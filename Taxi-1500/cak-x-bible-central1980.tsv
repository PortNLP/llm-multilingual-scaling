62003016	Faith	Ri Jesucristo man xupokonaj ta xuya-ri' pa camic koma roj . Y riq'uin ri' xuc'ut chikavech chi nic'atzin nikac'ut riq'uin kabanobal chi yekajo' ri ch'aka' chic , y man nikapokonaj ta nikaya-ki' pa camic coma ri kach'alal , vi can nic'atzin .
43013001	Grace	Y tok noka' yan ri k'ij richin ri nimak'ij rubini'an pascua , ri Jesús retaman chic c'a chi noka' yan ri hora richin chi rija' nel-el vave' chuvech re ruvach'ulef y nitzolin chila' chicaj riq'uin ri Dios , ri Rutata' . Ri Jesús can janíla vi e rajovan-pe conojel ri can e richin chic rija' ri ec'o vave' chuvech re ruvach'ulef , y can c'a que na c'a ri' ri nuben chupan ri k'ij ri' , ri ruq'uisibel k'ij .
58003017	Sin	¿ Achique ta c'a vinek ri can cavinek juna' xpe royoval ri Dios chique ? ¿ Man chique ta cami ri xemacun y xecamyaj can ri pa tz'iran ruvach'ulef ?
60001014	Recommendation	Can tic'utu' c'a chi ix ralc'ual chic ri Dios ; tinimaj c'a ri rutzij . Man c'a tiben ri nirayij rix , can achi'el ri xiben tok c'a man jun ivetaman .
45011032	Grace	Ri Dios can nuk'alajirisaj c'a chi conojel vinek e aj-maqui' ; roma nrajo' nusuj ri rutzil chique .
66006006	Description	Y xinvac'axaj c'a chuka' chi c'o jun ri nich'on-pe ri acuchi ec'o-vi ri e caji' ri janíla q'uiy runak' tak quivech , y nubij c'a : Jun quetzal chic rajel ri ca'i' libras trigo , y jun quetzal chuka' chic rajel vaki' libras cebada . Jac'a ri aceite olivo y ri ruya'al-uva man tinek .
59004010	Recommendation	Tich'utinirisaj-ka-ivi' chuvech ri Ajaf , y rija' xtunimirisaj ik'ij .
44017031	Grace	Roma rija' can rucha'on jun k'ij richin tok xtuk'et tzij pa quivi' conojel vinek . Rucha'on chic c'a Jun ri can choj vi xtik'aton tzij . Y ri Dios xuk'alajirisaj chi kitzij chi ri Jun ri' xtik'aton tzij , roma xuben chire chi xbec'astej-pe chiquicojol ri caminaki' , xcha' ri Pablo .
43019002	Description	Jac'a ri soldados xquipach'uj jun k'ayis ri janíla ruq'uixal . Can achi'el jun corona xquiben chire , y c'ari' xquiya' pa rujolon ( ruvi' ) ri Jesús . C'ari' xquiya' chuka' jun tziek morado chirij ri Jesús , can achi'el vi ri yequicusala' ri reyes .
54005014	Recommendation	Roma c'a ri' ninbij chique ri malcani'a' tak ixoki' ri c'a e ac'uala' na chi quec'ule' chic jun bey , chi quequiq'uiytisaj cal . Can ta nik'alajin chi ja rije' ri e te'ej pa cachoch . Richin chi ri vinek ri ye'etzelan kichin man yetiquir ta niquibij jun tzij chikij .
43014011	Faith	Can quininimaj c'a chi yin inc'o riq'uin ri Nata' y rija' c'o viq'uin yin . Y vi man yininimaj ta roma re ninbij chive , titzu' c'a ri nusamaj y quininimaj .
66020014	Violence	Y can jari' tok man xtic'ulvachitej ta chic camic , ni man xtic'oje' ta chuka' chic ri lugar ri richin yeyac-vi ri caminaki' richin nik'at tzij pa quivi' , roma xa xqueq'uis che ca'i' , ri camic y ri lugar . Xquebeq'uis c'a ri pa k'ak' . Y jac'a ri k'ak' ri ruca'n camic , ri can xtibe-ruvech .
58009026	Description	Roma xa ta q'uiy bey xusuj-ri' , q'uiy ta bey xuc'ovisaj pokonal y q'uiy ta bey xquen ( xcom ) . Rutiquiriban ta pe tok xban re ruvach'ulef . Pero man que ta ri' xuben . Rija' xa jun bey xquen ( xcom ) , richin nel ri kamac . Xa c'a chupan re ruq'uisibel tiempo richin re ruvach'ulef , tok xpe y xquen ( xcom ) .
44013018	Description	Y ri jubama cavinek juna' ri xquic'ovisaj chupan ri tz'iran ruvach'ulef , ri Dios xucoch' ri quibanobal .
46011033	Recommendation	Roma c'a ri' vach'alal , can tivoyobela' c'a ivi' tok nimol-ivi' richin niben ri va'in natabel richin ri rucamic ri Ajaf Jesucristo .
66006012	Violence	Tok ri Jesucristo ri achi'el Alaj Carne'l xrelesaj ri ruvak ( ruvakak ) tz'apebel richin ri boton vuj , xintz'et c'a chi xuben jun nimalej silonel ( cab-raken ) . Y ri k'ij man nisakirisan ta chic , xa xk'eker achi'el jun pin tziek ri banon riq'uin rusmal jun chicop k'ek rij , ri tziek ri nucusex tok c'o bis . Y ri ic' quic'-quic' nitzu'un roma xcaker-ka .
58011035	Violence	Ec'o chuka' ixoki' ri can xquicukuba' quic'u'x riq'uin ri Dios , romari' ri Dios xeruc'asoj-pe ri quicaminak . Ec'o c'a ch'aka' chic vinek , roma ri can quicukuban quic'u'x riq'uin ri Dios , romari' ec'o xeyo'on pa tak ruc'ayeval . Pero man xquipokonaj ta xe'apon chuvech ri camic , roma quetaman chi xtequila' jun c'aslen más utz . Man xquiya' ta can ri Dios , richin xquito' ta qui' chuvech ri camic .
44016037	Violence	Pero ri Pablo xubij c'a chique ri juk'at chic chajinela' : Roj oj achi'a' romanos . Pero ri ivir , ri k'atoy tak tzij can chanin yan xquitek kach'ayic chiquivech ri vinek y man jani quik'aton ta tzij pa kavi' . C'ari' xojquitz'apej can re vave' pa cárcel . Y re vacami can nicajo' chi man ta jun ri ninaben re yojel-el . Ri ka-ley man que ta ri' nubij . Te'ibij chique ri k'atoy tak tzij , chi ja rije' ri quepe chikelesaxic , xcha' ri Pablo chique .
45013009	Recommendation	Ri ley ri' nubij : Rix achi'a' ri c'o ivixjaylal , man c'a ticanoj jun chic ixok . Y chuka' rix ixoki' ri c'o ivachijlal , man c'a ticanoj jun chic achin . Man c'a quixcamisan . Man quixelek' . Man titz'uc tzij chirij jun chic vinek . Man tirayij chi iviq'uin ta rix c'o-vi ri c'o riq'uin jun chic . Y c'o ch'aka' chic chuka' ri nubij ri ley . Pero c'o jun chic tzij ri numej ronojel re' . Y ri tzij ri' nubij : Achi'el navajo-ka-avi' rat , que chuka' ri' que'avajo' ri ch'aka' chic .
62003003	Faith	Y roj ri can koyoben ri k'ij ri' , kachapon ruch'ajch'ojirisaxic ri kac'aslen . Roma ri Jesucristo can ch'ajch'oj vi .
45007022	Faith	Ri vánima , can yalan vi niquicot riq'uin ri ru-ley ri Dios .
50004004	Recommendation	Jantape' c'a tiquicot ri ivánima riq'uin ri Ajaf ; can tiquicot c'a ri ivánima benek-ruvech .
66001012	Description	C'ari' xinpiscolij-vi' richin nintz'et achique ri nitzijon viq'uin . Y tok nupiscolin chic vi' , xintz'et c'a vuku' candeleros e banon riq'uin k'anapuek .
58003018	Sin	¿ Achique ta c'a vinek ri xa can xban jurar chique roma ri Dios chi can man xque'oc ta chupan ri uxlanen ri nuya' ? ¿ Man chique ta cami ri vinek ri xa man xeniman ta tzij ?
43010008	Sin	Y e q'uiy c'a ri xec'oje' yan nabey que chinuvech yin y xquibij chi e takon-pe roma ri Dios , pero xa man que ta ri' , xa e junan quiq'uin ri elek'oma' y e junan quiq'uin ri yechapon vinek pa tak bey richin c'o niquelesaj can chique . Matiox c'a chi man xetzekelbex ta coma ri tak carne'l ri e vichin yin .
60002018	Recommendation	Y rix samajela' , can tich'utinirisaj c'a ivi' y tinimaj quitzij ri i-patrón . Y vi yalan jebel quina'oj iviq'uin , can tinimaj c'a quitzij . Y vi yalan itzel quina'oj iviq'uin , chuka' can tinimaj c'a quitzij .
44006013	Description	Y xequic'uaj c'a achi'a' richin chi niquitz'uc tzij chirij ri Esteban , y ri achi'a' ri' niquibij c'a : Re jun achin re' man nitane' ta c'a juba' richin nubij itzel chirij re lok'olej rachoch ri Dios y chirij ri ley richin ri Moisés .
47005018	Faith	Y ronojel c'a re' , can riq'uin vi c'a ri Dios xalex-vi-pe . Can rurayibel vi c'a rija' chi roj junan ta kavech riq'uin . Pero richin chi can nibanatej ri samaj ri' , ri Dios xrucusaj ri Cristo . Ri samaj c'a ri xuben ri Cristo , can nuben c'a chi ri vinek junan quivech riq'uin ri Dios . Y ri samaj ri ruyo'on ri Dios chike roj richin chi nikaben , ja ri nikaya' rutzijol chi ri vinek c'o jun rubanic chi junan ruvech nuben riq'uin ri Dios .
59005010	Recommendation	Can quixcoch'on c'a . Achi'el xquiben ri achi'a' ojer can , ri xerutek-pe ri Ajaf , k'alajirisey ri ruch'abel , can xquicoch'ola' ri tijoj-pokonal . Y que chuka' ri' tibana' rix vach'alal .
44002021	Faith	Y conojel c'a ri xquec'utun chi ja ri Ajaf ri nito'on quichin , can xquecolotej-vi , nicha' .
66007012	Faith	Y tok can quibin chic chi can que vi ri' , xquibij c'a : Can jac'a ri rubi' ri ka-Dios c'o pa nabey . Rija' can c'o-vi ruc'ojlen , y ja rija' ri Rajaf ri etamabel . Ja chuka' rija' ri ruc'amon chi nic'ulun ri matioxinic . Rija' can c'o-vi ruk'ij , c'o ruchuk'a' richin jantape' ; can ronojel vi nitiquir nuben . Can que c'a ri' , yecha' .
60003003	Recommendation	Y rix ixoki' can nic'atzin-vi nivik-ivi' ( nivek-ivi' ) , pero man quiq'uin ta cosas ri e banon riq'uin k'anapuek , ni man riq'uin ta jebel tak tziek , ni man riq'uin ta ri ruchojmirisaxic ri rusmal tak ivi' .
55001008	Faith	Man caq'uix c'a nak'alajirisaj ri ruch'abel ri Kajaf . Ni man caq'uix chuka' nabij chi avetaman nuvech yin , roma yin inc'o pa cárcel roma ri rubi' rija' . Y man tapokonaj nac'ovisaj tijoj-pokonal roma natzijoj ri utzilej ch'abel richin colotajic . Xa can tacoch'o' c'a ronojel , riq'uin ri uchuk'a' ri yo'on chave roma ri Dios .
43017019	Description	Coma rije' yin can ninch'er c'a chuka' vi' richin ri samaj ; richin que ta chuka' ri' niquiben rije' . Can tiquich'ara-qui' y quec'oje' chupan ri kitzij .
66003002	Recommendation	Roma c'a ri' , can ninbij chive chi can tuna' ivech y man tiya' k'ij chi yeq'uis chuka' ri c'a utz na ri ec'o pa tak ic'aslen . Pa ruq'uexel ri' xa tibana' chique chi yeq'uiy , roma xa can quichapon chuka' quicamic ri ca'i-oxi' ri' . Yin can nintz'et-vi c'a chi ri banobel ri ye'ibanala' rix ri ixc'o pa Sardis , man utz ta ; can man utz ta vi , chuvech ri Dios .
66016004	Description	Y ri rox ángel xberuk'eja' c'a can ri ruc'uan chupan ri lek pa quivi' ri raken tak ya' y pa quivi' ri alaxibel tak ya' . Y re ya' re' xe'oc c'a quic' .
45005002	Faith	Roma xkanimaj ri Jesucristo xkac'ul ri rutzil ri Dios . Riq'uin c'a rija' cukul-vi kac'u'x y ja rija' chuka' yojucusan-apo riq'uin ri Dios . Can yojquicot roma koyoben ri k'ij tok junan xkojc'oje' riq'uin ri Dios . Y rija' can c'o ruk'ij-ruc'ojlen .
49005005	Sin	Y rix ivetaman chic chi ri achi'a' y ri ixoki' ri niquicanola-qui' richin yemacun , man xque'apon ta chila' chicaj ri acuchi can ja ri Dios y ri Cristo ri e K'atoy-Tzij . Que chuka' ri' ri yebanon ri ch'aka' chic etzelal y ri yerayin-apo ri c'o riq'uin jun chic , man xque'apon ta chila' chicaj . Ri nibe c'a cánima chirij ri c'o riq'uin jun chic , can junan riq'uin ri niquiya' ta quik'ij dios ri xa man e kitzij ta .
58011008	Faith	Ri Abraham xucukuba' chuka' ruc'u'x riq'uin ri Dios , romari' , tok xoyox roma ri Dios richin chi nibe c'a pa jun chic ruvach'ulef ri xtusipaj chire , rija' xunimaj tzij y xbe , stape' man retaman ta achique ruvach'ulef xtapon-vi .
49005018	Recommendation	Man quixk'aber , roma ruyon itzel nuq'uen-pe chive . Pa ruq'uexel ri' tiya' k'ij chire ri Lok'olej Espíritu chi nunojisaj ri ivánima .
61002002	Sin	Y e q'uiy c'a ri xquetzekelben quichin roma ri rubanic c'aslen ri quic'uan ; stape' ri jun rubanic c'aslen ri' xa man utzilej c'aslen ta . Y romari' xtiyok'otej c'a ri kitzij bey , roma ri ec'o-apo iviq'uin .
49002018	Faith	Ri Cristo xquen ( xcom ) chuva ri cruz koma roj , romari' chikonojel yojtiquir yojjel-apo riq'uin ri Tata'ixel , chi israelitas y man israelitas ta . Jac'a ri Lok'olej Espíritu ri nito'on kichin richin chi junan kavech yojjel-apo riq'uin .
44021025	Recommendation	Y chique ri xa man e israelitas ta ri quiniman chic , xkatek yan c'a el vuj quiq'uin chirij re na'oj re c'ari' nikatzijoj-ka . Xaxe c'a xkachilabej chique chi man tiquitej ti'ij richin jun chicop ri xcamisex richin xsuj chire jun dios ri man kitzij ta , chi man tiquitej quic' , man tiquitej ti'ij ri c'a c'o na quic' ruc'uan , achi'el ri quichin ri chicop ri xejik' , chuka' ri achi'a' y ri ixoki' man tiquicanola-qui' richin yemacun , xecha' chire .
44005003	Sin	Pero ri Pedro xubij chire ri Ananías : ¿ Achique c'a roma tok xaya' k'ij chi ri Satanás xunojisaj ri avánima , richin chi xatz'uc tzij chuvech ri Lok'olej Espíritu , y xaq'uen can ch'aka' chire ri rajel ri ulef ri xac'ayij ?
49004014	Recommendation	Y tok tz'aket chic c'a ri kac'aslen , man chic xtikaben ta achi'el niquiben ri ac'uala' chi yebe quere' yebe quela' y man c'ayef ta richin yek'olotej . Roj man chic xtikaben ta queri' , chi nikaya' ta k'ij chi yojuc'uex coma tijonic ri man e kitzij ta ; y yojtzak ta pa quik'a' ri can e novinek vi chubanic richin yojquik'ol .
46006009	Sin	¿ Man ivetaman ta c'a chi ri man choj ta quic'aslen xa man xque'ichinan ta quiq'uin ri ec'o pa rajavaren o pa ruk'a' ri Dios ? Man tik'ol-ka-ivi' . Ri vinek ri man e c'ulan ta y niquicanola-qui' richin yemacun , man xque'ichinan ta quiq'uin ri ec'o pa rajavaren o pa ruk'a' ri Dios . Y que chuka' ri' xtiquic'ulvachij ri yeyo'on quik'ij dios ri xa man e kitzij ta , ri achi'a' ri c'o quixjaylal ri niquicanoj jun chic ixok , ri ixoki' ri c'o cachijlal ri niquicanoj jun chic achin , y ri achi'a' ri man chic yecajo' ta ixoki' y xa quiq'uin chic achi'a' yec'oje-vi , man xque'ichinan ta quiq'uin ri ec'o pa rajavaren o pa ruk'a' ri Dios .
58010025	Recommendation	Roma ec'o ri man niquirayij ta chic ye'apon iviq'uin tok nimol-ivi' pa rubi' ri Dios . Jac'a rix man tiben queri' . Xa can nic'atzin chi nimol-ivi' , richin nicukubala' ic'u'x chi'ivachibil ivi' . Y jari' ri más nic'atzin roma ivetaman chi napon yan ri k'ij tok xtipe chic jun bey ri Ajaf .
51003005	Sin	Romari' , man c'a tiben ri itzel ri nirayij rix , ri xa richin re ruvach'ulef ; xa can ticamisaj ri itzel tak rayinic ri' . Ri achi'a' y ri ixoki' man tiquicanola-qui' richin yemacun . Can man c'a titz'ilobisaj-ivi' pa tak mac . Man tiya' k'ij chire ri itzel tak irayibel . Xa tiya' can ri rayinic ri' . Man chic tirayij chi iviq'uin ta rix c'o-vi ronojel . Roma ri queri' can itzel vi . Can junan riq'uin ri niya' ta quik'ij ri dios ri xa man e kitzij ta .
52005008	Faith	Pero roj ri richin ri sakil , roma kaniman ri Jesucristo , tikana' jebel ri achique yekabanala' . Can tikacukuba' kac'u'x riq'uin ri Jesucristo , y kojajovan , richin man nikaya' k'ij chire ri itzel-vinek richin yojruch'ec . Achi'el nuben jun soldado , nucusaj jun ch'ich' chuva-ruc'u'x , richin nuto-ri' chuvech ri enemigo . Can jantape' tikacukuba' kac'u'x chi xojcolotej yan pe chupan ri kamac , richin man nikaya' k'ij chire ri itzel-vinek . Roj xa can tikabana' c'a achi'el nuben ri soldado , nucusaj jun ch'ich' pa rujolon ( ruvi' ) richin man nuya' ta k'ij chire ri enemigo .
55001007	Grace	Y ri Espíritu ri ruyo'on ri Dios chike roj ri kaniman chic rija' , man nuben ta chike chi nikaxibij-ki' . Xa can nuya' kuchuk'a' , y nuben chike chi yojajovan y man nikaya' ta k'ij chire ri mac .
62002004	Sin	Pero vi c'o jun xtibin : Yin vetaman ruvech ri Dios , y xa man nuben ta ri nubij ri Dios , man kitzij ta ri nubij chi retaman ruvech ri Dios . Ri kitzij xa man c'o ta pa ránima ri vinek ri' .
50002002	Faith	Romari' ninbij chive chi can junan ivech tibana' , y jantape' quixajovan . Ronojel ri niben , riq'uin jun ic'u'x tibana' . Vi queri' xtiben , can xquiquicot c'a ivoma .
43007030	Description	Y can ec'o c'a ri xe'ajovan chi xquichop ta , pero man xquichop ta el roma ri hora richin ri Jesús man jani c'a tapon .
54006018	Recommendation	Tabij chique ri beyoma' chi quequibanala' q'uiy utzil , y e beyoma' ta chubanic ri utz chique ri ch'aka' chic . Chi man tiquiq'ueq'uej niquiya' chique ri ch'aka' ri nic'atzin chique . Xa can quequito' .
43018030	Description	Y ri vinek ri e uc'uayon-apo richin ri Jesús chuvech ri k'atoy-tzij , xquibij chire : Vi ta re achin re' man ta banoy-ch'a'oj , man ta xokapaba' chavech richin nak'et tzij pa ruvi' , xecha' chire .
45014006	Faith	Roma ri kach'alal ri c'o k'ij yequichajij , queri' niquiben richin chi niquiya' ruk'ij ri Dios . Y que chuka' ri' ri kach'alal ri man jun k'ij niquichajij , queri' niquiben richin chi niquiya' ruk'ij ri Dios . Ri kach'alal ri niquitej ronojel , queri' niquiben richin chi niquiya' ruk'ij ri Dios ; nik'alajin chi queri' roma can niquimatioxij chire ri Dios . Y que chuka' ri' niquiben ri kach'alal ri man niquitej ta ronojel . Queri' niquiben richin chi niquiya' ruk'ij ri Dios . Y rije' chuka' yematioxin chire ri Dios .
45012012	Recommendation	Tiquicot ri ivánima roma ivoyoben ri utzil ri xtuya' ri Dios . Ticoch'o' ri tijoj-pokonal ri nic'ovisaj . Benek-ruvech tibana' orar .
44024023	Description	Y ri Félix xubij c'a chire ri Capitán chi can tuchajij jebel ri Pablo , pero chuka' man can xe titz'ape' , xa tuya' juba' k'ij chire chi nel juba' . Y man queruk'et ri ye'apon riq'uin richin c'o utzil ri niquiben chire o nequitz'eta' can .
46013007	Description	Ri ajovabel nuben chike chi ketaman nikacoch' ronojel , nuben chike chi man chanin ta nikanimaj chi jun vinek c'o ri man utz ta najin chubanic . Chuka' nuben chike chi ketaman nikoyobej ronojel . Vi can kitzij chi c'o ajovabel kiq'uin , can ronojel vi ketaman yekac'ovisaj .
47004013	Faith	Y roma cukul kac'u'x riq'uin ri Dios , nikatzijoj ri achique kaniman . Nikaben achi'el ri tz'ibatel can chupan ri ruch'abel ri Dios : Cukurinek nuc'u'x y romari' ninya' rutzijol . Queri' nubij . Y que chuka' ri' nikaben roj , nikatzijoj ri achique kaniman .
52005014	Recommendation	Chuka' , kach'alal , nikabij chive chi que'ipixabaj ri kach'alal ri c'o quik'oral . Tibij chique chi quesamej . Y ri kach'alal ri xa ca'i' quic'u'x rubanon , ticukubala' quic'u'x . Y ri man jani c'o ta cuchuk'a' jebel chupan ri quic'aslen riq'uin ri Jesucristo , man que'iya' can . Xa can que'itola' . Y chuka' que'icoch'ola' conojel .
66016010	Description	Ri ruvo' ( ro' ) ángel xberuk'eja' c'a can ri ruc'uan pa lek , pa ruvi' ri ruch'acat ri nabey chicop y ri ruvach'ulef acuchi nik'aton-vi tzij rija' , y xka' c'a jun nimalej k'eku'n pa ruvi' . Y roma c'a ri ruc'ayeval ri ye'ajin chuc'ovisaxic ri vinek ri aj-ruvach'ulef ri' , romari' can niquicach'ala' cak' .
48006016	Grace	Rix c'a ri yixbiyin achi'el nubij re ch'abel re' , xtic'oje' ta c'a uxlanen ri pa tak ivánima . Y can xtijoyovex c'a chuka' ivech roma ri Dios , rix ri kitzij israelitas , roma can ix rutinamit vi ri Dios .
44018025	Faith	Y can jebel vi rutijoxic banon chupan ri ruch'abel ri Ajaf Jesús . Y can riq'uin c'a ronojel ránima nutzijoj ri ruch'abel ri Ajaf chique ri vinek . Can jebel vi yerutijoj . Xa jac'a rija' xaxe ri bautismo richin ri Juan ri Bautista ri retaman .
46010031	Recommendation	Roma c'a ri' yin ninbij chive chi can riq'uin c'a ronojel ibanobal tiya' ruk'ij-ruc'ojlen ri Dios . Tok yixva-yixuc'ya' o xabachique chic ri niben , can ta richin chi ri Dios nuc'ul ruk'ij ivoma rix .
62002027	Recommendation	Jac'a rix ja ri Lok'olej Espíritu c'o pa tak ivánima , ri yo'on chive roma ri Jesucristo . Y man nic'atzin ta c'a chi c'o jun chic nitijon ivichin , roma ri Lok'olej Espíritu nitijon ivichin chire ronojel . Y ri nuc'ut rija' chivech , can kitzij . Man jun ri nuc'ut ri man ta kitzij . Tinimaj c'a ri nuc'ut rija' chivech , y riq'uin ri' jun xtiben riq'uin ri Jesucristo .
59002026	Faith	Romari' roj ri kaniman chic ri Dios , vi xa man nikaben ta ri utz , oj caminek y man jun nic'atzin-vi ri nikabij chi kaniman . Oj achi'el jun ch'aculaj ri man c'o ta chic ri ránima riq'uin .
44027035	Description	Y tok ch'ovinek chic c'a ka ri Pablo , rija' xberuc'ama' c'a pe jun ruvay , xumatioxij chire ri Dios ri chiri' chiquivech conojel , xuper ( xupir ) y xuchop c'a rutijic .
44015020	Sin	Ri ruc'amon c'a nikaben , ja ri tikataka-el rubixiquil chique chupan jun vuj , chi man yequitej ri xa man utz ta richin nitij roma yo'on chic chiquivech dios ri xa man e kitzij ta , y ri achi'a' y ri ixoki' man tiquicanola-qui' richin yemacun , y man chuka' tiquitej ti'ij ri c'a c'o na quic' ruc'uan , achi'el ri quichin ri chicop ri xejik' , ni man c'a chuka' tiquitej quic' , kojcha-el chupan ri vuj .
44023003	Sin	Pero ri Pablo chanin xubij-apo chire ri Ananías : ¡ Ri xtibanon c'a quere' chave rat ja ri Dios ! ¡ Rat jun achin ri xa ca'i' rupalej ! Roma can at tz'uyul c'a pe chiri' richin nak'et tzij pa nuvi' , y chuka' nac'ovisaj pa nuvi' ronojel ri ley richin ri Moisés nabij , ¿ pero achique c'a roma tok rat naben chi quich'ay , y ri ley richin ri Moisés man que ta ri' ri nubij ? xcha' ri Pablo .
45008001	Description	Roj ri jun chic kabanon riq'uin ri Cristo Jesús , ri can man oj uc'uan ta chic roma ri itzel tak karayibel , y xa can ja chic c'a ri Lok'olej Espíritu ri uc'uayon kichin , vacami can man c'a xtika' ta ri nimalej ruc'ayeval pa kavi' .
52005009	Grace	Tikachajij c'a ki' , man tikaya' k'ij chire ri itzel-vinek richin yojruch'ec , roma ri Dios man nrajo' ta chi nipe ruc'ayeval pa kavi' . Rija' can nrajo' chi nikanimaj ri Kajaf Jesucristo richin yojcolotej .
66020008	Violence	Y xtipe chic c'a jun bey chiquik'olic ri ec'o pa ronojel ruvach'ulef . Y re vinek aj-Gog y aj-Magog re' , can xqueruk'ol-vi . Can yerumol c'a el richin ri oyoval . Y can yebuchun c'a . Xa can e achi'el ri sanayi' ri c'o chuchi' ri mar .
46006011	Grace	Y tok rubanon can , rix c'ayef ri c'aslen ri xic'uaj y ec'o chive rix ri xebanon mac ri xinbij yan . Jac'a re vacami ch'ajch'oj chic ri ivánima , ix richin chic ri Dios , y man jun chic imac ri yixc'ulun chuvech rija' . Queri' ri utzil ri xic'ul roma ri Ajaf Jesús y ri Lok'olej Espíritu richin ri ka-Dios .
55001012	Faith	Y romari' nintej re pokonal re' . Pero man yiq'uix ta . Roma can vetaman-vi ri achique nuniman y can cukul-vi nuc'u'x riq'uin rija' chi nuchajij ri vánima ri nujachon pa ruk'a' . Y vetaman chuka' chi can xtuchajij-apo , c'a tok xtapon ri k'ij tok xtipe chic jun bey rija' .
49006018	Faith	Y can tibana' c'a orar , benek-ruvech . Y tok rix niben orar , tiya' k'ij chire ri Lok'olej Espíritu chi nuya' pa tak ivánima achique ri nimatioxij y nic'utuj chire ri Dios . Tic'utuj c'a chire ri Dios ronojel ri nic'atzin ; y can ronojel c'a ruvech oración tibana' . Man timalij ri oración , xa can titija' ik'ij niben orar jantape' . Y riq'uin c'a ronojel ivánima tic'utuj rutzil ri Dios pa quivi' conojel ri lok'olej tak kach'alal .
52001001	Grace	Yin Pablo e vachibilan ri kach'alal Silvano y ri Timoteo , nikaben c'a el re carta re' chive rix kach'alal ri ix aj-Tesalónica , ri nimol-ivi' pa rubi' ri Dios . Rix ri jun ibanon riq'uin ri Katata' Dios y ri Ajaf Jesucristo . Y ja ta c'a ri utzil y ri uxlanen ri petenek riq'uin ri Katata' Dios y ri Ajaf Jesucristo xtic'oje' pa tak ivánima chi'ivonojel .
50004005	Faith	Ri ic'aslen ch'uch'uj c'o ta utz nuc'ut chiquivech conojel ri vinek . Roma ri Ajaf nakaj chic c'o-vi rupetebel .
46011026	Faith	Romari' tok roj nikatej c'a ri caxlan-vey y nikakun chuka' ri ruya'al-uva , can ja vi c'a ri rucamic ri Ajaf ri nikak'alajirisaj , y queri' xtikaben-apo , c'a tok xtapon ri k'ij chi xtipe chic jun bey rija' .
59005015	Faith	Y vi riq'uin ronojel quic'u'x niquiben orar , ri yava' nic'achoj . Ri Ajaf can nuc'achojirisaj . Y vi c'o mac rubanon ri yava' ri' , man xe ta c'a nic'achoj , xa can nicuyutej chuka' ri rumac .
55001003	Faith	Yin benek c'a ruvech ninben orar avoma . Chi pak'ij chi chak'a' ninben orar . Y chuka' ninmatioxij c'a chire ri Dios avoma rat . Yin ninmatioxij c'a chire ri Dios ri ninsamajij riq'uin jun ch'ajch'ojilej vánima , achi'el xquiben ri kati't-kamama' roj israelitas , ri ojer can tiempo .
66006016	Description	Y conojel c'a re vinek re' yech'on c'a chique ri juyu' y ri abej , y niquibila' c'a : Quixtzak-pe chikij y kojivevaj chuvech la tz'uyul pa lok'olej ruch'acat . Y kojivevaj chuvech ri ruc'ayeval ri xtuya' ri Jesucristo ri achi'el Alaj Carne'l .
66002017	Description	Roma c'a ri' , achique ri c'o ruxiquin richin nrac'axaj , trac'axaj c'a ri nubij ri Lok'olej Espíritu chique ri vuku' tzobaj ( k'ataj ) ri e nimayon vichin . Roma achique c'a ri xtich'acon , can xtinya' c'a ri vey ri rubini'an maná chire ; vey ri yaquel can . Y chuka' xtinjech c'a jun ti sek abej chire , ri acuchi tz'ibatel-el jun c'ac'a' bi'aj . Y re c'ac'a' bi'aj re' , xaxe c'a ri nic'ulun richin ri netaman .
61002003	Sin	Y ri vinek ri' roma ri rayinic chirij mero , xtiquibij c'a chi can richin vi ri Dios ri tijonic ri niquiya' . Y xa man que ta ri' . Xaxe richin niquelesaj-el mero chive . Y ri vinek c'a ri yebanon quere' , can ec'o chic c'a chi yeq'uis , roma can ojer-ojer ri' rubin can ri Dios chi xtuya' ruc'ayeval pa quivi' . Ruc'ayeval ri can nipe-vi .
53002011	Sin	Romari' ri Dios nuya' k'ij chi yek'olotej y chi niquinimaj ri man kitzij ta .
45002024	Sin	¿ Man kitzij ta cami ri nubij chupan ri ruch'abel ri Dios ri tz'ibatel can ? Tok nubij : Ri vinek ri man e israelitas ta niquiyok' rubi' ri Dios tok niquitz'et ri ibanobal rix . Queri' ri tz'ibatel can .
55003008	Sin	Y can achi'el xquiben ri aj-itza' Janes y Jambres ri ojer can , chi xquetzelaj ri xubij ri Moisés , can que vi ri' chuka' ri niquiben ri achi'a' ri ye'apon pa tak cachoch ri ixoki' , niquetzelaj ri kitzij . Yojtajinek ( yujtajinek ) ri quich'obonic roma ri etzelal . Niquibij chi quiniman chic ri Dios , y xa man kitzij ta .
66003019	Recommendation	Y yin can ninbij c'a ri achique quibanon y yenya' chuka' pa c'ayef ri yenvajo' . Romari' rix can riq'uin c'a ronojel ivánima titzolej chic pe ic'u'x viq'uin .
45005001	Faith	Can man jun vi c'a kamac yojc'ulun chuvech ri Dios roma kaniman ri Kajaf Jesucristo . Y matiox chire ri Jesucristo tok junan chic kavech riq'uin ri Dios .
54004016	Recommendation	Tachajij c'a jebel ri ac'aslen y que chuka' ri' tabana' riq'uin ri tijonic ri naya' chique ri kach'alal . Y man taya' can rubanic , richin queri' xtacol-avi' rat y xque'acol chuka' ri ye'atijoj .
44026011	Violence	Y can q'uiy c'a bey ri xinben pokon chique , richin queri' niquiyok' ta can ri ruch'abel ri Jesús . Queri' xinbanala' chique ri pa tak jay ri can nitzijox-vi ri ruch'abel ri Dios . Y can janíla c'a voyoval yacatajinek chiri' . Romari' hasta xibe pa tak tinamit quichin ch'aka' chic ruvach'ulef chiquicanoxic ri quiniman ri Jesús , richin chi xenya' pa tijoj-pokonal .
48005019	Sin	Y can chanin vi c'a nik'alajin ri vinek ri nibanon ri nurayij rija' , roma ri rubanobal ruyon achi'el re' : Ri vinek ri e c'ulan y ri man e c'ulan ta niquicanola-qui' richin yemacun . Can janíla vi etzelal niquiben y can man jun quiq'uix tok yequibanala' .
46003007	Grace	Romari' ja ri Dios ri c'o rejkalen , roma ja rija' ri xbanon chi xq'uiy ri ruch'abel pa tak ivánima ; yin xaxe xintic ri ruch'abel pa tak ivánima y man jun chic xinben . Y que chuka' ri' ri kach'alal ri xsamajin ri ch'abel ri' , xa can xe c'a chuka' ri' xuben .
46001007	Faith	Y riq'uin c'a ri ic'ulun-pe ri utzil ri nuya' ri Cristo , can ronojel c'a c'o chic iviq'uin , xa can xe chic c'a ivoyoben ri k'ij tok ri Kajaf Jesucristo xtipe chic jun bey .
66014002	Description	Y jari' tok xinvac'axaj chi c'o jun bix ri niban-pe chicaj , y ri rubanic , can achi'el c'a tok janíla yevajin q'uiy raken-ya' , o achi'el tok nivulul jun nimalej cokolajay , o can achi'el tok navac'axaj chi yek'ojomex janíla q'uiy k'ojon ri nibix arpa chique .
44010043	Faith	Can ojer c'a ri bitajinek can coma ri xek'alajirisan ri ruch'abel ri Dios , chi conojel c'a ri xqueniman richin ri Cristo , xticuyutej quimac . Queri' ri quibin can chirij ri Jesús ri rusamajela' ri Dios .
45002007	Faith	Vi yojcoch'on y benek-ruvech nikac'uaj jun c'aslen utz , ri Dios xtuya' ri c'aslen man q'uisel ta chike . Jari' ri xtuya' ri Dios chike roj ri c'o rayibel kiq'uin richin yojbec'oje' chila' chicaj richin jantape' , ri acuchi ruyon sakil c'o y chiri' chuka' xtinimirisex-vi kak'ij .
66001004	Grace	Y yin Juan nintz'ibaj c'a el re vuj re' chive chi ix vuku' tzobaj ( k'ataj ) kach'alal ri ixc'o ri chiri' pa ruvach'ulef rubini'an Asia , y tic'ulu' c'a ri utzil y ri uxlanen ri nuya' ri Dios , ri can c'o-pe pa rutiquiribel , c'o re vacami y xtic'oje' re xtibe-apo chuka' . Y tic'ulu' ri utzil y ri uxlanen ri quichin ri vuku' utzilej tak espíritu ri ec'o-apo chuvech ri Dios ri tz'uyul pa lok'olej ruch'acat .
44019004	Faith	Y ri Pablo xubij chique : Ri bautismo ri xuben ri Juan , retal chi ri vinek xtzolin-pe quic'u'x riq'uin ri Dios . Pero xubij c'a chuka' chi c'o Jun ri xtipe , y jari' ri tiquinimaj . Y ri' ja ri Jesús , roma ja rija' ri Cristo , xcha' ri Pablo .
61002009	Violence	Ri Ajaf can retaman yerucol ri e uc'uayon jun c'aslen ri achi'el nrajo' rija' . Tok xa can ec'o pa jun tijoj-pokonal richin yetejtobex , rija' yerucol . Jac'a ri vinek ri man quic'uan ta jun chojmilej c'aslen , ri Ajaf xa yeruyec-apo richin ri k'ij tok xtik'at tzij pa quivi' .
58011016	Grace	Pero coyoben jun ruvach'ulef más utz , ja ri chila' chicaj , y romari' ri Dios man niq'uix ta nubij chi ja rija' ri qui-Dios ; roma rubanon rutzil ri quitinamit .
54004007	Recommendation	Man que'ac'ul tzij ri xa man riq'uin ta ri Dios e petenek-vi , ri xa vinek e tz'ucuyun-pe , xa tzij quichin ri man jun quina'oj . Rat xa tatija' ak'ij chi nac'uaj jun c'aslen utz chuvech ri Dios .
66020009	Violence	Can xejote' na vi el ri pa tinamit ri janíla nrajo' ri Dios y ri acuchi ec'o-vi ri lok'olej tak ralc'ual rija' . Ri vinek c'a ri e ruyacon-el ri Satanás , quinojisan c'a el ruvech ri ruvach'ulef y choj xbequisutij quij ri acuchi ec'o-vi ri lok'olej tak ralc'ual ri Dios y ri tinamit . Pero ri Dios xuben chi xbeka-pe k'ak' pa quivi' , y xeruq'uis k'ak' .
44010048	Description	Y ri Pedro xubij c'a chi queban bautizar ri Cornelio y conojel ri quimolon-qui' riq'uin . Y pa rubi' c'a ri Ajaf Jesús queban bautizar . Y ri kach'alal ri xeban bautizar , xquic'utuj c'a chire ri Pedro chi tic'oje-ka ca'i-oxi' k'ij quiq'uin .
45002019	Grace	Y rix nich'ob chi can yixtiquir nic'uaj quibey ri e moyi' , nisakirisaj quichin ri ec'o pa k'eku'n ,
62002025	Grace	Y ri Jesucristo can c'o-vi ri rusujun can chike . Ri rusujun c'a can rija' , ja ri c'aslen ri man q'uisel ta .
59003017	Description	Pero vi ja ri etamabel ri petenek chila' chicaj riq'uin ri Dios ri c'o iviq'uin , nuben c'a chive chi nic'uaj jun c'aslen ch'ajch'oj , chi man niben ta oyoval , utz niben quiq'uin conojel , nivac'axaj jebel ri achique nicajo' ri vinek chive , y chi can nijoyovaj quivech conojel . Can niben c'a ronojel ri utz , man ca'i' ta ic'u'x , ni man ca'i' ta ipalej chuka' .
43003035	Faith	Y ri Tata'ixel can janíla vi c'a nrajo' ri Ruc'ajol , y pa ruk'a' rija' xujech-vi ronojel .
61003009	Grace	Ri Ajaf xa can nipe yan . Y man rumestan ta , achi'el ri niquich'ob ri ch'aka' , chi janíla q'uiy yan tiempo tibe y man jun rutzijol richin nipe . Man que ta ri' . Rija' xa can c'a nim na ri ránima kiq'uin , y man nrajo' ta c'a chi c'o ta jun ri niquen ( nicom ) chupan ri rumac . Y romari' can c'a ruyo'on na k'ij chike richin nitzolin-pe kac'u'x riq'uin ri Dios .
46007007	Grace	Yin ninbij chi yalan ta utz , chi conojel e achi'el ta yin , chi niquicoch' man ta yec'ule' . Pero chikajujunal man junan ta ri rusipan-pe ri Dios chike , y romari' jun vi ri jun y jun vi chic ri jun .
46014001	Recommendation	Tikojkaj c'a ri rubeyal ri ajovabel . Y tikarayij chuka' riq'uin ronojel kánima ri yeruya' ri Lok'olej Espíritu chike . Y janíla ta jebel chi nikarayij chi ri Lok'olej Espíritu nuya' ta k'ij chike chi nikak'alajirisaj ri nibix chike roma ri Dios .
47004006	Grace	Pa rutiquiribel , ri Dios xubij chi tic'oje' c'a sakil ri pa k'eku'n , y ja chuka' rija' ri nisakirisan ri pa tak kánima , richin chi roj can tikasakirisaj y tikak'alajirisaj c'a chique ri vinek ri ruk'ij-ruc'ojlen ri Dios , ri can nitz'etetej-vi riq'uin ri Jesucristo .
44018024	Description	Y ri chiri' pa tinamit Éfeso ri tiempo ri' , xapon c'a jun achin israelita rubini'an Apolos , jun achin aj pa tinamit Alejandría . Y can jebel c'a retaman ri ruch'abel ri Dios ri tz'ibatel can , y jebel chuka' retaman nich'on chiquivech ri vinek , romari' jebel rubixic nuben chire .
58013012	Grace	Y romari' ri Jesús c'o chi queri' ri xuc'ulvachij . Rija' can xuc'uex-vi c'a chuchi' el ri tinamit , xapon chupan ri rupokonal y xquen ( xcom ) . Can xbiyin-vi ri ruquiq'uel koma roj vinek , richin chi xuch'ajch'ojirisaj ri kánima .
56002015	Recommendation	Que'atijoj c'a ri ch'aka' chic chire ronojel re' . Tabij chique ri utz quic'aslen quic'uan , chi man tiquiya' can . Y ri itzel quic'aslen , tabij chique chi tiquiya' can ri itzel c'aslen ri' . Man taxibij-avi' naben queri' , roma ja ri Dios yoyon re samaj re' chave . Can c'o c'a chi yatquinimaj .
62004009	Grace	Y ri Dios xuc'ut chikavech chi can najovan , roma xutek-pe ri Ruc'ajol chuvech re ruvach'ulef . Y rija' can xe ri jun Ruc'ajol c'o . Pero ri Dios xutek-pe richin xuya' ri c'ac'a' c'aslen chike .
43017024	Grace	Nata' Dios , yin can ninvajo' c'a chi conojel ri e ayo'on chuve xquebec'oje' ta c'a viq'uin chila' chicaj ; richin chi niquitz'et ta c'a ri nuk'ij-nuc'ojlen ri ayo'on ; roma xinavajo' yan tok c'a man jani c'o ta re ruvach'ulef , chiri' .
45003016	Sin	Ec'o ri niquiyala' can bis y k'axo'n ri ye'ic'o-vi .
58004014	Faith	Roj can c'o c'a jun Kanimalej Sacerdote apovinek chila' chicaj , y ri' ja ri Jesús ri Ruc'ajol ri Dios . Roma c'a ri' man tikaya' can ruk'alajirisaxic chi kaniman .
61001017	Grace	Y xkatz'et c'a ri ruk'ij-ruc'ojlen ri yo'on roma ri Dios , ri Rutata' . Y xkac'axaj c'a chuka' ri xbix roma ri nimalej Dios ri can c'o ruk'ij-ruc'ojlen . Rija' xubij : Jare' ri Nuc'ajol y janíla ninvajo' y nucukuban chuka' nuc'u'x riq'uin , xcha' .
46012011	Description	Y ronojel ri' xa rusamaj c'a jun ; rusamaj ri Lok'olej Espíritu . Rija' nuya' c'a chike chikajujunal chi c'o jun samaj ri yojtiquir nikaben , y man xabachique ta c'a samaj nuya' chike , xa can rucha'on-vi c'a jebel ri achique ruc'amon chi nikaben .
66008012	Description	Y ri rucaj ángel xuxupuj c'a ri ru-trompeta , y jubama nic'aj chire ri k'ij , jubama nic'aj chire ri ic' y jubama nic'aj chuka' chique ri ch'umila' , xemoyomo' . Man chic c'a xesakirisan ta jebel . Y xuben c'a can chi chire ronojel k'ij , jubama nic'aj ri man xsakirisex ta chic roma ri k'ij . Y can que c'a chuka' ri' xuc'ulvachij ri ak'a' . Jubama nic'aj chuka' ri man xsakirisex ta chic coma ri ic' y ri ch'umila' .
44018017	Violence	Can jac'ari' tok ri vinek xquichop ri Sóstenes chuvech ri Galión ri k'atoy-tzij , y xquich'ey . Re Sóstenes c'a re' jun principal ri chiri' chupan ri jay ri can nitzijox-vi ri ruch'abel ri Dios . Pero ri Galión can xuben chi man xutz'et ta ri xbanatej .
43010039	Violence	Can janíla c'a xcajo' ri achi'a' ri' chi xquichop ta el ri Jesús , pero xa man xetiquir ta chic jun bey ; roma xa xbe chiquivech .
47004016	Faith	Jac'ari' ri nibanon chike roj chi man jun bey nikamalij ta kac'u'x chubanic ri samaj , stape' ta c'o tijoj-pokonal . Ri ch'aculaj ri kac'uan roj can nuna-vi janíla , roma ruchapon-ka ruq'uisnen . Jac'a ri espíritu kichin roj , man que ta ri' . Roma ri espíritu c'o kiq'uin pa ruq'uexel chi niq'uis ta ka ruchuk'a' , xa k'ij-k'ij más ruchuk'a' nic'oje-el .
43012003	Description	Xpe ri María ri rach'alal ri Marta y rana' ri Lázaro , xberuc'ama' c'a pe jun libra jubulej ak'on rubini'an nardo ; jun jubulej ak'on ri janíla jotol rajel . Y jac'are' ri xuya' chirij raken ri Jesús y xerusula' can riq'uin ri rusmal tak ruvi' rija' . Y ri jay ri' can xnoj c'a riq'uin ri rujubulil ri ak'on ri' .
58011009	Faith	Can rucukuban-vi ruc'u'x riq'uin ri Dios , y romari' xc'oje' chupan ri ruvach'ulef ri' , ri sujun chire roma ri Dios ; stape' ri ruvach'ulef ri' xa pa quik'a' ch'aka' chic vinek c'o-vi . Y romari' xa pa carpa xc'oje-vi . Queri' chuka' xquiben ri Isaac ri ruc'ajol y ri Jacob ri rumam ; roma chique rije' chuka' sujun ri ruvach'ulef ri' .
50003017	Recommendation	Vach'alal , tibana' c'a ri achi'el nitzu' viq'uin yin ; y tibana' ri nitzu' quiq'uin ri ch'aka' chic , ri can niquiben chuka' ri achi'el ninben yin y ri e vachibil .
48006002	Recommendation	Y vi c'o c'a nikac'ulvachila' , y can nikana' chi can achi'el jun ejka'n ri nika' chikij , can tikatola' c'a ki' chuc'uaxic re ejka'n re' . Y riq'uin ri' , can nikaben-vi c'a ri nubij ri ley richin ri Cristo .
59002024	Faith	Can nik'alajin c'a chi richin chi man jun amac yac'ulun chuvech ri Dios , c'o chi naben ri nrajo' rija' , y man xe ta nabij chi animan .
45009014	Faith	Y man tich'ob chi man choj ta ri xuben ri Dios , chi ja ri Jacob ri xucha' y man ja ta ri Esaú .
45014001	Recommendation	Ri kach'alal ri nicajo' niquitun-qui' kiq'uin , nic'atzin chi yekac'ul , y stape' ta ri kach'alal ri' man can ta niquicukuba' quic'u'x riq'uin ri Cristo . Pero man quekac'ul xaxe richin nikaben oyoval quiq'uin roma ri quich'obonic .
66012007	Violence	Y ri chila' chicaj xbanatej c'a jun oyoval . Ri arcángel Miguel e rachibilan ri ru-ángeles , xquiben oyoval riq'uin ri itzel quek rij dragón y ri e itzel tak ru-ángeles rija' .
49004026	Recommendation	Tok c'o nibanon chive chi yixoyover , man quixmacun . Y man tiya' k'ij chi c'a c'o na ivoyoval tok nitzak-ka ri k'ij . Nic'atzin chi nichojmirisaj chanin .
60003009	Recommendation	Y tok niban jun itzel chive , man c'a tiben ruq'uexel . Y tok nibix ch'abel ri janíla e pokon chive , man c'a chuka' tibij jun chic ch'abel queri' rix richin niben ruq'uexel chire . Man tiben queri' , xa tic'utuj chire ri Dios chi tuto' ri vinek ri' . Roma ri Dios can ix royon richin niben ri utz , y nrajo' c'a chuka' chi rix nic'ul ri utz .
43008029	Grace	Ri Nata' ri takayon-pe vichin , can c'o viq'uin . Man c'a yiruya' ta can nuyon , roma yin can ninben-vi ri nika' chuvech , xcha' ri Jesús .
49006014	Recommendation	Y richin c'a chi man quixtzak pa ruk'a' , tibana' achi'el nuben jun soldado . Rija' nubetz' rupan pa ch'ich' richin nibe pan oyoval . Y rix richin niben oyoval riq'uin ri itzel-vinek , ja ri kitzij ri ticusaj . Jun soldado chuka' nucusaj jun ch'ich' chuva-ruc'u'x richin nuto-ri' chuvech ri enemigo . Y rix richin nito-ivi' chuvech ri itzel-vinek , jac'a ri c'aslen choj ri ticusaj .
66001020	Description	Ri vuku' achi'el ch'umila' ri xatz'et pa vajquik'a' y ri vuku' candeleros ri e banon riq'uin k'anapuek , can c'o-vi c'a ri yec'ulun chi tzij . Ri vuku' achi'el ch'umila' ri e nuc'uan pa vajquik'a' , je ri vuku' nusamajela' ri ec'o pa quivi' ri vuku' tzobaj ( k'ataj ) ri e nimayon vichin . Jac'a ri vuku' candeleros ri e banon riq'uin k'anapuek , je ri vuku' tzobaj ( k'ataj ) ri e nimayon vichin .
58002009	Grace	Y ketaman chuka' chi ri Jesús manek más ruk'ij xban chire que chiquivech ri ángeles . Pero xaxe ca'i-oxi' k'ij ri xban queri' chire , y vacami yo'on chic ruk'ij , yo'on chic ruc'ojlen . Y ri' roma ri xutej pokonal y chuka' roma ri xquen ( xcom ) . Ri Dios xrajo' xuya' ri rutzil pa kavi' , romari' can xrajo' chi ri Jesús xquen ( xcom ) koma konojel .
50002013	Grace	Ri Dios nisamej pa tak ivánima , y nuya' ri rayibel chive chi niben ri nika' chuvech rija' . Y chuka' nuya' ivuchuk'a' richin yixtiquir niben .
43015011	Grace	Y ronojel c'a ri nubin chic chive , can richin c'a chi tic'oje' quicoten ri pa tak ivánima , can achi'el ri quicoten ri c'o viq'uin yin . Y can tz'aket ta c'a chuka' ri quicoten xtic'oje' pan ivánima .
54001001	Description	Yin Pablo , jun ru-apóstol ri Jesucristo . Queri' xubij ri Dios Kacolonel y que chuka' ri' xubij ri Kajaf Jesucristo . Y roma c'a ri Ajaf Jesucristo , koyoben ri k'ij tok xkojbe chila' chicaj riq'uin rija' .
54002009	Recommendation	Y que c'a chuka' ri' ri ixoki' , quequicusaj c'a quitziak ri más tak choj oc . Niquich'ob ta jebel ri achique yequiben y ja ta chuka' ri más ruc'amon ri niquiben . Man ta niquibanala-el ruchojmil ri rusmal quivi' xaxe richin chi quetz'et coma ri vinek . Tok niquivik-el-qui' ( niquivek-el-qui' ) man quequicusala' cosas ri e banon riq'uin k'anapuek , o yequicusala' ta chuka' ri tak abej ri nibix perla chique , y chuka' man quequicusala-el jebel tak tziek ri jotol cajel richin chi quetz'et coma ri vinek .
43002015	Violence	Ri Jesús , can xe c'a xerutz'et , xuben c'a jun ruch'aybal riq'uin colo' y xerokotaj-pe conojel . Xerokotaj c'a pe cachibilan ri quicarne'l y ri quiváquix ri chiri' chuva-rachoch ri Dios . Y chique ri jaloy-ruvech mero , xuc'akala' c'a can ri qui-mero chiquivech y xerutec'mayila' can ri qui-mesas .
49002010	Grace	Roma xaxe ri Dios ri niyo'on jun c'ac'a' kac'aslen roma xkanimaj ri Cristo Jesús . Y jari' nuya' richin chi nikac'uaj jun c'aslen utz ; jari' ri ruch'obon-pe pa kavi' chi nikaben .
60004012	Recommendation	Vach'alal ri yalan yixinvajo' , man achique la titz'et rix tok yixapon pa jun tijoj-pokonal y nina' chi can pa jun k'ak' richin tejtobenic ixc'o-vi . Roma riq'uin juba' ri tejtobenic ri' petenek riq'uin ri Dios richin nik'alajin vi can kitzij chi cukul ic'u'x riq'uin . Y man ja ta c'a rix ri nabey yixc'ulvachin quere' .
66019007	Recommendation	Can titze'en c'a kavech y tinoj ri kánima chi quicoten , y tikaya' ruk'ij-ruc'ojlen ri Dios ; roma xoka' yan c'a ri k'ij richin nibanatej ri nimalej c'ulubic richin ri Jesucristo ri Jun achi'el Alaj Carne'l . Y ri xten can ruchojmirisan chic ri' richin ri ruc'ulubic .
49006017	Recommendation	Ri soldado nucusaj chuka' jun ch'ich' richin nuto' ri rujolon ( ruvi' ) chuvech ri enemigo . Y rix richin chi man jun nic'ulvachij chuvech ri itzel-vinek , can ticusaj c'a ri icolotajic . Ri soldado nuc'uaj rumachet richin nucamisaj ri enemigo . Y rix richin chi queri' niben chire ri itzel-vinek , ticusaj c'a ri nuya' pan ik'a' ri Lok'olej Espíritu . Y ri nuya' pan ik'a' ri Lok'olej Espíritu ja ri ruch'abel ri Dios .
44007024	Violence	Y xutz'et c'a chi jun aj-Egipto janíla c'a nuben chire jun israelita , ruvinak rija' . Y richin nuto' ri ruvinak ri' y nuben ruq'uexel chire , xucamisaj ri achin ri' , ri janíla nuben .
53003013	Recommendation	Kach'alal , man yixcos chubanic ri utz .
46016013	Faith	Vach'alal , tichajij c'a ri ic'aslen y chuka' can ta cukul ic'u'x riq'uin ri Dios . Rix man titzolij-ivi' chivij , xa can tibana' c'a achi'el niquiben ri achi'a' pa tak oyoval , pero rix ticusaj ri uchuk'a' ri ruyo'on ri Dios chive .
44007043	Sin	Pa ruq'uexel chi que ta ri' xiben , xa xe'itelela' ruvachibel ri rachoch ri dios Moloc , ri ruvachibel ri ch'umil , ri i-dios rubini'an Renfán . Y ja vachibel ri' ri xe'ibanala' rix , richin xiya' quik'ij . Roma c'a ri' yin , xcha' ri Dios , xtinben chive chi yixbec'oje' c'a más quela' chire ri Babilonia . Queri' nubij chupan ri e tz'ibatel can coma ri rusamajela' ri Dios .
53002015	Recommendation	Roma c'a ri' kach'alal , man timestaj ri tijonic ri xkaya' chive tok xojc'oje' iviq'uin . Ni man timestaj chuka' ri xkabij chupan ri carta ri xkatek iviq'uin . Xa can titzekelbej c'a .
47005005	Grace	Ri Dios nrajo' chi nic'oje' kac'aslen ri man q'uisel ta y rubanon chike chi riq'uin ronojel kac'u'x koyoben-apo . Y chuka' ruyo'on ri Lok'olej Espíritu chike richin retal chi can kitzij chi nekila' ri c'aslen ri man q'uisel ta .
54002011	Recommendation	Y chuka' ninbij chique chi tok niquimol-qui' richin nicac'axaj ri ruch'abel ri Dios , choj ticac'axaj y man jun tzij tiquibij-apo . Xa ticac'axaj ri nibix , y tiquinimaj chuka' .
54005019	Recommendation	Y chuka' ninbij chave , chi vi c'o jun uc'uey quichin ri kach'alal ri nibix chi xmacun , y xa jun ri nisujun chirij , man tanimaj . Nic'atzin chi ec'o ca'i' o ec'o oxi' ri yesujun chirij richin ninimex .
45016016	Recommendation	Y chuka' ninbij chive chi tik'ejela' c'a ivi' ( tik'ijala' c'a ivi' ) chi'ivonojel riq'uin jun lok'olej ajovabel , riq'uin jun lok'olej tz'ubanic ( tz'umanic ) . Y tic'ulu' c'a ri rutzil-ivech ri niquitek-el conojel ri kach'alal ri niquimol-qui' pa rubi' ri Cristo pa tak tinamit ri ec'o que tak re' .
66018019	Description	Y ri vinek c'a ri e richin pa tak barcos y ri samajela' ri richin pa tak ya' , xquiyala' c'a ulef pa tak quijolon ( quivi' ) , ye'ok' y yebison c'a janíla , y riq'uin uchuk'a' niquibij : Tok'ex c'a ruvech ri nimalej tinamit Babilonia . Can riq'uin c'a ri rubeyomel rija' xebeyomer can conojel rajaf tak barcos . Y xa pa jun hora xq'uis ronojel , xecha' .
62003001	Grace	Can tich'obo' c'a jebel ri rubanic ri ajovabel ri c'o riq'uin ri Tata'ixel Dios , roma ri ajovabel ri' can janíla nim . Roma can xuben chike chi ruc'amon chi nibix ralc'ual ri Dios chike , y can queri' vi , can oj ralc'ual vi rija' . Y ri vinek ri c'a quicukuban na quic'u'x riq'uin re ruvach'ulef man quetaman ta c'a kavech , roma rije' man quetaman ta ruvech ri Dios .
60005005	Recommendation	Y rix c'a chuka' ri c'a ix ac'uala' na , tinimaj c'a quitzij ri achi'a' e rijita'k ri e uc'uayon ivichin . Y chi ac'uala' y chi rijita'k , tinimala' c'a itzij . Man tinimirisaj-ivi' . Roma chupan ri ruch'abel ri Dios ri tz'iban can , nubij : Ri Dios yeretzelaj y man nuq'uen ta quivech ri niquinimirisaj-qui' . Jac'a ri niquich'utinirisaj-qui' , rija' nuya' ri rutzil pa quivi' .
45003004	Faith	Man que ta ri' . Ri Dios can kitzij vi nich'on , stape' ta conojel vinek man que ta ri' niquiben . Achi'el ri tz'ibatel can roma ri David . Rija' rubin can : Xtik'alajin chiquivech ri vinek chi can kitzij vi ri nabij . Y vi ec'o vinek ri janíla itzel yech'on chavij , xtik'alajin ta chuka' chi man kitzij ta ri niquibij . Queri' nubij chupan ri tz'ibatel can .
44009014	Violence	Y re c'o vave' pa Damasco vacami , can yo'on c'a chuka' pe k'atbel-tzij pa ruk'a' coma ri principal-i' tak sacerdotes richin chi yeruxim-el conojel ri can niquiya-vi ak'ij , xcha' ri Ananías .
61002001	Sin	Ri ojer can , chiquicojol ri nuvinak israelitas xec'oje' achi'a' ri xebin chi can e takon-pe roma ri Dios richin niquik'alajirisaj ri ruch'abel . Pero xa man que ta ri' . Y que c'a chuka' ri' chi'icojol rix vacami . Ec'o c'a vinek ri xquebec'ulun-pe , y xtiquibij chi ja ri ruch'abel ri Dios ri niquic'ut , y xa man kitzij ta . Roma xa quina'oj c'a rije' ri yequijula-apo y man jun ninaben tok yequiyala-apo chi'icojol . Y re vinek re' hasta man xtiquinimaj ta chi ri Ajaf xquen ( xcom ) richin xutoj ri quimac . Xa jac'a rije' ri ye'oyon tijoj-pokonal pa quivi' . Man niquinabej ta c'a tok noka' . Tok c'a niquina' xa pa k'ak' chic ec'o-vi . Y c'a chiri' chuka' xquebeka-vi ri yetzekelben quichin .
43005018	Violence	Y jac'ari' tok ri achi'a' ri can c'o-vi quik'ij chiquicojol ri israelitas , más xquich'ob rij richin chi achique ta rubanic niquiben richin niquicamisaj ri Jesús ; roma chiquivech rije' , xajan ri yerubanala' chupan ri k'ij richin uxlanen . Y chuka' man xe ta c'a romari' , xa can roma c'a chuka' ri Jesús nubij Rutata' chire ri Dios , roma chiquivech rije' , ri Jesús can nuben chi rija' junan riq'uin ri Dios .
46011002	Faith	Vach'alal , can utz vi c'a ri ibanon roma chupan ronojel ri ic'aslen can inc'o-vi chi'ic'u'x . Rix can niben-vi ri nubin can chive ; ic'ulun can jebel ri tijonic ri xinya' chive yin .
44002025	Faith	Romari' ri rey David rubin c'a can chirij ri Jesús : Can jantape' c'a nintz'et chi ri Ajaf ic'ovinek chinuvech . Man jun achique ta xtibanon chuve richin ninxibij-vi' , roma can c'o viq'uin pa vajquik'a' .
60001023	Grace	Roma rix c'o jun c'ac'a' ic'aslen . Y re c'aslen re' man ja ta ri jun c'aslen ri niq'uis , ri xic'ul tok xixalex . Man que ta ri' . Re c'ac'a' ic'aslen , jari' ri xic'ul tok xinimaj ri ruch'abel ri Dios . Ch'abel ri can richin jantape' nic'oje' , y ch'abel ri can c'o-vi c'aslen riq'uin .
59005016	Recommendation	Y rix man c'a tivevala' vi c'o mac ri ibanalon . Xa tik'alajirisala' chivech , y titola-ivi' riq'uin oraciáon , richin yixchojmir . Y vi choj ri ic'aslen chuvech ri Dios , y riq'uin ronojel ivánima xtiben orar , q'uiy ri xtic'ul chire ri Dios .
43006047	Faith	Tivac'axaj na pe' jebel re xtinbij chive : Ri niniman c'a vichin , can c'o na vi ruc'aslen ri man q'uisel ta .
43014018	Grace	Yin man xquixinmalij ta can stape' xquibe , man xquixc'oje' ta can achi'el jun meba' , roma xa can yipe chic iviq'uin .
45003002	Grace	Pero yin ninbij : Q'uiy utz ruc'amon-pe chike . Pero xaxe c'a ri nabey ri ninnataj y ri' ja ri ruch'abel ri Dios ri uxkanen can pa kak'a' .
49006005	Recommendation	Y rix samajela' , tinimaj quitzij ri i-patrón . Riq'uin ronojel ivánima tibana' ri nicajo' chi niben y tixibij chuka' juba' ivi' chiquivech ; achi'el xa ta can ja ri rusamaj ri Cristo ri niben .
45002004	Grace	¿ Man k'axinek ta cami chivech achique roma ri Dios yalan utz iviq'uin y achique roma rija' can nicuyun mac y nicoch'on ? Chivech rix can utz chi niben xabachique mac ri nivajo' y rija' man jun nuben chive . Pero xa man que ta ri' . Rija' queri' rubanon-pe iviq'uin rix roma nrajo' chi niya' can ri mac .
62005014	Faith	Y romari' roj can man jun c'a xibinri'il kiq'uin richin chi yojapon-apo chuvech ri Dios , roma ketaman chi tok c'o nikac'utuj chire , y vi ja ri rurayibel chuka' rija' ri nikac'utuj , rija' can yojrac'axaj-vi .
45015013	Faith	Ri Dios nuben chike chi cukul-apo kac'u'x riq'uin . Y ri nurayibel yin chive rix , chi ri Dios nunojisaj ta ri ivánima riq'uin ronojel quicoten y uxlanen . Queri' xtuben chive vi can iniman rija' . Xquixruto' riq'uin ri ruchuk'a' ri Lok'olej Espíritu , richin chi can cukul ic'u'x nivoyobej ri rutzil ri Dios .
43019041	Description	Pa ruvi' c'a ri juyu' ri xbajix-vi ri Jesús chuva ri cruz , ri chunakaj apo , c'o c'a jun ulef ticon ruvech . Y ri chiri' c'o c'a jun jul c'oton richin caminek y man ucusan ta . Can c'a man jun c'a caminek ri yo'on ta chupan ri jul ri' .
66019020	Violence	Y ri nabey chicop xchap c'a el , rachibilan ri jun achin ri nibin chi k'alajirisey ri ruch'abel ri Dios y xa man kitzij ta . Re jun c'a achin tz'ucuy-tzij re' , can xerubanala' c'a milagros ri man jun bey e tz'eton ta , ri chuvech apo ri chicop . Y riq'uin c'a ri' , xeruk'ol ri vinek richin chi xquic'ul ri quetal nic'aj-quivech o ri pa tak quik'a' . Y re vinek re' can xquiya' c'a chuka' ruk'ij ri ruvachibel ri chicop . Y romari' ri chicop y ri jun ri xek'olon ri vinek , can e q'ues c'a xec'ak chupan ri k'ak' xolon riq'uin azufre nic'a'on ( nivovon ) .
45012020	Recommendation	Y romari' ri ruch'abel ri Dios ri tz'ibatel can , nubij : Vi ninum ri netzelan avichin , rat can taya' c'a ruvay . Y vi nichaki'j ruchi' , taya' ruya' . Vi queri' xtaben , rija' xa xtiq'uixbitej roma ri itzel tak rubanobal rubanon . Queri' nubij ri tz'ibatel can .
51003016	Recommendation	Can nic'atzin chuka' chi ri kánima nojinek riq'uin ri ruch'abel ri Cristo . Can riq'uin ronojel etamabel tikatijola-ki' y tikacukubala' kac'u'x chikachibil ki' . Y tikabixaj rubi' ri Ajaf roma ri matioxinic ri c'o pa tak kánima . Quekabixala' c'a salmos , himnos y ch'aka' chic bix ri ye'alex pa tak kánima roma can c'o ri Lok'olej Espíritu kiq'uin .
51003019	Recommendation	Y rix achi'a' , que'ivajo' ri ivixjaylal , y man tibanala' oyoval quiq'uin , xa can quixoc c'a utz tak achijlonela' .
54005016	Recommendation	Pero vi c'o jun kach'alal achin o ixok ri ec'o rach'alal malcani'a' tak ixoki' , ja rije' ri c'o chi ye'ilin quichin , y man ja ta ri tzobaj ( k'ataj ) kach'alal . Y riq'uin ri' ri kach'alal yetiquir yequito' ri malcani'a' tak ixoki' ri can quiyon y man jun nilin quichin .
62005011	Grace	Y jare' ri nubij ri Dios , chi nuya' ri c'aslen ri man q'uisel ta chike , y riq'uin ri Ruc'ajol nikac'ul-vi re c'aslen re' .
62005012	Faith	Y roj c'a ri kac'ulun chic ri Ruc'ajol ri Dios , c'o chic kac'aslen riq'uin . Jac'a ri vinek ri man quic'ulun ta ri Ruc'ajol ri Dios , manek quic'aslen riq'uin .
43008036	Grace	Romari' vi yin ri Ruc'ajol ri Dios yicolon ivichin , can kitzij vi chi colotajic ri xtivil .
49003013	Faith	Romari' ninchilabej c'a chive chi man timalij ic'u'x y niya' bis pa tak ivánima , roma c'o nich'ob tok yinitz'et chi yin ninc'ovisaj tijoj-pokonal ivoma . Xa quixquicot c'a roma re ninc'ovisaj , roma nik'alajin chi can c'o-vi ik'ij .
45016018	Sin	Roma rije' man ja ta ri rusamaj ri Kajaf Jesucristo ri niquiben , xa ja ri nicajo' rije' ri niquiben . Rije' jebel tak ch'abel c'a ri yequibila' y romari' yalan utz nicac'axaj ri kach'alal ri man niquich'ob ta rij jebel , y chanin yek'olotej-el pa quik'a' .
45001029	Sin	Can ruyon ri man choj tak banobel ta ri e nojinek pa tak cánima . Roma ri achi'a' y ri ixoki' niquicanola-qui' richin yemacun . Niquibanala' etzelal chique ri ch'aka' . Benek-ruvech niquirayij ri c'o riq'uin jun chic . Q'uiy etzelal niquirayij niquiben chique ri ch'aka' . Janíla itzel niquitz'et jun chic roma ri utz c'o . Yecamisan . Niquiben oyoval . Yek'olon . Man jun tiquitz'et niquijel rubixic .
55001014	Recommendation	Xa tachajij ri samaj ri yo'on chave roma ri Dios . Y ja ri Lok'olej Espíritu ri c'o pa tak kánima ri xtito'on avichin .
48006008	Faith	Romari' , vi xa ja ri nikarayij roj ri xquekabanala' , jac'ari' ri xqueq'uison richin ri kac'aslen . Pero vi nikac'uaj ri c'aslen ri nrajo' ri Lok'olej Espíritu , xtuq'uen c'a pe ri c'aslen chike ri can man jun bey xtiq'uis ta .
46010009	Recommendation	Ec'o chuka' chique rije' ri xquiben ri man utz ta , roma xcajo' xquitz'et vi ri Ajaf can kitzij nuya-pe ruc'ayeval pa quivi' . Y rije' xequen c'a ( xecom c'a ) pa quik'a' cumatzi' . Y roj man c'a tikaben achi'el ri xquiben rije' .
46013005	Recommendation	Ri ajovabel man nuben ta chike chi man nikapokonaj ta jun vinek , y chuka' man nuben ta chike chi xaxe roj nikach'ob-ka-ki' . Man que ta ri' . Y que chuka' ri' man yojoyover ta . Man yojniman ta chire ri niban o nibix chike .
66009009	Description	Ri quij can achi'el c'a ch'ich' . Ri quixic' can janíla c'a nik'ajan , achi'el yek'ajan e q'uiy carruajes e kiriren coma quiej y junanin e benek richin yebe pan oyoval .
43015022	Sin	Y vi man ta xipe yin chuvech re ruvach'ulef chuk'alajirisaxic ri nuch'abel , man ta xinquetzelaj y man ta nik'alajin chi e aj-maqui' . Jac'a re vacami , roma yin can xipe yan chuvech re ruvach'ulef , romari' rije' can man xquetiquir ta xtiquibij chi man jun quimac .
51004005	Recommendation	Y rix tivetamaj c'a yixbiyin chiquicojol ri vinek ri man quiniman ta ri Cristo . Can ta jebel ri niben y nibij chique ri vinek . Man tiya' k'ij chi choj nic'o ri tiempo .
45006006	Faith	Tok rubanon can , xkac'uaj jun itzel c'aslen . Pero achi'el ta can xojbajix riq'uin ri Jesucristo chuva ri cruz , y romari' ri itzel c'aslen ri' xq'uis can y xojcolotej pa ruk'a' ri mac .
62003010	Sin	Y can nik'alajin-vi ri achique ri ralc'ual ri Dios . Y nik'alajin chuka' achique ri ralc'ual ri itzel-vinek . Jac'a ri man chojmilej c'aslen ta quic'uan y man yecajo' ta ri kach'alal , jari' ri man e richin ta ri Dios .
45008007	Sin	Ri e uc'uan roma ri itzel tak quirayibel , niquetzelaj ri Dios . Can man niquinimaj ta ri nubij ri ru-ley ri Dios . Can man yetiquir ta niquinimaj .
44002026	Faith	Y romari' niquicot ri vánima , y quicoten chuka' yich'on . Y stape' xquiquen ( xquicom ) , can cukul-el nuc'u'x chi ninc'ul ri rutzil ri Dios .
46010020	Sin	Pero chuka' man ninbij ta chi ri yesujun ri ti'ij chique ri vachibel xa man jun ta nuben chique . Can c'o-vi nuben chique . Ri vinek ri can man quetaman ta ruvech ri Dios , man chire ta ri Dios niquisuj-vi ri ti'ij , xa chique ri itzel tak espíritu niquisuj-vi tok niquiya' chique ri vachibel . Y yin man ninvajo' ta c'a chi riq'uin ri' junan ivech niben quiq'uin ri itzel tak espíritu .
44013001	Description	Ri chiquicojol ri kach'alal ri niquimol-qui' pa rubi' ri Dios ri pan Antioquía , ec'o c'a kach'alal ri yek'alajirisan ri nibix chique roma ri Dios , y ec'o chuka' tijonela' ri yetijon quichin ri kach'alal chupan ri ruch'abel ri Dios , achi'el ri Bernabé , ri Simón ri nibix chuka' Niger chire , ri Lucio ri aj-Cirene , ri Manaén ri junan xq'uiytisex riq'uin ri Herodes ri xk'aton tzij chiri' pa Galilea , y ri Saulo .
49005006	Recommendation	Y ec'o ri yebin chi man jun itzel nuq'uen-pe banobel que tak ri' . Pero rix man c'a quixk'olotej pa quik'a' riq'uin ri niquibij . Roma ri yebanon ri itzel tak banobel y man niquinimaj ta rutzij ri Dios , can kitzij vi chi xtika' ri royoval ri Dios pa quivi' .
56001011	Sin	Y jac'ari' ri ruc'amon chi nikatz'apej quichi' roma e q'uiy ri yek'olotej pa quik'a' . Y hasta c'o bey can conojel ri ec'o pa jun jay yek'olotej pa ruk'a' ri itzel tak tijonic ri yequiya' . Y man xe ta ri' ri niquiben . Xa can niquic'utuj chuka' cajel roma ri tijonic ri niquiya' .
43013011	Sin	Rija' xubij c'a queri' , roma can retaman achique ri xtic'ayin richin . Y romari' tok xubij : Man chi'ivonojel ta ix ch'ajch'oj .
43010001	Sin	Y tivac'axaj na pe' jebel re xtinbij chive : Ri quicoral ri carne'l can c'o c'a jun ruchi' . Y ri man c'a nucusan ta ri ruchi' ri coral richin noc-apo y xa nuropij ; ri nibanon c'a queri' jun elek'on y jun chapoy quichin vinek pa tak bey richin c'o nrelesaj can chique .
61002015	Sin	Y quiyo'on chic c'a can rubanic ri c'aslen choj . Can e sachinek-vi can . Y can quic'uan c'a ri c'aslen ri xuc'uaj ri jun achin xc'oje' ojer can ri xubini'aj Balaam , ruc'ajol ri achin ri xubini'aj Beor . Ri Balaam can janíla vi xurayij ri mero , stape' riq'uin itzel ch'acoj petenek-vi .
44014005	Violence	Y jac'a tok ri vinek israelitas ri' y ri man e israelitas ta chuka' y ri quik'atoy tak tzij quiyo'on chiquivech chi janíla xtiquiben chique ri Pablo y ri Bernabé , y hasta xquequicamisaj chi abej ,
43021017	Description	Y pa rox bey , ri Jesús xubij c'a chire : Rat Simón ri ruc'ajol ri Jonás , ¿ can yinavajo' c'a ? xcha' . Y ri Pedro can k'alaj vi c'a chi xpe bis pa ránima , roma ja yan ri' ri rox bey ri xc'utux chire roma ri Jesús : ¿ Can yinavajo' c'a ? C'ari' ri Pedro xubij : Ajaf , rat can ronojel c'a avetaman . Can avetaman c'a chi yatinvajo' . Y ri Jesús xubij chic c'a chire : Can que'ayuk'uj y que'achajij c'a ri nucarne'l .
66021027	Sin	Pero ronojel c'a ri xa tz'il , can man jun bey c'a xtoc-apo chupan ri tinamit . Ni man jun chuka' vinek ri itzel tak rubanobal chuvech ri Dios ri xtoc ta apo chiri' . Ni chuka' ri e tz'ucuy tak tzij . Ri xque'oc-apo ri chiri' , xaxe c'a ri c'o ri quibi' tz'ibatel chupan ri vuj richin c'aslen , ri ruvuj ri Jesucristo ri achi'el Alaj Carne'l .
66017004	Sin	Y ri ixok ri' rucusan c'a tziek quek y morado . E rucusan chuka' ch'aka' chic cosas ri e banon riq'uin k'anapuek , riq'uin jebel tak abej y ri tak abej chuka' ri nibix perla chique , richin ruvikon-ri' ( ruvekon-ri' ) jebel . Y ri pa ruk'a' , ruc'uan c'a jun kumbel-ya' ri banon riq'uin k'anapuek . Y ri kumbel ri' can nojinek-el rupan riq'uin ri itzel tak rubanobal ri e rubanalon chuvech ri Dios , y riq'uin chuka' ri tz'ilolej tak banobel ri e rubanalon , achi'el ri mac quiq'uin achi'a' .
51003014	Recommendation	Y ja ri ajovabel ri más nic'atzin . Roma vi yojajovan , can nuben chike chi junan kavech quiq'uin conojel .
43012023	Description	Y ri Jesús can jac'ari' xubij chique ri ca'i' tijoxela' ri' : Ja k'ij re' xoka' , richin chi yin ri xinalex chi'icojol xtic'oje' nuk'ij-nuc'ojlen y xquitzolin-el chila' chicaj .
45002022	Sin	Rix nibij chique ri achi'a' ri c'o quixjaylal chi man tiquicanoj jun chic ixok , y nibij chique ri ixoki' ri c'o cachijlal chi man tiquiya' k'ij chi noc jun chic achin quiq'uin . Y rix ¿ can kitzij cami chi man niben ta queri' ? Rix nibij chi can que'etzelex ri dios ri xa man e kitzij ta . ¿ Y que cami ri' niben rix ? ¿ Man cami nivelek'aj ta ri c'o chupan ri cachoch ?
45007008	Sin	Pero roma chupan ri ley queri' nubij , romari' xbec'ulun-pe ri mac ri c'o pa vánima . Xebec'ulun c'a pe ronojel quivech itzel tak rayibel viq'uin . Man ta c'o ri ley , caminek ta ri mac ri c'o pa vánima .
44026017	Grace	Ri xcatapon-vi , xcatinto' c'a chiquivech ri avinak , y chuka' chiquivech ri vinek man e israelitas ta . Y quiq'uin c'a ri vinek ri' yatintek-el re vacami .
56003003	Sin	Roma tok rubanon can , roj chuka' oj nacanek riq'uin ri kach'obonic . Man xojniman ta tzij . Yalan oj sachinek ri chiri' . Man xojtiquir ta xkak'il-ki' chuvech ri mac . Xa can xkaben ronojel ri itzel ri xkarayij , y xbe kánima riq'uin ri quicoten richin re ruvach'ulef . Yalan itzel ri kac'aslen xkac'uaj . Itzel xekatz'et ri ch'aka' chic roma ri utz c'o quiq'uin . Chikachibil ki' xketzelaj-ki' , y roma ri man utz ta ri kac'aslen , ri vinek xojquetzelaj chuka' .
54005021	Recommendation	Y chuva Dios y chuva ri Ajaf Jesucristo y chiquiva ri ángeles ri e cha'on roma ri Dios , ninbij c'a chave rat Timoteo , chi tabana' quere' quiq'uin conojel ri yemacun .
58010035	Recommendation	Roma c'a ri' can utz chi icukuban ic'u'x riq'uin ri Dios . Man c'a tiya' can . Roma can nuq'uen-vi-pe jun nimalej rajel-ruq'uexel chive .
46004002	Faith	Y conojel c'a ri yo'on pa quik'a' richin jebel ruk'alajirisaxic niquiben chire ri ruch'obonic ri Dios , can nic'atzin c'a chi tiquibana' ri samaj ri' , ri achi'el ruc'amon chi niquiben riq'uin .
44009043	Description	Y ri Pedro q'uiy c'a k'ij ri xc'oje-ka quiq'uin , ri chiri' pa tinamit Jope . Xc'oje' pa rachoch jun achin rubini'an Simón , ri nitzacon y nak'oman quij o quisale'y chicop .
46003016	Grace	¿ Man ivetaman ta c'a rix chi ix rachoch ri Dios ? ¿ Man ivetaman ta c'a chi ri Lok'olej Espíritu richin ri Dios c'o pa tak ivánima ?
58010019	Faith	Kach'alal , ri Jesús can xquen ( xcom ) y xbiyin ruquiq'uel koma roj , y romari' tok cukul kac'u'x yojjel-apo riq'uin ri Dios .
43008021	Sin	Y jun bey chic , ri Jesús xubij c'a chique : Yin can xquitzolin-vi c'a , y tok rix c'ari' xquinicanoj , man c'a xquinivil ta . Xa can chupan c'a ri imac xquixquen-vi ( xquixcom-vi ) . Y ri acuchi yibe-vi yin , rix man yixtiquir ta yixapon , xcha' ri Jesús .
51003012	Recommendation	Ri Dios yalan yojrajo' , xojrucha' y xuch'ajch'ojirisaj ri kac'aslen . Roma c'a ri' nic'atzin chi benek-ruvech tic'oje' ri joyovanic kiq'uin . Nic'atzin chi utz kana'oj quiq'uin conojel , chi man nikanimirisaj ta ki' , oj ch'uch'uj ta y yojcoch'on ta .
43012026	Faith	Vi can c'o c'a jun ri nrajo' nuben ri nusamaj , tipe c'a viq'uin . Y ri acuchi c'a inc'o-vi yin , can chiri' c'a chuka' xtic'oje-vi rija' . Ri can xtibanon c'a ri nusamaj , xtinimirisex c'a ruk'ij roma ri Nata' .
54003004	Description	Y chuka' jebel ta quic'uaxic rubanon chique ri e aj pa rachoch . Vi ec'o ralc'ual , ri ac'uala' ri' jebel ta ruc'utun chiquivech chi niquinimaj rutzij y niquiya' ta chuka' ruk'ij .
52005011	Recommendation	Roma c'a ri' ticukubala' ic'u'x chi'ivachibil ivi' . Y chuka' titola-ivi' richin chi yixq'uiy riq'uin ri ic'aslen , can achi'el ri ibanon-pe .
62003011	Recommendation	Re tzij re' can ivac'axan-vi-pe . Re tzij re can ivac'axan-pe tok xinimaj ri Jesucristo , ja ri nubij chi tikajovala-ki' .
46007026	Recommendation	Yin ninch'ob chi roma yalan e c'ayef re k'ij ojc'o-vi , más utz kojc'oje' can achi'el kabanon .
43003001	Description	Y c'o c'a jun achin chiquicojol ri fariseos ri rubini'an Nicodemo , y re achin re' can c'o-vi c'a ruk'ij chiquivech ri ruvinak israelitas .
59002025	Description	Y chuka' ri Rahab ri ixok ri xc'oje' ojer can , stape' man utz ta ruc'aslen ruc'uan , man jun rumac xc'ulun chuvech ri Dios roma ri xuben . Rija' xerevaj ri ca'i' achi'a' israelitas ri e takon-el roma ri Josuáe , y xerutek-el pa jun chic bey richin man jun tiquic'ulvachij .
54002015	Faith	Y ri ixoki' xquecolotej tok ye'alan , vi can niquicukuba' quic'u'x riq'uin ri Dios , vi c'o ajovabel pa tak cánima , vi niquic'uaj jun c'aslen ch'ajch'oj , y vi niquiben ri ruc'amon .
44013017	Grace	Ri ka-Dios roj israelitas can xerucha' c'a ri kati't-kamama' , y xuben c'a chique chi xe'oc jun nimalej tinamit tok can c'a ec'o na chiri' pan Egipto , ruvach'ulef ri xa man quichin ta rije' . Ri Dios can riq'uin c'a ri ruchuk'a' xerelesaj-pe ri chiri' .
44015008	Grace	Ri Dios can xuk'alajirisaj chi yeruc'ul ri vinek ri' . Romari' xuya-pe ri Lok'olej Espíritu pa quivi' , roma xutzu' ri cánima . Junan c'a ri xuben ri Dios chike roj israelitas y chique ri man e israelitas ta .
59002011	Sin	Roma tok ri Dios xuya' ri ley , xubij : Rix achi'a' ri c'o ivixjayil , man c'a ticanoj jun chic ixok . Y chuka' rix ixoki' ri c'o ivachijil , man c'a ticanoj jun chic achin . Y ri mismo Dios xubij : Man quixcamisan . Y vi rat man nacanoj ta chic jun ixok , pero xa nacamisaj jun vinek , nik'alajin chi can man jun nanimaj chire ri ley ri ruyo'on can ri Dios .
43010028	Grace	Man c'a xquesach ta can , xa can xtiquil-vi quic'aslen ri man q'uisel ta , viq'uin yin . Ni man jun c'a chuka' ri xtitiquir xque'elesan-el pa nuk'a' .
45016020	Grace	Ja ri Dios niyo'on uxlanen pa tak kánima . Y rija' xtuben yan chive chi yixch'acon chirij ri Satanás . Ri rutzil ri Kajaf Jesucristo xtic'oje' ta c'a iviq'uin .
55003005	Sin	Rije' xtiquibij chi quiniman chic ri Dios , pero xa man xtiquiya' ta k'ij chire ri Dios chi nujel quic'aslen . Can man c'a que'avachibilaj vinek ri yebanon queri' .
45012005	Description	Y que chuka' ri' roj ri kaniman ri Cristo , oj q'uiy y man junan ta ri kasamaj . Pero junan kavech y nikatola-ki' roma jun kabanon riq'uin ri Cristo .
56003008	Faith	Ronojel re' can kitzij vi , can utz vi , y can nic'atzin-vi chire ri quic'aslen conojel vinek . Roma c'a ri' ninvajo' chi man tatanaba' quitijoxic ri quiniman chic ri Dios chire ronojel re' , richin queri' can tiquitija' quik'ij niquiben ri utz .
59002023	Faith	Y riq'uin ri' chuka' xbanatej ri nubij chupan ri ruch'abel ri Dios ri tz'ibatel can , chi ri Abraham xunimaj ri Dios y man jun rumac xc'ulun chuvech . Queri' nubij chupan ri tz'ibatel can . Y ri Abraham xbix chire chi junan quivech riq'uin ri Dios .
59002001	Faith	Vach'alal ri iniman chic ri Kajaf Jesucristo ri janíla ruk'ij-ruc'ojlen , yin ninbij c'a chive chi man titzu' ri janipe' titzu'un jun vinek . Xa tikana' c'a ki' chi oj junan konojel .
45003013	Sin	Can yek'olon-vi riq'uin ri niquibij . E achi'el cumatzi' ri niquiq'uen-pe camic riq'uin ri yeti'on ( yech'opon ) . Can yecamisan riq'uin ri quich'abel , roma ri pa quichi' achi'el jul richin caminek .
49005028	Recommendation	Y can achi'el c'a ri ajovabel ri nuc'ut ri Cristo , que chuka' ri' nic'atzin chi niben rix achi'a' quiq'uin ri ivixjaylal . Can que'ivajo' c'a . Roma xa jun ibanon . Ja ri ivixjaylal ri ch'aculaj y ja rix ri jolomaj ( vi'aj ) . Romari' ri najovan ri rixjayil , can nubij c'a chi tzij chi nrajo-ri' rija' .
45009030	Faith	Y ronojel re' nuk'alajirisaj chikavech chi ri man e israelitas ta y man can ta quitijon quik'ij richin chi man jun quimac yec'ulun chuvech ri Dios , xa jari' ri xec'ulun . Queri' c'a niban chique conojel ri niquicukuba' quic'u'x riq'uin ri Jesucristo .
54003009	Faith	Y nic'atzin chi can tic'oje' chiquic'u'x ri c'a juba' tuk'alajirisaj ri Dios , ri can kacukuban kac'u'x riq'uin ; y chuka' riq'uin ta jun ch'ajch'ojilej cánima niquiben queri' .
54006002	Recommendation	Y vi ri qui-patrón can runiman chic ri Dios , man c'a tiquibij chi man ta niquiya' ruk'ij , xaxe roma cach'alal chic qui' . Xa can tiquiya' ruk'ij y más jebel tiquisamajij , roma rija' runiman chic ri Dios y cach'alal chic qui' . Y rat Timoteo , ninbij chave chi que'atijoj y tabij chique ri kach'alal chi tiquibana' ronojel re' .
45003003	Faith	¿ Y xtikabij ta c'a chi roma e janíla kavinak ri man xquinimaj ta , roma ta ri' ri Dios man ta xtuben ri rubin ?
43019034	Violence	Stape' xquitz'et chi ri Jesús caminek chic , jun c'a chique ri soldados xuju' ri rutza'n ri ru-lanza pa ruc'alc'a'x ri Jesús , y can jac'ari' tok xbe'el-pe quic' y ya' .
43015012	Recommendation	Y yin ninchilabej c'a chive , chi can tivajovala' c'a ivi' ; can achi'el ri yixinvajovala' yin .
45006013	Recommendation	Tok rubanon can , oj caminek chupan ri mac . Jac'a re vacami man chic oj que ta ri' , roma kac'uan chic jun c'ac'a' kac'aslen . Romari' tikajacha-ki' pa ruk'a' ri Dios richin nikaben ri nrajo' rija' , richin chi ri kak'a-kaken ye'ucusex roma ri Dios chubanic ri choj . Y man tikaya' k'ij chi noc ri mac kiq'uin , richin chi ri kak'a-kaken man quekaj chubanic ri man choj ta .
58010039	Faith	Jac'a roj man ojc'o ta chiquicojol ri quiyo'on can ri Dios y c'a pa ruc'ayeval xquebeka-vi . Roj chiquicojol ri quicukuban quic'u'x riq'uin ri Dios richin yecolotej , chiri' ojc'o-vi .
45011026	Grace	Y xquecolotej conojel ri nuvinak israelitas . Achi'el nubij ri ruch'abel ri Dios ri tz'ibatel can : Chi ri Colonel xtipe pa Sión , y xtrelesaj-el ri etzelal chiquicojol ri e riy-rumam can ri Jacob .
52002015	Violence	Y ri quivinak rije' jari' xebin chi ticamisex ri Ajaf Jesucristo . Y chuka' ja rije' ri xe'okotan-pe kichin roj . Y chuka' ri israelitas ri xec'oje' ojer can , e q'uiy achi'a' xequicamisala' , achi'a' ri xek'alajirisan ri xbix chique roma ri Dios . Ri israelitas ri xec'oje' ojer can y ri e richin re tiempo re' , can e junan . Man niquiben ta ri nika' chuvech ri Dios , y yequetzelaj ri vinek .
58010026	Sin	Roma ri xa quetaman chic ri achique rubanic ri kitzij y quic'ulun chic ri pa tak cánima , y man riq'uin ri' rije' can niquiben chi yemacun y man niquiya' ta can rubanic , can man jun chic c'a xtiquen ( xticom ) richin yerucol-pe chupan ri quimac .
49002006	Grace	Y roma ri Dios xuc'asoj ri Cristo chiquicojol ri caminaki' , que chuka' ri' xuben kiq'uin roj , xojruc'asoj . Y xuben chike chi xojtz'uye' chila' chicaj riq'uin ri Cristo Jesús .
49004025	Recommendation	Roma c'a ri' tiya' can ri tz'ucuj tak tzij ; y xaxe c'a ri kitzij ticusaj tok yixch'on . Roj can junan chic c'a kavech roma ri Cristo .
48002005	Faith	Jac'a roj ni xa ta juba' xubij kánima chi xekanimaj ta ; richin queri' ri kitzij rubaniquil ri utzilej ch'abel richin colotajic , ja ta ri' nic'oje' iviq'uin .
46014013	Recommendation	Romari' vi jun kach'alal yo'on chire chi nich'on pa jun chic ch'abel ri man retaman ta , tuc'utuj c'a chire ri Dios chi nitiquir ta chuka' nuk'alajirisaj ri nubij chupan ri ch'abel ri' .
44009001	Violence	Jac'a ri achin ri rubini'an Saulo man c'a nic'o ta ri royoval yacatajinek chiquij ri kach'alal , y can nrajo-vi c'a ri quicamic . Romari' rija' xbe c'a riq'uin ri nimalej sacerdote ,
43017013	Description	Yin , can ja yan c'a re' yitzolin aviq'uin , Nata' Dios , pero riq'uin c'a re c'a yic'oje' na el chuvech re ruvach'ulef juba' chic , ninc'utuj c'a ri avutzil pa quivi' , roma ninvajo' chi tz'aket ta ri quicoten ri nic'oje' can pa tak cánima . Achi'el ri quicoten c'o viq'uin yin .
60004013	Recommendation	Tok rix yixic'o c'a pa jun k'axomal , achi'el ri k'axomal ri xuc'ovisaj ri Cristo , man c'a quixbison , xa quixquicot . Y tok xtapon c'a ri k'ij tok xtik'alajin chi ri Cristo can c'o-vi ruk'ij-ruc'ojlen , can janíla c'a xtiquicot ri ivánima rix .
44011006	Description	Y jac'a tok nutzuliben-nutzuliben , xintz'et c'a chi xa ronojel quivech chicop e petenek chupan ri jun nimalej achi'el tziek ri' . Ec'o chicop ri caji' caken , chi c'uxunel y man c'uxunel ta . Ec'o aj-xic' tak chicop y ch'aka' chic quivech chicop .
51003008	Recommendation	Jac'a re vacami xcanej yan can ronojel . Man chic c'a quetique' chuka' oyoval pa tak ivánima , ni man chuka' que'ibanala' ri man ruc'amon ta roma ri ivoyoval . Man chic c'a tirayij niben itzel chique ri ch'aka' chic , y man chic tibij itzel tak ch'abel chiquij . Man chic tibij tzij ri man e ruc'amon ta .
44018003	Description	Y roma ri xa can junan c'a ri quisamaj che oxi' , ri Pablo xc'oje' c'a ka quiq'uin . Che oxi' e banoy c'a jay riq'uin tziek , y junan xesamej .
45006012	Sin	Romari' can man c'a tikaya' k'ij chi noc ri mac kiq'uin , richin chi man ja ri itzel tak rayinic ri ye'uc'uan kichin .
53003012	Recommendation	Chique rije' nikabij c'a , y ri Ajaf Jesucristo chuka' nubij chique chi xa can quesamej c'a . Man tiquich'ujirisaj-qui' . Xa choj c'a quesamej richin niquich'ec quivay .
44007009	Sin	Y ri ch'aka' c'a ruc'ajol ri Jacob itzel c'a xquina' chire ri quichak' rubini'an José , roma can ja rija' ri más najovex . Y romari' tok xquic'ayij-el , y xuc'uex-el c'a pan Egipto . Jac'a ri Dios can c'o-vi riq'uin ri José ,
44011028	Description	Y jun c'a chique ri kach'alal ri' , ja ri Agabo . Y roma ri Lok'olej Espíritu can ruyo'on-vi ch'abel chire , romari' tok xbepa'e-pe chiquivech ri kach'alal can xuk'alajirisaj-vi c'a chi xtipe jun nimalej vayjal pa ruvi' re ruvach'ulef ; y ri nimalej vayjal ri' can xpe na vi ri pa ru-tiempo ri k'atoy-tzij rubini'an Claudio César .
44020036	Description	Y tok rija' ch'ovinek chic ka , xxuque' c'a y xuben orar quiq'uin conojel ri ec'o chiri' .
48005024	Faith	Y konojel c'a ri oj richin chic ri Cristo , achi'el ta can xojbajix riq'uin rija' chuva ri cruz , richin roj xekaya' can ri itzel tak rayinic .
59001002	Recommendation	Vach'alal , can tiquicot c'a janíla ri ivánima tok yixtejtobex riq'uin ronojel ruvech tijoj-pokonal .
62001006	Sin	Y vi nikabij chi junan chic kavech riq'uin ri Dios , y xa kac'uan jun c'aslen richin ri k'eku'n , man kitzij ta c'a ri nikabij chi junan kavech riq'uin ri Dios , roma xa man ja ta ri kitzij ri nikaben .
44010011	Description	Rija' xutz'et c'a chi ri caj jakatajinek , y chila' c'a nika-vi-pe jun nimalej achi'el tziek , ri e chapalon ri caji' rutza'n . Y can k'alaj chi c'o ri petenek chupan , roma ch'okoch'ic nitzu'un . Y ri achi'el tziek ruchapon-pe kajen chuvech re ruvach'ulef .
44002009	Description	Roma ec'o chike roj ri e aj-vave' pa Judea , ec'o e petenek ri pa Partia , ri pa Media , ri pan Elam , ri pa Mesopotamia , ri pa Capadocia , ri pa Ponto , ri pan Asia ,
51001010	Faith	Queri' nikac'utuj chire ri Dios , roma nikajo' chi rix jantape' tic'uaj jun c'aslen utz ; ri ruc'amon chi nic'uaj roma iniman chic ri Ajaf Jesucristo . Chi rix benek ta ruvech nic'uaj jun c'aslen ri nika' chuvech rija' . Can ta nivachin ri ic'aslen . Niben ta ronojel ri utzilej tak banobel , y nivetamaj ta más chirij ri Dios .
54001018	Recommendation	Y rat Timoteo at achi'el nuc'ajol , ninbij c'a chave chi man tamestaj ri bin can coma ri kach'alal chi xatoc jun rusamajel ri Dios . Y ri' xa can bin chique rije' roma ri Dios . Man c'a tamestaj . Xa can tatija' ak'ij naben ri samaj ri bin can chave chi naben , can achi'el nuben jun utzilej soldado .
66019001	Faith	Y chirij c'a ronojel re' tok yin Juan xinvac'axaj chi can janíla c'a quich'abel vinek ri nivajin chicaj . Y re vinek re' riq'uin cuchuk'a' niquibij c'a : Tinimirisaj rubi' ri Kajaf Dios , roma riq'uin rija' petenek-vi ri colotajic , richin rija' ri uchuk'a' , y can c'o chuka' ruk'ij y ruc'ojlen .
49002001	Grace	Ri Dios xuya' ic'aslen . Y tok rubanon can , xa ix caminaki' vi chupan ri imac y chupan ri itzel tak ibanobal .
46010021	Sin	Roma rix can nikun c'a ri ruya'al-uva richin ninataj ri rucamic ri Ajaf . Y vi queri' , man ruc'amon ta chi rix nikun chuka' jun cosa quichin ri itzel tak espíritu . Rix nitej ri caxlan-vey richin ninataj ri rucamic ri Ajaf , y vi queri' , man ruc'amon ta nitej chuka' jun cosa richin niya' quik'ij ri itzel tak espíritu .
49005003	Recommendation	Rix can tibana' c'a achi'el xuben ri Cristo , quixajovan y mani niben ri nirayij rix . Chi achin chi ixok man ticanola-ivi' richin yixmacun . Ni man tiben ch'aka' chic etzelal quere' . Man tirayij-apo ri utz ri c'o riq'uin jun chic , roma can ix lok'olej tak ralc'ual chic ri Dios . Can man ruc'amon ta ni richin ye'itzijoj .
56001015	Sin	Ri vinek ri ch'ajch'oj ri quic'aslen , utz niquitz'et ronojel ri utz . Jac'a ri vinek ri man ch'ajch'oj ta ri quic'aslen y man quiniman ta chuka' ri Dios , ronojel ri utz itzel niquitz'et , roma xa yojtajinek ( yujtajinek ) ri quich'obonic y man niquina' ta chi man utz ta ri quic'aslen chuvech ri Dios .
44009021	Description	Y conojel c'a ri vinek ri ye'ac'axan richin ri Saulo , xsach quic'u'x y niquibila' c'a chirij : ¿ Man ja ta cami re' ri achin ri janíla xuben chique ri can niquiya-vi ruk'ij ri Jesús ri chiri' pa tinamit Jerusalem y xuben chique chi xquic'ovisaj tijoj-pokonal ? Y vacami xoka' vave' re pa Damasco richin chi e ximon yeruc'uaj-el ri niquiya' ruk'ij ri Jesús , y yeberuya' pa quik'a' ri principal-i' tak sacerdotes , yecha' .
58008006	Description	Y riq'uin ronojel re' can nikatz'et-vi c'a chi ri rusamaj ri Jesús más nim ruk'ij que chuvech ri quisamaj ri sacerdotes chupan ri rachoch ri Zios vave' chuvech re ruvach'ulef . Roma ri trato chucojol ri Dios y ri vinek , ri nusamajij ri Jesús , can más vi utz ri yerusuj . Can nik'alajin-vi c'a chi c'o ruchuk'a' .
50001021	Faith	Roma chuve yin , vi c'a yic'ase' na chuvech re ruvach'ulef , can ja ri Cristo ri nuc'aslen . Y vi ta yiquen-el ( yicom-el ) , yich'acon .
50001006	Faith	Ri Dios ruchapon c'a jun utzilej samaj pa tak ivánima . Y yin vetaman chi can xtuq'uis na vi pa ruvi' y man xtuya' ta can rubanic ri samaj ri' . Can que vi ri' xtuben-apo c'a tok xtapon ri k'ij richin ri Jesucristo .
62005020	Faith	Y ketaman chuka' chi xoc'ulun yan ka ri Ruc'ajol ri Dios chuvech re ruvach'ulef . Rija' xuya' etamabel chike , richin xketamaj ruvech ri kitzij Dios . Y jun kabanon riq'uin ri Dios y ri Jesucristo ri Ruc'ajol . Rija' can kitzij Dios vi , y riq'uin rija' petenek-vi ri c'aslen ri man q'uisel ta .
45012018	Recommendation	Man c'a tiben oyoval , xa titija' ik'ij chi jebel nic'uaj-ivi' quiq'uin conojel .
58010023	Faith	Y roj ri yojbin chique ri vinek chi koyoben ri nimalej utzil ri xtuya' ri Dios pa kavi' , man c'a tikaya' can ri oyobenic ri' . Y man c'a tikoyobej riq'uin ca'i' kac'u'x . Roma ja ri Dios ri xbin chi xtuya' ri nimalej utzil pa kavi' , y rija' can xtuben-vi .
43014027	Grace	Ri uxlanen ri c'o viq'uin yin , can jac'ari' ri ninya' can chive . Ri uxlanen c'a ri ninya' can yin ri pa tak ivánima rix ri iniman chic , man achi'el ta c'a oc ri uxlanen ri niquisuj ri vinek ri xa c'a quicukuban na quic'u'x riq'uin re ruvach'ulef . Can man c'a tisach ic'u'x , ni man chuka' tixibij-ivi' .
47005006	Faith	Romari' roj can cukul kac'u'x jantape' , koyoben-apo jampe' c'a xtikac'ul ri jun chic rachoch ri kánima . Roma ketaman chi tok can c'a ojc'o na chupan re ch'aculaj re' , y man jani ojc'o ta chupan ri can kitzij kachoch , man jani yojc'oje' ta c'a riq'uin ri Ajaf Jesús .
43012047	Grace	Y jac'a ri vinek ri nrac'axaj ri nuch'abel y xa man nika' ta chuvech nuben ri nrac'axaj ; man ja ta c'a yin ri xquik'aton tzij pa ruvi' . Roma ri nusamaj ri nuc'amon-pe tok xipe chuvech re ruvach'ulef , man richin ta chi nink'et tzij pa quivi' ri vinek . Man tich'ob queri' . Ri nusamaj c'a yin ja ri yencol ri vinek .
62003012	Sin	Y man c'a tikaben achi'el xuben ri Caín ojer can . Rija' can richin vi ri itzel-vinek , y xucamisaj ri ruchak' . ¿ Y achique c'a roma xucamisaj ? Roma ri rubanobal ri ruchak' e choj vi . Y ri rubanobal rija' xa itzel .
66016020	Description	Y roma chuka' ri nimalej silonel ( cab-raken ) ri xuben , ri ruvach'ulef ri ec'o pa tak ya' xebe chuxe' ya' . Y ri juyu' man xetz'etetej ta chic .
58011012	Description	Y romari' e q'uiy riy-rumam can ri Abraham ri xec'oje' . Can janíla vi e q'uiy . Can achi'el ri ch'umila' ri ec'o chicaj , ri can man jun ri nitiquir ta najlan quichin . Can achi'el ri sanayi' ri c'o chuchi-mar . Janíla vi e q'uiy ri riy-rumam can ri Abraham ; y stape' rija' ri'j chic tok xc'oje' ri ralc'ual .
54001017	Faith	Romari' nikaya' ruk'ij-ruc'ojlen ri Dios richin jantape' . Ja rija' ri Rey pa kavi' konojel chupan re janipe' tiempo re benek . Rija' man camel ta . Rija' man tz'etel ta . Xaxe rija' ri Dios y nimalej etamanel . Y ri Dios xtuc'ul ta c'a ruk'ij richin jantape' . Que ta c'a ri' .
66014007	Faith	Y riq'uin c'a ronojel ruchuk'a' nubij : Tixibij-ivi' y tinimaj rutzij ri Dios , y tiya' chuka' ruk'ij , roma ri k'ij richin chi nuk'et tzij xa xoka' yan . Tiya' c'a ruk'ij ri Dios ri banayon ri caj y ri ruvach'ulef , ri nima'k tak ya' y ri alaxibel tak ya' .
44006001	Description	Chupan c'a ri tiempo ri' , ri kach'alal quichapon yeq'uiyer . Y c'o c'a sujunic quichin ri kach'alal ri yech'on griego chiquij ri kach'alal yech'on hebreo . Ri kach'alal ri yech'on griego niquibij c'a chi ri malcani'a' tak ixoki' ri ec'o chiquicojol niban chique chi juba' oc quejkalen tok niban ri jachoj-cosas ri richin k'ij-k'ij .
60002021	Grace	Queri' nrajo' ri Dios chi niben chi'ivonojel rix ri xixoyox roma rija' . Nrajo' chi niben achi'el xuben ri Cristo . Rija' can xutej pokon koma roj . Y riq'uin ri' xuc'ut can chikavech chi man tikapokonaj yojapon chuvech ri tijoj-pokonal .
53003010	Recommendation	Y tok xojc'oje' iviq'uin , xkabij chive chi vi c'o jun ri man nrajo' ta nisamej , chuka' man tutej ruvay , xojcha' chive .
43003016	Grace	Ri Dios can janíla vi c'a najovan . Xerajo' ri vinek ri ec'o chuvech ronojel ruvach'ulef , y romari' can xutek c'a pe ri Ruc'ajol vave' chuvech re ruvach'ulef . Rija' xaxe c'a jun Ruc'ajol c'o , pero xutek-pe richin chi xabachique c'a vinek ri xtiniman richin , man c'a xtapon ta chupan ri camic ri richin jantape' , xa can xtic'oje' ruc'aslen ri man q'uisel ta .
44019015	Description	Pero jun bey tok rije' xquicusaj ri rubi' ri Jesús richin niquelesaj ri itzel espíritu c'o riq'uin jun achin , ri espíritu ri' xch'on-pe y xubij : Yin vetaman achique ri Jesús y chuka' vetaman achique chi achin ri Pablo . Jac'a rix , ¿ yixtiquir cami nibij chuve ix achique ? xcha' chique .
66019019	Violence	Y jac'ari' tok yin Juan xintz'et chic ri nabey chicop y xentz'et ri reyes richin ri ruvach'ulef chuka' , y can e janíla c'a chuka' achi'a' banoy-oyoval ri e cachibilan-el . Y conojel re' can quimolon c'a qui' richin niquiben oyoval riq'uin ri Jun ri ch'ocol chirij ri sek rij quiej y quiq'uin chuka' ri e tzekelbeyon richin .
44027002	Description	Romari' yin , Lucas , vachibilan c'a ri kach'alal Aristarco , ri nipe pa tinamit Tesalónica ri c'o pa Macedonia , xojbe c'a chirij ri Pablo . Xojoc-el pa jun barco ri petenek c'a quela' pa jun tinamit rubini'an Adramitio , y nibe pa ch'aka' tinamit ri ec'o chuchi' ri nimalej ya' ri chiri' pa ruvach'ulef rubini'an Asia .
58013003	Recommendation	Y man que'imestaj ri ec'o pa tak cárcel . Tina' c'a ri k'axo'n pan ivánima , achi'el ta can ja rix ri ix tz'apen . Y chuka' man que'imestaj ri banon chique chi ec'o pa tijoj-pokonal . Roma rix ivetaman achique ri' ri tijoj-pokonal .
51003017	Recommendation	Ronojel c'a ri nikaben , tikabana' pa rubi' ri Ajaf Jesáus . Y ronojel ri nikabij , tikabij pa rubi' rija' . Y benek c'a ruvech kojmatioxin chire ri Katata' Dios . Xaxe roma ri Jesáus tok yojtiquir yojmatioxin chire ri Dios .
48006006	Recommendation	Y rix ri yixtijox chire ri ruch'abel ri Dios , que'ito' c'a ri yetijon ivichin riq'uin ronojel ri nic'atzin chique .
44007005	Description	Y ri Dios can man jun c'a ulef xuya' ta can chire ri Abraham chupan re ruvach'ulef re' , stape' ta xaxe richin nipa'e-vi . Can man jun vi ri xrichinaj can . Pero ri Dios can xusuj-vi c'a chire chi re ruvach'ulef re' xtoc richin rija' y quichin ri riy-rumam . Quere' xubij ri Dios chire ri Abraham , stape' man jun ralc'ual chiri' .
44007019	Description	Y re c'ac'a' rey re' can novinek c'a chubanic ri etzelal chique ri kavinak israelitas . Y xuben c'a chique chi xquic'ovisaj tijoj-pokonal ri kati't-kamama' , tok can xuben c'a chique chi ri calc'ual xa c'a calaxic xebetorix can , roma can xrajo' chi man ta xeq'uiyer .
43020003	Description	Ri Pedro y ri jun chic tijoxel , can xe xcac'axaj ri xubij ri María Magdalena chique , can jari' xe'el-el y xebe chuchi' ri jul .
44024016	Faith	Y romari' yin can nintej c'a nuk'ij chi man ninben ta ri itzel chuvech ri Dios y chiquivech chuka' ri vinek . Y queri' ri vánima can utz vi c'a nuna' .
65001013	Description	Y can yek'alajin-vi ri banobel ri yequibanala' ri achi'a' ri' , banobel ri janíla yeq'uixbisan . Xa e achi'el jun ya' ri janíla nisilon . Can nibolko't y nivokon ruvi' . E achi'el chuka' ch'umila' ri e elenek chic el chupan ri quibey . Rije' xa can e oyoben chic roma ri lugar ri k'eku'n-k'eku'n , ri acuchi xquebec'oje-vi pa ruc'ayeval ri xa man jun bey xtiq'uis .
48001012	Description	Man riq'uin ta jun vinek xinc'ul-vi-pe , ni man xtzijox ta chuka' chuve roma jun vinek . Can ja ri Jesucristo ri xk'alajirisan chinuvech .
45007005	Sin	Tok rubanon can , ja ri itzel tak karayibel ri xekabanala' , y ri ley nubij chi man utz ta ri itzel tak rayinic ri' . Pero roma queri' nubij ri ley , xebec'ulun c'a pe ri mac ri más xekarayij , y ri mac xa camic nroyoj pa kavi' . Ri mac can xerucusaj-vi c'a ri kak'a-kaken .
54002007	Faith	Y yin xirucha' ri Dios richin xinoc jun apóstol y richin xinchop rutzijoxic ri kitzij ruch'abel rija' chique ri vinek ri man e israelitas ta . Y can kitzij vi . Roma ri Cristo can nutz'et-vi-pe ri vánima chi man nintz'uc ta . Y xibe c'a chutzijoxic chique ri vinek ri man e israelitas ta chi c'o chi niquinimaj ri Jesucristo .
62003024	Faith	Y vi yekaben ri yerubij , jun kabanon riq'uin rija' , y chuka' rija' can c'o pa tak kánima . Y ketaman chi can c'o pa tak kánima , roma c'o ri Lok'olej Espíritu ri ruyo'on chike .
46010024	Recommendation	Man c'a tikaben xaxe ri nika' chikavech roj , xa nic'atzin chi tikabana' ri nika' chiquivech ri ch'aka' chic ; ri utz nuben chique rije' .
45012016	Recommendation	Junan ivech tibana' . Man tinimirisaj-ivi' . Xa tich'utinirisaj-ivi' y man tich'ob chi janíla etamabel c'o iviq'uin .
49004031	Recommendation	Tikaya' c'a can rubanic ronojel etzelal . Man itzel tikana' chire jun chic . Man titique' oyoval pa tak kánima , ni man quekabanala' ri man ruc'amon ta roma ri koyoval . Mani riq'uin ronojel kuchuk'a' tikabila' ch'abel roma nikarayij . Man tikabij itzel chique ri ch'aka' chic .
51001025	Faith	Y yin xinoc c'a samajel richin ri iglesia ri' , y ri samaj ri xuya' ri Dios chuve yin can ja vi ri chiquicojol ri man e israelitas ta , achi'el rix . Y rija' nrajo' c'a chi can pa rutz'akatinen ta ri ruch'abel ri ninya' chivech .
66001014	Description	Ri rujolon ( ruvi' ) y ri rusmal tak ruvi' sek-sek , achi'el rusakil ri lana y ri tef ri nika' . Y ri runak'-ruvech achi'el ruxak tak k'ak' .
47004015	Grace	Y roma c'a nikajo' chi rix nivil ri utzil ri' , roma c'a ri' tok roj kacoch'on janíla tijoj-pokonal , richin queri' can e q'uiy ta c'a ri yec'ulun ri utzil ri nuya' ri Dios y yecolotej ta . Y riq'uin ri' can janíla ta vi e q'uiy ri yematioxin chire ri Dios y niquiya' ruk'ij-ruc'ojlen .
43006056	Faith	Ri can niquitej c'a ri nuch'acul yin y niquikun chuka' ri nuquiq'uel , xa jun c'a ri xtikaben quiq'uin . Rije' xquec'oje' viq'uin yin y yin quiq'uin rije' .
43011027	Faith	Y ri Marta xubij chire ri Jesús : Ja' , Ajaf . Can ninnimaj c'a ronojel ri nabij ; roma can vetaman-vi chi ja rat ri Cristo ri Ruc'ajol ri Dios , ri can c'o-vi c'a chi nipe na chuvech re ruvach'ulef , xcha' ri Marta .
44002042	Faith	Y can man jun bey c'a niquimalij ta quic'u'x , xa can jantape' c'a niquimol-qui' richin nicac'axaj ri quitijonic ri apóstoles . Can junan chuka' quivech . Junan niquimol-qui' richin niquitej ri caxlan-vey richin niquinataj ri rucamic ri Ajaf Jesús , y can junan chuka' niquiben orar . Can jantape' c'a queri' niquiben .
58001009	Grace	Avajovan c'a ri chojmilal y avetzelan ri etzelal . Y romari' yin ri a-Dios nuyo'on quicoten pan avánima . Más quicoten nuyo'on chave rat que chuvech ri quicoten ri nuyo'on chique ri ch'aka' chic .
44012002	Violence	Y can chi machet c'a xutek rucamisaxic ri Jacobo ri rach'alal ri Juan .
55002016	Recommendation	Y man c'a que'ac'ul tzij ri man riq'uin ta ri Dios e petenek-vi , ri xa e richin re ruvach'ulef y man jun utz niquiq'uen-pe . Roma ri vinek ri jebel yequic'ul tzij que tak ri' , xa jantape' yebe más chupan ri c'aslen ri man nika' ta chuvech ri Dios .
62003015	Sin	Roma ri ye'etzelan richin jun kach'alal e achi'el camisanela' . Y rix ivetaman , chi ri e camisanela' man c'o ta ri c'aslen ri man q'uisel ta ri pa tak cánima .
43021015	Faith	Y tok xecolaj yan conojel , ri Jesús xuc'utuj chire ri Simón Pedro : Rat Simón ri ruc'ajol ri Jonás , ¿ yinavajo' cami más que chiquivech conojel re' ? xcha' chire . Y ri Simón Pedro xubij c'a : Ajaf , can queri' vi . Rat avetaman chi yatinvajo' . Y ri Jesús xubij chire : Vi can yinavajo' , can que'ayuk'uj y que'achajij c'a ri tak nucarne'l , xcha' .
46012008	Grace	Ri Lok'olej Espíritu nuya' c'a etamabel chique ch'aka' kach'alal y nuben chuka' chique chi yetiquir niquik'alajirisaj ri etamabel ri' . Y chique ch'aka' chic nuya' quina'oj , y nuben chique chi yetiquir niquik'alajirisaj chuka' ri quetaman .
44007013	Description	Y jac'a tok xebe chic jun bey , jac'ari' tok ri José xuk'alajirisaj-ri' chiquivech ri rach'alal chi ja rija' ri José . Y roma ri Faraón xretamaj e achique ri rach'alal ri José , romari' xretamaj chi can jun hebreo vi .
60003010	Recommendation	Y can achi'el chuka' nubij ri ruch'abel ri Dios ri tz'iban can . Ri chiri' nubij : Vi navajo' jun c'aslen richin quicoten , y vi navajo' chuka' ne'avila' k'ij janíla jebel , man tacusaj ri avak' richin nabij ch'abel ri man e utz ta , ni man chuka' tacusaj ri achi' richin nabij tzij richin yak'olon .
44004032	Description	Y janipe' c'a ri vinek ri quiniman chic , junan c'a quivech y jun cánima quibanon . Man jun c'a ri nibin chi can xe ta richin ka rija' ri c'o riq'uin , roma can jun quibanon conojel .
46015003	Grace	Ri ch'abel ri xinc'ul yin , can ja chuka' ch'abel ri' ri xintzijoj chive rix . Y ri nabey c'a ri xintzijoj chive , chi ri Cristo xquen ( xcom ) roma ri kamac , can achi'el ri tz'ibatel can chupan ri ruch'abel ri Dios , chi queri' c'o chi nibanatej ,
66018024	Violence	Y can chupan c'a chuka' ri tinamit Babilonia xbiyin-vi quic' quichin ri e rusamajela' ri Dios ri xek'alajirisan ri ruch'abel , y ri quic' quichin ri ch'aka' chic lok'olej tak ralc'ual ri Dios . Pa ruvi' c'a ri tinamit ri' xka-vi ri quicamic conojel ri nimanela' richin ri Dios ri e camisan-el chuvech re ruvach'ulef .
44013048	Faith	Y tok ri vinek ri man e israelitas ta xcac'axaj c'a ri ch'abel xbix-ka , can janíla c'a xequicot pa cánima , y xquiya' c'a ruk'ij-ruc'ojlen ri ruch'abel ri Ajaf Dios . Y can e janipe' c'a ri c'o chi niquil na ri c'aslen ri man q'uisel ta , xquinimaj .
66022020	Description	Y ri nik'alajirisan c'a ronojel re' , can nubij c'a chuka' : Ja' , can kitzij vi chi yinapon yan , nicha' . Y yin Juan ninbij : Can que ta c'a ri' . Catampe yan c'a , Ajaf Jesús .
50004009	Recommendation	Can jac'a ri xivetamaj , ri xic'ul , ri xivac'axaj y ri xitz'et viq'uin , jari' ri tibana' . Y ri Dios ri niyo'on ri uxlanen , can xtic'oje-vi iviq'uin .
53003015	Recommendation	Pero man tivetzelaj . Xa tipixabaj , achi'el ta niben chire jun ivach'alal .
51002008	Recommendation	Can tichajij c'a ivi' richin chi man yixk'olotej pa quik'a' ri vinek ri xa jun vi chic tijonic quic'uan ; tijonic ri can jebel oc yek'alajin , pero xa quiq'uin c'a vinek e petenek-vi y man jun utz niquiq'uen-pe ; tijonic ri xa aj-ruvach'ulef y man e tz'aket ta ; tijonic ri xa man riq'uin ta Cristo e petenek-vi . Ri tijonic ri' can man e kitzij ta .
50003014	Faith	Can nintej-vi nuk'ij chirij ri ec'o-apo chinuvech , roma ninvajo' chi can noc vichin yin ri lok'olej sipanic . Y roma c'a ri Cristo Jesáus tok ri Dios xiroyoj yin ; roma nrajo' chi yibe chila' chicaj y nrajo' chi noc vichin yin ri lok'olej sipanic .
56002014	Faith	Ri can man xupokonaj ta xuya-ri' pa camic pa kaq'uexel , richin chi xojrucol chuvech ronojel ruvech mac y richin chuka' xuch'ajch'ojirisaj ri kac'aslen . Queri' xuben richin chi ri xojniman richin xojoc richin rija' . Y rija' nrajo' chi nibe kánima chubanic ri utz .
43005024	Faith	Roma can kitzij vi ri ninbij chive , chi ri nac'axan ri nuch'abel y nunimaj rubi' ri takayon-pe vichin , nril ruc'aslen ri man q'uisel ta . Man c'a xtapon ta chupan ri lugar richin janíla ruc'ayeval , roma colotajinek chic chuvech ri camic , richin xk'ax-apo chupan ri c'aslen .
66021015	Description	Y ri ángel ri nich'on viq'uin , ruc'uan c'a jun achi'el aj richin etabel , y re etabel re' can riq'uin c'a k'anapuek banon-vi . Y re ángel re' ruc'uan c'a re etabel re' richin nretaj ri tinamit Jerusalem , ri cablajuj ru-puertas y ri tz'ak .
50003019	Sin	Y pa ruq'uisibel , rije' pa k'ak' c'a xquebeka-vi . Xaxe ri nitij niquich'ob . Yalan itzel ri quic'aslen quic'uan y man yeq'uix ta . Chiquivech rije' yalan utz ri niquiben . Can benek c'a ri cánima chirij ri cosa richin re ruvach'ulef .
54003006	Sin	Y vi jun kach'alal xa c'a juba' tunimaj ri Dios , man ruc'amon ta chi rija' noc uc'uey quichin ri kach'alal . Roma vi ta noc uc'uey quichin , riq'uin juba' nunimirisaj-ri' , y riq'uin ri' xtuc'ulvachij ri achique xuc'ulvachij ri itzel-vinek , y xtika' ri nimalej ruc'ayeval pa ruvi' .
65001003	Recommendation	Vach'alal ri yalan yixinvajo' , can janíla c'a vajovan chi nutz'iban ta el re carta re' chive , roma c'o ri vajovan nubin chive chirij ri kacolotajic . Pero re vacami tok nintz'ibaj-el re carta chive , man chic c'a chirij ta ri kacolotajic . Roma nic'atzin chi yin ninbij chive chi man tiya' k'ij chire ri tijonic ri man kitzij ta . Xa can riq'uin ronojel ivánima tivojkaj ri utz tak tijonic ri xekac'ul tok xkanimaj ri Jesucristo . Tijonic ri man nijalatej ta y xjach chique ri lok'olej tak ralc'ual ri Dios .
44004002	Description	Y re achi'a' c'a re' janíla yacatajinek-pe coyoval chiquij ri Pedro y ri Juan , roma yequitijoj ri vinek . Can niquitzijoj c'a chique ri vinek achique rubanic tok ri Jesús xc'astej y xa can caminek chic el , y romari' ri caminaki' can xquec'astej chuka' , yecha' c'a chique ri vinek .
66018005	Sin	Y ri quimac ri vinek ri can aj chiri' chupan ri tinamit ri' , can molon-vi c'a ronojel . Y ronojel re mac re' jun nimalej montón chic c'a rubanon . Romari' re montón re' xa can xc'ulun yan el c'a chila' chicaj . Y ri Dios can xtuya-vi c'a ruc'ayeval pa quivi' ri vinek , roma ri quimac can nic'o chic c'a ruvi' .
43004046	Description	C'ari' ri Jesús xbe chic c'a jun bey ri pa tinamit Caná ri c'o chiri' pa Galilea , ri acuchi xuben chi xoc ruya'al-uva ri ya' . Y chiri' pa Galilea , pa jun chic tinamit ri rubini'an Capernaum , c'o c'a jun achin nimalej rusamajel ri rey , yava' jun ruc'ajol .
45012011	Recommendation	Man quixk'oran , xa riq'uin ronojel ivánima tibana' ri rusamaj ri Ajaf .
60001008	Faith	Y stape' man jun bey itz'eton ri Jesucristo , can nivajo-vi , y chuka' icukuban ic'u'x riq'uin . Y romari' man nivil ta achique rubixic niben chire ri nimalej quicoten ri c'o pa tak ivánima .
62004013	Grace	Y chuka' ketaman chi jun kabanon riq'uin ri Dios y rija' can c'o pa tak kánima , roma c'o ri Rulok'olej Espíritu ri ruyo'on chike .
43019029	Description	Y ri chiri' , can c'o-apo jun c'ojlibel ri c'o-el jun ch'amilej ruya'al-uva chupan . Can nojinek c'a ri c'ojlibel . Y ri soldados chupan ri' xquimuba-el jun achi'el bo'j ri nibix esponja chire , xquiya-el chutza'n jun ti che' rubini'an hisopo , y c'ari' xquiya' chire richin nutz'ub .
51001013	Grace	Ri Tata'ixel can xojrucol yan chuka' pa ruk'a' ri rajaval ri k'eku'n y xojruya' pa rajavaren o pa ruk'a' ri Ruc'ajol . Ri Tata'ixel janíla nrajo' ri Ruc'ajol .
45016017	Recommendation	Vach'alal , ninchilabej c'a chive chi tichajij-ivi' , roma ec'o vinek ri xa yequich'arala' ri kach'alal , y niquiben chique chi yetzak , roma jun vi chic tijonic ri quic'uan y janíla yech'on chirij ri kitzij tijonic ri ic'uan rix . Ri vinek ri yebanon queri' man que'itzekelbej , xa tich'ara-ivi' quiq'uin .
45012007	Recommendation	Vi yojtiquir yekato' ri ch'aka' chic , quekato' . Vi yojtiquir yojtijon , kojtijon .
43016023	Faith	Y chupan ri k'ij ri' , man chic c'a chuve ta yin xtic'utuj-vi ri nurayij ri ivánima . Pero can kitzij ninbij chive , chi ronojel c'a ri xtic'utuj chire ri Nata' pa nubi' yin , can xtuya-vi c'a pe chive .
66021019	Description	Y ri cablajuj abej ri e oquinek c'a ruxe' ri tz'ak , chiquijujunal jun vi c'a ruvech abej e vikon-vi ( e vekon-vi ) . Ri vikbel-abej ( vekbel-abej ) jac'a ri jaspe , ri zafiro , ri ágata , ri esmeralda ,
59004017	Sin	Roma vi avetaman achique ri utz , y xa man naben ta , yamacun chuvech ri Dios .
66019005	Faith	Y jac'ari' tok can c'o c'a jun ri xbech'on-pe acuchi c'o-vi ri lok'olej ruch'acat ri Dios , y que c'a re' ri nubij : Chi'ivonojel rix rusamajela' ri Dios , can tiya' c'a ruk'ij ri ka-Dios . Rix ri ninimaj rutzij ri Dios , tiya' ruk'ij . Can chi cocoj y chi nima'k tibana' queri' .
47005002	Faith	Y jac'ari' ri nibanon chire ri kánima chi nijilon chupan ri ch'aculaj ri oquinek rachoch . Can janíla vi c'a ri rayibel kiq'uin chi ri kánima noc yan ta chupan ri jun chic rachoch ri c'o chila' chicaj .
48006004	Recommendation	Chikajujunal tikatzu-ka ri kabanobal , k'alaj ri' vi utz o xa man utz ta . Y vi ri kabanobal can utz vi , ruc'amon c'a chi niquicot ri kánima . Y man nic'atzin ta na nikatzu' ri rubanobal jun chic kach'alal .
46007036	Recommendation	Pero vi xa c'o c'a jun tata'aj ri man ruyo'on ta ri rumi'al richin nic'ule' , y ri xten xa c'o chic rujuna' , y ri tata'aj nutz'et chi man ruc'amon ta ri rubanon , chi man ruyo'on ta k'ij chire ri rumi'al richin nic'ule' , y nutz'et chi ri xten xa nrajo' nic'ule' , tuya' c'a k'ij chire richin nic'ule' , roma xa man nimacun ta , vi nuya-el richin nic'ule' .
43016002	Violence	Xquixokotex c'a pe ri chiri' pa tak jay ri can nitzijox-vi ri ruch'abel ri Dios . Y can xtapon-vi c'a chuka' ri k'ij tok ri vinek xtiquich'ob chi rusamaj ri Dios niquiben rije' tok yixquicamisaj .
66015001	Description	Y c'ari' yin Juan can xintz'et c'a chi ri chicaj ec'o c'a vuku' ángeles ri xek'alajin y can man jun bey e tz'eton ta chuka' . Re vuku' c'a ángeles re' jachon c'a jujun ruc'ayeval pa quik'a' richin chi yebequiya-pe tok xtapon ri k'ij . Y ri' ja ruq'uisibel tak ruc'ayeval ri nuya' ri Dios pa ruvi' ri ruvach'ulef . Roma jac'ari' ri royoval ri Dios ri xtuya' pa quivi' ri man xeniman ta richin .
43018023	Description	Pero ri Jesús xubij c'a chire ri chajinel ri' : Vi c'o c'a ch'abel ri man ja ta rubixic xinben-apo chire , tak'alajirisaj achique ri man pa rubeyal ta ri xinbij-apo . Y vi ronojel ri xinbij-apo , utz , ¿ achique c'a roma tok xaya' jun k'a' chuve ? xcha' ri Jesús .
50004003	Recommendation	Y rat samajel junan viq'uin yin , ri can atc'o-vi chupan ri samaj richin ri Dios , ninc'utuj c'a utzil chave richin chi que'ato' ri ca'i' kach'alal ixoki' ri' , roma rije' quitijon quik'ij chuka' chupan ri rusamaj ri Dios ; can xenvachibilaj-vi chuk'alajirisaxic ri utzilej ch'abel richin colotajic . Junan xesamej viq'uin , e cachibilan ri kach'alal Clemente y ch'aka' chic kach'alal . Can c'o chic c'a ri quibi' chila' chicaj , tz'iban chic chupan ri vuj richin c'aslen .
66016006	Sin	Roma can naya' rutojbalil chique ri xecamisan quichin ri lok'olej tak avalc'ual y ri e asamajela' ri xek'alajirisan ri ach'abel . Y can utz vi c'a rubanic naben chique chi tiquikumu' quic' , roma jari' ri nika' chiquivech .
45006002	Sin	Can man utz ta . Roj xa kayo'on chic can ri mac . Xa can achi'el xojquen yan ( xojcom yan ) , y romari' man utz ta chic chi c'a yojmacun na .
66017011	Violence	C'ari' , can jac'a ri chicop ri xc'oje' y vacami manek chic tz'eton , jari' ri xtoc can rey . Re ruq'uisibel rey re' , can junan vi c'a runa'oj quiq'uin ri vuku' itzel tak reyes ri e k'axinek chic . Chuka' rija' xtuk'et tzij , y c'ari' xtibe pa k'ak' .
48004030	Recommendation	Y ri ruch'abel ri Dios ri tz'ibatel can , nubij chi telesex-el ri aj-ic' lok'on , rachibilan ri ral . Roma ri ral ri aj-ic' ri' , man jun xtrichinaj ta chire ri rubeyomel ri tata'aj . Xa can xe vi ri ral ri ixjaylonel ri ruc'amon nichinan ri rubeyomel ri tata'aj . Queri' nubij ri tz'ibatel can .
54006009	Sin	Pero ri vinek ri niquirayij ye'oc beyoma' , man c'ayef ta chi yetzak pa mac . Roma yalan niquirayij ri beyomel , yetzak pa trampa , achi'el nuben jun chicop . Y riq'uin ch'ujilej tak rayibel niquitej pokon . Y riq'uin ri quirayibel yebesach can chupan ri quimac , y yeruc'uaj ri pa camic richin jantape' .
66017016	Violence	Y ri lajuj uc'a' ri xatz'et chi ruc'uan ri chicop , xa xtiquetzelaj c'a ri ixok ri xa man utz ta ruc'aslen . Y xtiquiya' c'a can ruyon . Can niquich'anaba-vi can . Y ri ruch'acul ri ixok ri' , c'o c'a xtiquitej , y c'o xa xtiquiporoj pa k'ak' .
46008003	Faith	Chuvech ri Dios ja ri ajovabel ri c'o rejkalen y man ja ta ri etamabel . Vi kitzij nikajo' ri Dios , nik'alajin chi oj richin chic rija' , y rija' retaman kavech .
45003009	Sin	¿ Y vacami achique nibij ? ¿ Chuvech ri Dios ri kac'aslen roj israelitas más cami utz que chuvech ri quic'aslen ri man e israelitas ta ? Man que ta ri' . Achi'el xinbij yan ka , chi conojel vinek , chi israelitas y man israelitas ta , conojel e kajinek chuxe' ri mac .
44007041	Sin	Y can xquiben c'a ruvachibel jun ti váquix . Y janíla c'a yequicot riq'uin ri xa ja rije' ri xebanon-ka . Romari' xequicamisala' c'a chicop chuvech , richin niquiya' ruk'ij .
66009020	Sin	Jac'a ri vinek ri c'a xec'ase' na can y man xka' ta ri ruc'ayeval pa quivi' , can man c'a xtzolin ta pe quic'u'x . Xa can c'a xequibanala' na ri itzel tak banobel . C'a xequiyala' na quik'ij ri itzel tak espíritu , xequiyala' na quik'ij ri vachibel ri e quibanon riq'uin k'anapuek , sakipuek , abej , che' y riq'uin ri ch'ich' nibix bronce chire . Jari' ri xequiya' quik'ij ri vinek ri' , y xa e dios ri man yetzu'un ta , ni man ye'aq'uex ta y ni man yebiyin ta chuka' .
47005011	Faith	Roj can c'o-vi c'a chikac'u'x ri Ajaf , romari' c'o xibinri'il kiq'uin y yojsamej c'a richin chi ec'o ta c'a más ri yeniman richin . Ri Dios can retaman-vi c'a kavech oj achique roj y retaman chi man jun k'oloj ri pa tak kánima . Y ninvoyobej chi que ta ri' nik'alajin chuka' chivech rix , y que ta chuka' ri' nina' rix ri pa tak ivánima , chi roj man jun k'oloj kiq'uin .
49002003	Sin	Tok rubanon can , konojel roj que chuka' ri' xkaben . Xojuc'uex roma ri itzel tak karayibel . Ri etzelal ri xekach'obola' y xekarayila' , jari' ri xekaben . Can xkoyoj-vi ri royoval ri Dios pa kavi' , roma roj can pá kalaxic pe man jun utz ta chike ; can achi'el ri ch'aka' chic vinek .
44002040	Recommendation	Y ri Pedro c'o c'a ch'aka' chic ch'abel ri xeruk'alajirisala' chique . Rija' xuya' c'a rubeyal chiquivech ri vinek quiq'uin ch'abel achi'el re' : Quixel-pe chiquicojol ri vinek richin re tiempo re' , ri xa e sachinek pa quimac , richin queri' yixcolotej c'a pe , nicha' c'a chique .
45008013	Faith	Roma vi xkojquic'uaj ri itzel tak rayibel , xa camic niquiq'uen-pe chike . Nic'atzin c'a chi ja ri Lok'olej Espíritu ri nuc'uan kichin y nucamisaj ri itzel tak rayibel ri' ; richin nic'oje' kac'aslen ri man q'uisel ta .
45010011	Faith	Y chupan ri ruch'abel ri Dios ri tz'ibatel can , nubij : Conojel ri vinek ri xqueniman richin , man jun bey xqueq'uixbitej ta , roma ri utzil ri bin chique chi can xquequic'ul , can xquic'ul-vi . Queri' nubij ri tz'ibatel can .
45001008	Faith	Nabey ninmatioxij chire ri Dios ivoma rix . Ninmatioxij chire roma nitzijox chi jun ruvach'ulef chi can iniman-vi . Y xaxe c'a roma ri Jesucristo tok yitiquir yimatioxin chire ri Dios .
52001004	Faith	Kach'alal , roj ketaman chi ri Dios yixrajo' , y ketaman chuka' chi ri Dios xixrucha' richin xixoc richin rija' .
60004008	Recommendation	Y ri nic'atzin chuka' chi niben rix , ja ri tivajovala-ivi' janíla . Y ri ajovabel can nic'atzin-vi . Roma tok can navajo' jun vinek , chanin nacuy ri rumac .
44027001	Description	Y tok bin chic c'a chi ri Pablo y ch'aka' chic ri ec'o pa cárcel yetak-el c'a pa Roma , ri tinamit ri c'o pa ruvach'ulef rubini'an Italia , xejach c'a el pa ruk'a' jun achin rubini'an Julio . Re Julio re' jun Capitán quichin jun ciento soldados , y ri soldados ri' e richin ri jutzobaj ( juk'ataj ) soldados ri e Richin ri Augusto nibix chique .
66015003	Faith	Y niquibixaj c'a ri rubix ri Moisés ri rusamajel ri Dios y ri rubix ri Jesucristo ri achi'el Alaj Carne'l . Y ri bix que c'a re' ri niquibij : Ajaf Dios , rat can jac'a ri nima'k tak banobel ri man jun bey e tz'eton ri ye'aben , y can c'o-vi ronojel uchuk'a' ri pan ak'a' . Can kitzij y choj ri abey , y ja rat ri Rey quichin conojel ri lok'olej tak avalc'ual .
60002002	Faith	Rix can tibana' c'a achi'el niquiben ri tak ac'uala' c'a calaxic , can niquirayij ri quitz'un , y riq'uin ri' yeq'uiy . Y que c'a chuka' ri' rix , can tirayij tivac'axaj y tinic'oj ri ruch'abel ri Dios , roma can kitzij vi . Richin queri' yixq'uiy y nivil colotajic .
66014013	Faith	Y yin Juan xinvac'axaj c'a chi c'o jun ri nich'on-pe chuve c'a chila' chicaj , y nubij : Tatz'ibaj c'a re xtinbij chave : Vacami can jebel c'a ruva-quik'ij conojel ri xa jun chic quibanon riq'uin ri Ajaf xquequen-el ( xquecom-el ) , xcha' . Y xinvac'axaj c'a chuka' chi ri Lok'olej Espíritu xubij : Ja' . Roma can xque'uxlan chire ri quisamaj , y xtiquic'ul c'a ri rajel-ruq'uexel ri utzilej quibanobal .
59001027	Faith	Roma ri can kitzij nuya' ruk'ij ri Dios , yerutola' ri malcani'a' tak ixoki' ri quiyonin chic can y ri ac'uala' ri xa manek chic quite-quitata' , y chuka' man nutz'ilobisaj ta chic ri' chupan ri etzelal richin re ruvach'ulef . Chuvech ri Dios ri yebanon quere' , jari' ri can kitzij y pa ruch'ajch'ojil niquiya' ruk'ij .
51002004	Recommendation	Y ronojel ri' xinbij c'a chive roma yin ninvajo' chi man yixk'olotej pa quik'a' ri ye'ucusan jebel tak ch'abel xaxe richin yixtzak pa quik'a' .
66005013	Description	Y xenvac'axaj c'a chuka' conojel ri e ruq'uiytisan ri Dios ri ec'o chupan ri caj , ri ec'o chuvech ri ruvach'ulef , ri ec'o chuxe' ka ri ruvach'ulef , y ri ec'o chupan ri nimalej ya' rubini'an mar , niquibij c'a : Ri tz'uyul chupan ri lok'olej ruch'acat y que chuka' ri' ri achi'el Alaj Carne'l ri ic'ovinek chic chuvech ri camic , jari' ri c'o rubi' pa nabey , c'o ruk'ij , c'o ruc'ojlen , y c'o ruchuk'a' richin jantape' , xecha' .
66008008	Description	Jac'a tok ri ruca'n ángel xuxupuj ri ru-trompeta , can xintz'et c'a jun k'ak' achi'el jun nimalej juyu' ri rubanic y xc'ak ri pa nimalej ya' ri nibix mar chire . Y jubama nic'aj chire ri mar xoc quic' .
44007058	Violence	Y xquelesaj c'a el c'a chuchi' ri tinamit , y xquichop ruc'akic chi abej richin niquicamisaj . Y ri xetz'ucun c'a tzij chirij ri Esteban xquisovila' can ri quitziak riq'uin ri jun ala' rubini'an Saulo , richin queri' utz yec'akon .
45015011	Faith	Y chuka' nubij : Tiya' ruk'ij ri Ajaf chi'ivonojel rix ri man ix israelitas ta . Conojel vinek tiquiya' c'a ruk'ij ri Dios . Queri' nubij chupan ri tz'ibatel can .
45011036	Faith	Roma ja rija' ri xbanon ronojel . Can riq'uin vi c'a rija' petenek-vi ronojel . Y ronojel re xeruben , richin chi niquiya' ruk'ij-ruc'ojlen . Can tinimirisex c'a ruk'ij ri Dios richin jantape' . Que ta c'a ri' .
43001029	Faith	Pa ruca'n k'ij tok ri Juan ri Bautista xutz'et chi choj petenek ri Jesús c'a riq'uin , xubij : Jare' xoka' ri achi'el Alaj Carne'l ri takon-pe roma ri Dios , richin chi nrelesaj ri quimac ri vinek ri ec'o chuvech re ruvach'ulef .
58011031	Description	Chupan ri tinamit ri' , xc'oje' jun ixok rubini'an Rahab ; jun ixok ri man utz ta ruc'aslen ruc'uan . Pero rija' man xquen ta ( xcom ta ) tok xtzak ri rutinamit , roma jebel xeruc'ul ri ca'i' nachanela' israelitas xe'apon pa tinamit . Can xucukuba-vi ruc'u'x riq'uin ri Dios . Jac'a ri ch'aka' chic vinek richin ri tinamit ri' xequen ( xecom ) conojel , roma man xquiben ta achi'el xuben ri Rahab . Ri vinek ri' xa man xeniman ta chire ri Dios .
43010010	Grace	Jun elek'on tok napon , can xe c'a richin nerubana-pe elek' y nicamisan can . Can ronojel c'a ri nuben can , man pa rubeyal ta . Jac'a yin , nicha' ri Jesús , xipe richin ninya' ri c'ac'a' c'aslen ; jun utzilej c'aslen .
50003020	Faith	Jac'a roj oj richin chic chi yojbec'oje' chila' chicaj . Y chila' c'o-vi ri Colonel y Ajaf Jesucristo , y xaxe chic koyoben ri k'ij tok xtipe chikac'amic .
45015007	Recommendation	Y rix richin c'a chuka' niya' ruk'ij-ruc'ojlen ri Dios , tibana' achi'el ri xuben ri Cristo ; rija' xixruc'ul . Rix can tic'ulu' c'a ivi' y tivajovala-ivi' .
44021024	Recommendation	Que'ac'uaj c'a el , tich'ajch'ojirisaj-ivi' quiq'uin y tiya' chire ri Dios ri nubij ri ley richin ri Moisés . Y ja rat calok'on ronojel ri nic'atzin . Y c'ari' rije' xtiquijuc'-el ri rusmal tak quivi' . Vi rat xtaben ronojel ri xkabij chave , ri vinek xtiquetamaj c'a chi xa man kitzij ta ri nitzijox chavij chi man naben ta ri nubij ri ley richin ri Moisés , xa xtiquibij c'a chi can at nimanel vi richin ri ley .
45004012	Faith	Y ri Abraham katata' chuka' roj israelitas ri banon ri circuncisión chike , pero vi kaniman ri Dios achi'el ri xunimaj-el rija' tok man jani banon ta ri circuncisión chire .
44001026	Description	Y ri achin c'a ri xc'oje' can pa ruq'uexel ri Judas richin noc cachibil ri julajuj apóstoles , ja ri rubini'an Matías , roma pa ruvi' rija' xka-vi can ri samaj ri' .
45004007	Grace	Ri David rubin c'a can : Jebel ruva-quik'ij ri vinek ri can cuyutajinek chic ri itzel tak quibanobal ; ri can cuchun chic rij ri quimac .
66011004	Description	Y ri e ca'i' c'a ri' , je ri ca'i' achi'el che' olivos y ri e ca'i' achi'el candeleros ri ec'o-apo chuvech ri Dios , ri Rajaf ri ruvach'ulef .
59004009	Recommendation	Tina' c'a k'axo'n pa tak ivánima , quixbison y quixok' roma ri imac . Rix ri yixtze'en roma ri quicoten richin re ruvach'ulef , man chic quixtze'en . Xa quixok' . Rix ri janíla quicoten ina'on chupan re ruvach'ulef , xa quixbison ri pa tak ivánima .
64001011	Recommendation	Vach'alal , ri yalan yatinvajo' , ninbij c'a chave : Man tavojkaj ri itzel . Xa tavojkaj ri utz . Roma ri nibanon ri utz , can c'o chic c'a apo riq'uin ri Dios . Jac'a ri nibanon ri itzel , man retaman ta ni ruvech ri Dios .
45004011	Faith	Y ri circuncisión ri xban chire , retal richin chi tik'alajin chi kitzij chi man jun vi rumac xc'ulun chuvech ri Dios roma xunimaj . Pero rija' can man jun vi c'a rumac chuvech ri Dios tok c'a man jani banon ta ri circuncisión chire , y romari' nibix chi rija' quitata' conojel ri yeniman richin ri Dios y niban chique chi man jun quimac yec'ulun chuvech , stape' man banon ta ri circuncisión chique .
45006007	Grace	Conojel c'a ri achi'el can xequen ( xecom ) riq'uin ri Cristo , can man jun c'a quimac yec'ulun chuvech ri Dios .
47004010	Faith	Roj can chuvech vi c'a ri camic ojc'o-vi , xabacuchi yojapon-vi . Can nikac'ulvachij-vi achi'el ri xuc'ulvachij ri Jesús , richin queri' nik'alajin chi roj can nikac'ul-vi c'a chuka' kac'aslen achi'el ri ruc'aslen rija' vacami .
50002021	Sin	Ri ch'aka' chic ri ec'o viq'uin , xaxe ri nika' chiquivech rije' ri niquich'ob , y man niquich'ob ta achique ri nic'atzin pa rusamaj ri Cristo Jesáus .
58011011	Faith	Ri Sara ri rixjayil ri Abraham , can xucukuba' chuka' ruc'u'x riq'uin ri Dios . Ri Dios xubij chi xtic'oje' jun ral , y rija' xunimaj ri xubij ri Dios chire . Y can xalex na vi ri ac'ual riq'uin ri Sara , stape' ri'j chic y man alanel ta .
43006039	Grace	Y ri samaj c'a ri ruchilaben-pe ri Nata' Dios ri takayon-pe vichin , jac'a chi conojel ri e rucha'on rija' , ri yecanon vichin yin , man ta c'a xquesach can , y pa ruq'uisibel k'ij xquenc'asoj ta el chiquicojol ri caminaki' .
46008006	Faith	Jac'a roj ketaman chi xaxe jun Dios c'o , ri Tata'ixel . Riq'uin c'a rija' petenek-vi ronojel , y nrajo' chi roj nikaya' ruk'ij . Ketaman chi xaxe jun Ajaf c'o , ri Jesucristo . Xaxe roma rija' tok c'o ronojel . Xaxe roma rija' tok c'o kac'aslen .
52003006	Description	Pero vacami niquicot ri kánima roma xkac'axaj yan ri achique ibanon . Roma xtzolej yan pe ri Timoteo . Rija' xubij chike chi can icukuban ic'u'x riq'uin ri Jesucristo , y chi janíla yixajovan . Chuka' xorubij chike chi c'a yojoka' na chi'ic'u'x . Y xorubij chuka' chi man xe ta roj ri yojajovan yixkatz'et . Xa can ja chuka' ri' ri irayibel rix .
60005004	Grace	Y vi choj c'a xtiben rix chiquivech y jebel ye'ichajij , xtic'ul c'a jun lok'olej sipanic ri man jun bey xtiq'uis , y romari' rix xtic'ul c'a ik'ij . Y re' xtic'ul c'a tok xtoc'ulun chic ka ri Cristo , ri nimalej Aj-Yuk' .
47003012	Faith	Can janíla vi c'a cukul-apo kac'u'x riq'uin ri c'ac'a' trato , y romari' can man nikapokonaj ta nikatzijoj chique ri vinek .
61002012	Sin	Pero ri vinek ri man niquixibij ta qui' yech'on chiquij ri c'o janíla quik'ij , can achi'el c'a e chicop roma man yech'obon ta jebel . Y stape' jun na'oj ri man jun bey k'axinek ta chiquivech , itzel yech'on chirij . Y riq'uin ri itzel quibanobal ri' , nicoyoj ruc'ayeval pa quivi' y c'a chupan ri ruc'ayeval ri' xquebeka-vi . Achi'el niquic'ulvachij ri chicop tok yebechap-pe y yecamisex . Y roj nikabij chi e richin ri' .
43012006	Sin	Tok rija' xubij queri' , man roma ta c'a chi can janíla ta yerajo' ri vinek ri man jun c'o quiq'uin , y nrajo' ta yeruto' , man que ta ri' . Xa roma c'a chi ja rija' ri yacol-mero y c'o c'a nrelesala-el , xa romari' . Rija' xa can nelek' c'a .
62004016	Faith	Y rija' can yojrajo-vi . Y roj chuka' can kacukuban kac'u'x riq'uin rija' , y ketaman chi yojrajo' , roma rija' can najovan-vi . Y vi yojajovan , jun c'a kabanon riq'uin ri Dios , y rija' c'o pa tak kánima .
44011019	Description	Y jac'a tok xc'ulvachitej ri rucamic ri Esteban , jari' tok ri kach'alal xquitej pokon pa quik'a' ri ye'etzelan quichin . Y romari' tok ec'o xebe c'a pa Fenicia , ec'o chuka' xebe c'a pa Chipre , y ec'o xebe c'a pan Antioquía , y niquitzijoj c'a ri ruch'abel ri Dios chique ri vinek ri can e israelitas vi .
54006006	Faith	Y kitzij na vi , ri ac'uan jun c'aslen utz chuvech ri Dios can beyomel vi : Xaxe vi c'o quicoten pan avánima roma ri abeyomel o roma ri man jun c'o aviq'uin .
66013007	Violence	Chuka' ri chicop ri' yo'on c'a k'ij chire chupan ri tiempo ri' richin chi xyacatej y xeruchop c'a chi oyoval ri lok'olej tak ralc'ual ri Dios , richin yeruch'ec . Yo'on c'a chuka' k'ij chire richin chi can xe ri nubij rija' ri c'o chi niquiben ri vinek ; vinek ri xa man junan ta yetzu'un , man junan ta quitinamit , man junan ta quich'abel y man junan ta quiruvach'ulef .
60002020	Faith	Pero vi yixch'ay roma can c'o imac xiben , man jun utz nuq'uen-pe chive ; stape' janíla xquixcoch'on . Pero vi pa ruq'uexel ta nic'ulvachij tijoj-pokonal roma imac , rix nic'ulvachij ta jun tijoj-pokonal roma jun banobel utz ri xiben , y nicoch' ri tijoj-pokonal ri' , ri Dios can nika-vi chuvech ri niben .
58009015	Grace	Y riq'uin ri' , can ja vi c'a ri c'ac'a' trato ri xuben ri Dios kiq'uin roj ri nusamajij . Y romari' ri e oyon roma ri Dios richin ye'oc riq'uin rija' , c'o xtiquichinaj chila' chicaj , ri rubin chi xtuya' chique y man q'uisel ta . Roj ri ojc'o chupan re tiempo re' , c'o c'a xtikichinaj chila' chicaj , y que chuka' ri' ri kati't-kamama' ri xec'oje' pa ru-tiempo ri nabey trato . Ri Cristo can coma chuka' rije' tok xquen ( xcom ) , richin chi xecolotej c'a pe chupan ri quimac .
45006001	Sin	¿ Achique xtikabij vacami ? ¿ Utz cami chi c'a yojmacun na richin chi más nik'alajin ri rutzil ri Dios ?
49005004	Recommendation	Man tibila' c'a ch'abel xaxe roma ri nirayij yixtzijon y xa man e ruc'amon ta . Man tibila' ch'abel ri xa man ich'obon ta , vi utz nibij o xa man utz ta . Man tibanala' tzij ri man jun yec'atzin-vi . Man tiben queri' roma man ruc'amon ta . Ri tzij ri ruc'amon chi niben rix ja ri nuq'uen-pe matioxinic chire ri Dios .
66006008	Violence	Tok xintz'et na vi , xintz'et jun k'en rij quiej y ch'ocolben-el roma jun ri rubini'an Camic . Y chirij re Camic re' tzeketel c'a el ri jun ri ruq'uexevach ri lugar ri ye'apon-vi ri caminaki' ri man xquinimaj ta el . Y pa ruk'a' c'a ri Camic y pa ruk'a' ri ruq'uexevach ri lugar ri ye'apon-vi ri caminaki' , xjach c'a uchuk'a' richin chi quequicamisaj nic'aj chire ri nic'aj chique ri vinek ec'o chuvech ri ruvach'ulef , riq'uin oyoval , riq'uin vayjal , riq'uin yabil y quiq'uin ri chicop ri yec'uxun .
45004016	Faith	Ri Dios xaxe c'a chique ri yeniman richin rija' nuya-vi ri rusujun . Nuya' chique roma ri rutzil rija' . Y can nuya-vi c'a chique conojel ri yeniman , vi e israelitas ri c'o ri ley quiq'uin o vi man e israelitas ta ri man c'o ta ri ley ri' quiq'uin . Ri nic'atzin xaxe tiquinimaj , achi'el xunimaj ri Abraham . Roma rija' jari' ri katata' konojel ri kaniman .
44028018	Description	Y tok rije' xquic'utuj chuve achique ri nubanon , xquich'ob c'a yinquelesaj , roma man jun itzel ri nubanon ta , richin queri' yitak ta pa camic .
45009016	Grace	Can nik'alajin c'a chi ri Dios nuya' ri rutzil chike roma nujoyovaj kavech , y man roma ta ri janíla nikajo' o roma ta ri yojel-yojoc chucanoxic .
46010008	Sin	Ec'o achi'a' ri xemacun quiq'uin ixoki' , y romari' pa jun k'ij xequen ( xecom ) veinte y tres mil vinek . Man c'a tikaben roj achi'el xquiben rije' .
45007023	Sin	Pero vetaman chi c'o chic jun ley ri uc'uayon vichin ; ri can yerucusaj ri nuk'a-vaken . Y re jun re' nuben oyoval riq'uin ri nurayij ri vánima . Can inc'o-vi c'a pa ruk'a' y chuxe' rutzij ri mac , ri ye'ucusan richin re nuk'a-vaken .
58006001	Faith	Nic'atzin c'a chi tz'aket ta ri etamabel c'o kiq'uin chirij ri Cristo . Ri xc'ut chikavech pa nabey , tok xkanimaj ri Dios , ketaman chic . Xketamaj yan chi xc'atzin chi xkaya' can ri mac ri nic'amon-pe camic y c'o chi xtzolej-pe kac'u'x riq'uin ri Dios y xkanimaj .
46016011	Recommendation	Man ta xtiben chire chi man jun ruk'ij . Y tok xtel-pe chila' iviq'uin , vi can xtapon , xtiya' ta pe ri nic'atzin chire richin ri rubey y quicoten ta nitzolin-pe , roma yin can xtinvoyobej c'a apo quiq'uin ri kach'alal .
59002014	Faith	Vach'alal , vi c'o c'a jun ri nibin chi runiman chic ri Dios , y xa man nuben ta ri utz , xa man jun c'a nic'atzin-vi ri nubij chi runiman . Roma xa man xtril ta c'a rucolotajic xaxe riq'uin ri nubij chi runiman chic ri Dios .
43007025	Description	Y ec'o c'a chique ri vinek aj chiri' pa tinamit Jerusalem ri niquibila' c'a : ¿ Man ja ta cami c'a ri Jesús ri nicanox richin nicamisex ?
43020022	Faith	Y tok rubin chic c'a ka ri ch'abel ri' , rija' xeruxupuj y xubij chique : Can tic'ulu' c'a ri Lok'olej Espíritu .
45010003	Sin	Man quetaman ta c'a ri achique rubaniquil niquiben richin man jun quimac yec'ulun chuvech ri Dios . Man quetaman ta chi ja ri Dios nibanon . Y romari' niquitej quik'ij richin chi niquiben ri nubij ri ley richin ri Moisés y man niquinimaj ta ri Jesucristo ri takon-pe roma ri Dios , richin chi man jun quimac yec'ulun chuvech .
62005010	Faith	Roj ri kaniman chic ri Ruc'ajol ri Dios , ja ri kánima ri nibin chike chi kitzij ri nubij ri Dios chirij ri Ruc'ajol . Jac'a ri vinek ri man quiniman ta , xa niquiben chi man kitzij ta ri nubij ri Dios , roma man niquinimaj ta ri nubij chirij ri Ruc'ajol .
43014012	Faith	Can kitzij vi c'a ri ninbij chive : Ri can xtucukuba' c'a ruc'u'x viq'uin , can xquerubanala' c'a chuka' ri samaj xenben yin ; can más c'a nima'k tak samaj xquerubanala' . Roma jari' tok yin inc'o chic c'a riq'uin ri Nata' chila' chicaj ,
56002009	Recommendation	Y chique ri kach'alal e samajela' tabij chi tiquinimaj quitzij ri qui-patrón . Y jebel tiquibana' chire ronojel ri samaj ri nibix chique . Y man jun bey tiquipaba-qui' chuvech ri qui-patrón .
58012015	Recommendation	Titola' c'a ivi' richin chi chi'ivonojel nivil ta ri rutzil ri Dios . Man tiya' k'ij chi ri itzel noc iviq'uin , roma vi queri' niben , xquixruch'ujirisaj y romari' e q'uiy ri yeka' can chupan ri tz'ilolej c'aslen .
54003007	Recommendation	Y chuka' jun uc'uey quichin kach'alal nic'atzin chi utz nitz'etetej ri ruc'aslen coma ri vinek ri man quiniman ta ri Jesucristo , chi man jun nilitej chirij , richin queri' man nitzak pa ruk'a' ri itzel-vinek .
49004007	Grace	Roma chikajujunal c'o c'a jun utzil ri kac'ulun , y can jac'a ri Cristo ri nibin ri achique nuya-pe chike .
66016003	Description	Que c'a chuka' ri' , ri ruca'n ángel ruc'uan ri lek xberuk'eja' can ri c'o-el chupan , pa ruvi' ri nimalej ya' ri nibix mar chire . Y ri mar xchuvir achi'el ri ruquiq'uel jun caminek , y romari' ronojel c'a ri c'o quic'aslen ri ec'o chiri' , xequen ( xecom ) .
49006006	Recommendation	Man tiben c'a chi xaxe tok ec'o-apo ri i-patrón iviq'uin yixsamej , xaxe richin quixnimex chi ix utz tak samajela' . Rix ix rusamajela' ri Cristo , y romari' nic'atzin chi riq'uin ronojel ivánima tibana' rusamaj ri i-patrón , roma jari' ri rurayibel ri Dios .
60003016	Recommendation	Can man jun bey c'a tiben ri etzelal , richin man nik'axon ivánima romari' . Y vi roma ja ri Cristo ri iniman , romari' c'o jun vinek ri nimolon-pe tzij chivij , chi man utz ta ri ic'aslen , ri nimolon-pe tzij chivij , xtiq'uixbitej , roma ri ic'aslen can utz vi .
43006040	Faith	Ri samaj chuka' ri chilaben-pe chuve roma ri Nata' , ri takayon-pe vichin , jac'a chi conojel ri yetz'eton ri nusamaj y niquicukuba' chuka' quic'u'x viq'uin , tic'oje' c'a quic'aslen ri man q'uisel ta , y yenc'asoj-el chiquicojol ri caminaki' ri pa ruq'uisibel k'ij , xcha' ri Jesús .
44012023	Violence	Y can chupan c'a ri misma hora ri' , jun ángel richin ri Ajaf xuya' c'a jun yabil pa ruvi' ri Herodes , roma rija' xa man xubij ta chique ri vinek chi man tiquiya' ruk'ij , y man chuka' xuya' ta ruk'ij-ruc'ojlen ri Dios . Ri Herodes xtij c'a coma jut , y jari' ri xoc-el chire richin xquen ( xcom ) .
47001003	Grace	Tikaya' c'a ruk'ij ri Dios , ri Rutata' ri Kajaf Jesucristo . Rija' jun Tata'aj ri can nujoyovaj-vi quivech ri e ralc'ual , y chuka' can jun Dios ri nucukuba' quic'u'x ri e richin chic .
54001006	Sin	Roma ec'o ch'aka' vinek ri man niquiben ta chic ronojel re' . Xaxe chic tzij ri man jun quejkalen ri yequibanala' .
45001016	Faith	Yin man yiq'uix ta c'a nintzijoj ri utzilej ch'abel richin colotajic , roma ja utzilej ch'abel re' ri uchuk'a' ri nucusaj ri Dios richin yerucol ri yeniman richin . Ri ch'abel c'a ri' nabey xtzijox chique ri israelitas ; c'ari' xtzijox chuka' chique ri man e israelitas ta .
46003011	Description	C'o chic ri ruxe' ri jay , y ri' ja ri Jesucristo . Y can man jun chic c'a xtitiquir xtiyo'on jun chic ruxe' .
49005033	Recommendation	Y ninbij chic jun bey chive chi'ijujunal chi tivajo' ri ivixjayil , can achi'el ri nivajo-ka-ivi' rix . Y ri ixok tubana' chire ri rachijil chi can c'o-vi ruk'ij .
51002013	Grace	Y tok rubanon can , xa ix caminek chupan ri imac , y xiben ri itzel tak irayibel . Can man banon ta c'a ri circuncisiáon chive roma ri Cristo . Jac'a re vacami cuyutajinek chic ri imac y riq'uin ri' ri Dios xuben chive chi junan xixc'astej riq'uin ri Cristo .
54004014	Recommendation	Roma re samaj re' ja ri Dios ri xbanon chave chi yatiquir naben . Y xac'ul tok ri uc'uey quichin kach'alal xquiya' quik'a' pan avi' y xquibij chi xatoc jun rusamajel ri Dios . Y ri' can bin chique rije' roma ri Dios . Man c'a tamestaj .
66021001	Description	Y yin Juan xintz'et c'a ri caj y ri ruvach'ulef , xejalatej . Can e c'ac'a' vi c'a . Ri caj y ri ruvach'ulef ri xec'oje' pa nabey , xa e manek chic . Xejal-el . Can manek chic c'a chuka' ri nimalej ya' ri rubini'an mar .
52005016	Recommendation	Jantape' tiquicot ri ivánima .
66009006	Description	Y je k'ij c'a ri' tok ri vinek xtiquicanola' ri quicamic roma ri k'axomal ri niquic'ovisaj , pero xa man jun c'a xtiquic'ulvachij . Can janíla vi c'a xtiquirayila' ri quicamic , pero ri camic xa xtanmej chiquivech .
52004014	Faith	Roma roj can nikanimaj-vi chi ri Jesucristo xquen ( xcom ) y xc'astej-el . Y roma chuka' ri' roj can nikanimaj-vi chi ri Dios queri' xtuben quiq'uin ri e caminek chic el , ri can xquinimaj-el ri Jesucristo tok xec'ase-el chuvech re ruvach'ulef . Ri Dios can xqueruc'asoj-vi-el .
62004015	Faith	Y xabachique vinek ri nibin chi ja ri Jesús ri Ruc'ajol ri Dios , rija' can c'o-vi ri Dios pa ránima , y rija' chuka' can jun rubanon riq'uin ri Dios .
49004022	Recommendation	Roma c'a ri' tiya' can ri itzel c'aslen ri xic'uaj tok rubanon can , tok c'a man jani jalatajinek ta ri ic'aslen ; tok xa c'a ix k'olotajinek na pa quik'a' ri itzel tak irayibel . Tiya' c'a can ri c'aslen ri' .
43010009	Grace	Ja yin c'a ri Ruchi' ri coral . Ri xtoc c'a viq'uin yin , can xticolotej y nril ronojel ri nic'atzin chire .
58011037	Violence	Ec'o ch'aka' ri xecamisex chi abej , y ch'aka' chic xekupix riq'uin sierra . Ec'o ri xban chique chi xquiya' ta can ri Dios , pero man xquiya' ta can . Ec'o xecamisex riq'uin machet . Ec'o ri xe'okotex-el pa tak cachoch y xaxe quisale'y carne'l y quisale'y cabras ri c'o quiq'uin richin quitziak . Can man jun c'o quiq'uin . Q'uiy pokonal xquitej . Y janíla q'uiy itzel ri xban chique .
62002029	Faith	Y ketaman chi ri Jesucristo can choj vi . Romari' ketaman chuka' chi konojel ri kac'uan jun c'aslen choj , kac'uan chic ri c'ac'a' alaxic y romari' oj ralc'ual c'a ri Dios .
44013047	Grace	Y can jac'a ri Ajaf Dios biyon chike . Can rubin c'a : At nuyo'on c'a richin sakil quichin ri vinek ronojel ruvach'ulef , y avoma rat xtiquil colotajic ri vinek ec'o chi nej chi nakaj .
47004002	Faith	Roj can man nikaben ta chic achi'el ri niquiben ri ch'aka' . Roj xa kayo'on chic can rubanic ri banobel ri man pa sakil ta yeban-vi y xa e richin q'uix . Man chic yekak'ol ta ri vinek , man nikajel ta chuka' rubanic ri ruch'abel ri Dios ri nikabij chique ri vinek . Man que ta ri' nikaben . Roj can ja vi c'a ri kitzij ri nikak'alajirisaj chique ri vinek , y ri' can nuben c'a chi xabacuchi yojc'ul-vi . Ri Dios can nutz'et c'a pe chi queri' .
44002033	Description	Y xuc'uex chuka' chila' chicaj roma ri ruchuk'a' ri Dios . Y rija' xuc'ul c'a ri Lok'olej Espíritu ri sujun roma ri Rutata' . Y tok rija' xuc'ul yan c'a ri Lok'olej Espíritu , xutek c'a pe kiq'uin roj , y ja yan c'a rusamaj re' ri xitz'et y xivac'axaj-el kiq'uin re vacami .
51003010	Recommendation	Vacami jun c'ac'a' c'aslen ic'uan . Can ja ri Dios ri xyo'on re c'ac'a' c'aslen chive . Y rija' nuben c'a chire ri c'ac'a' ic'aslen chi niq'uiy y yixoc más achi'el rija' . Queri' nuben chive roma nrajo' chi can jebel nivetamaj ruvech rija' .
43011004	Faith	Y tok ri Jesús xrac'axaj c'a ri takon-el rubixic chire , rija' xubij : Ri Lázaro yava' , roma nic'atzin c'a chi nik'alajin ri ruchuk'a' ri Dios . Ri yabil c'a ri noc chire , man c'a xtitiquir ta xtuc'uaj pa camic . Xa can xtik'alajin na c'a ri ruchuk'a' ri Dios , richin queri' yin ri Ruc'ajol ri Dios xtinc'ul ta c'a nuk'ij-nuc'ojlen , xcha' ri Jesús .
45001017	Faith	Ri ch'abel richin colotajic nuk'alajirisaj chikavech achique rubanon ri Dios richin chi man jun kamac yojc'ulun chuvech . Tok nikanimaj rija' , jari' tok man jun kamac yojc'ulun chuvech . Achi'el ri nubij chupan ri ruch'abel ri Dios ri tz'ibatel can : Ri vinek ri choj chic quic'aslen , can xtic'oje-vi quic'aslen riq'uin ri Dios roma quicukuban quic'u'x riq'uin . Queri' nubij ri tz'ibatel can .
43019017	Description	Y ri Jesús can ruc'uan c'a el ri ru-cruz . Rija' ruchapon c'a el bey , roma can jac'ari' uc'uan-el richin necamisex chuvech cruz , pa ruvi' ri jun juyu' rubini'an Calavera . Ri vinek israelitas Gólgota yecha' chire ri juyu' ri' .
45012006	Faith	Can kac'ulun c'a rutzil ri Dios , roma can rubanon chike chikajujunal , chi c'o jun kasamaj ruyo'on . Romari' , vi c'o ri nuk'alajirisaj ri Dios chike , can tikak'alajirisaj c'a chique ri ch'aka' chic . Y tikak'alajirisaj c'a ri kac'ulun .
66004007	Description	Ri nabey c'a chique ri e caji' ri' can achi'el c'a rubanic jun coj . Ri ruca'n achi'el c'a jun alaj váquix . Ri rox achi'el c'a nitzu'un jun vinek . Y jac'a ri rucaj , can achi'el c'a jun xic ( aj-ch'ac ) ri ruric'on ruxic' benek chicaj .
49005015	Recommendation	Tichajij c'a ri ic'aslen . Man c'a tiben achi'el niquiben ri vinek ri xa e nacanek riq'uin ri quich'obonic . Xa can ticusaj c'a ri etamabel ri c'o iviq'uin .
45010012	Grace	Junan nuben chike vi oj israelitas o vi man oj israelitas ta . Ri Ajaf , can Kajaf vi c'a konojel y can nuya-vi ri rutzil chique ri yec'utun .
45010004	Faith	Ri ley xtane' tok xoka' ri Cristo . Queri' xbanatej richin chi xabachique ri xtiniman richin ri Cristo man jun rumac xtic'ulun chuvech ri Dios .
50004006	Recommendation	Man tichop pena chirij xabachique , xa tiya' pa ruk'a' ri Dios y tic'utuj chire ri nic'atzin chive , y chuka' man timestaj yixmatioxin .
46010006	Faith	Roma c'a ri' man tikaben achi'el ri xquiben rije' . Roma rije' janíla xquirayij ri achique ri ec'o can ri chila' pan Egipto . Man c'a tikaben roj queri' . Man tikac'uaj ri bey ri xquic'uaj rije' .
66009002	Description	Ri jun c'a achi'el ch'umil ri' , xberujaka-pe ri ruchi' ri itzel jul ri k'eku'n rupan . Y chupan c'a ri jul ri' xbe'el c'a pe janíla sib , achi'el xa ta ri jul ri' jun ta nimalej horno . Ri sib c'a ri xbe'el-pe ri chiri' chupan ri itzel jul ri k'eku'n rupan , xutz'apej c'a ruvech ri k'ij , y xunojisaj ri caj .
52004006	Recommendation	Man tikak'ol jun chique ri kach'alal chi xa yojc'oje' riq'uin ri rixjayil . Roma vi nikaben jun mac quere' , ri Ajaf xtuya' ruc'ayeval pa kavi' . Quere' xkabij chive tok xojc'oje' iviq'uin : Chi vi yojmacun , xtipe na vi ri ruc'ayeval pa kavi' .
47005017	Faith	Can xabachique c'a vinek ri runiman chic ri Cristo , can xjalatej-vi c'a rubanic . Can xban-vi c'a jun c'ac'a' vinek chire . Ronojel ri itzel tak banobel xerubanala' pa nabey tok man jani tunimaj , can xecanej-vi c'a can , y xuchop c'a el jun c'ac'a' c'aslen y c'ac'a' tak banobel ri can e utz vi .
43005020	Faith	Y roma ri Nata' Dios janíla yirajo' yin ri Ruc'ajol , romari' tok rija' nuc'ut chinuvech ronojel ri rusamaj rija' . Y chikavech apo c'o samaj más e nima'k ri xtuc'ut chinuvech . Y tok xtinben re samaj re' , rix can xtisach c'a ic'u'x chutz'etic .
49004028	Recommendation	Vi c'o jun ri kach'alal chic y xelek' tok rubanon can ; tuya' c'a can ri banobel ri' . Re vacami nic'atzin chi nucusaj ri ruk'a' richin nisamej , roma re' can utz vi y riq'uin re' nitiquir chuka' yeruto' ri c'o nic'atzin chique .
57001022	Recommendation	Can tachojmirisaj yan c'a jun vachoch , richin tok xquinel-el vave' pa cárcel y yinapon chila' aviq'uin . Roma yin can voyoben chic chi ri Dios can xtuben queri' , achi'el ri ic'utun chire pan oración .
58013009	Recommendation	Man tiya' k'ij chi ja ri tijonic man e kitzij ta ri ye'uc'uan ivichin . Más ta utz chi rix nicukuba' ic'u'x riq'uin ri tijonic ri nich'on chirij ri rutzil ri Dios , y man riq'uin ta ri tijonic ri nich'on chirij ri yetij . Roma ec'o vinek ri e uc'uan roma ri tijonic ri nich'on chirij ri yetij y xa man jun utz ruc'amon ta pe chique .
52005012	Recommendation	Kach'alal , nikac'utuj utzil chive chi tiyala' quik'ij ri achi'a' ri yesamej chi'icojol pa rusamaj ri Dios . Tiyala' c'a quik'ij , roma ja rije' ri e uc'uayon ivichin . Jari' ri samaj yo'on chique roma ri Ajaf Dios . Y chuka' richin yixquipixabala' .
43009022	Description	Que c'a ri' ri xquik'alajirisaj ri rute-rutata' ri achin , chique ri achi'a' ri can c'o-vi quik'ij chiquicojol ri israelitas , roma quixibin c'a qui' chiquivech . Ri achi'a' ri c'o quik'ij , can quelesan chic c'a rutzijol chi xabachique vinek ri xtibin chi ri Jesús jari' ri Cristo , can nokotex c'a pe chupan ri jay ri niquimol-vi-qui' richin nicac'axaj ri ruch'abel ri Dios .
50003003	Faith	Pero roj ketaman chi man nic'atzin ta chi niban ri circuncisiáon chike richin yojcolotej . Man riq'uin ta c'a re que tak re' nikach'ec kacolotajic . Pa ruq'uexel ri' roj riq'uin quicoten nikabij chi xkanimaj yan ri Cristo Jesáus . Y chuka' c'o chic ri Lok'olej Espíritu pa tak kánima , ri yojruto' chuya'ic ruk'ij ri Dios . Y romari' chuvech ri Dios ja roj ri banon ri kitzij circuncisiáon chike .
62003023	Faith	Y ri nubij rija' ja ri tikanimaj ri rubi' ri Jesucristo ri Ruc'ajol , y tikajovala-ki' . Queri' nubij rija' chi tikabana' .
66013011	Description	Y yin Juan xintz'et c'a chi c'o chic c'a jun itzel chicop ri xbec'ulun-pe ri pan ulef . Y re jun chic chicop re' c'o ca'i' ruc'a' achi'el richin jun nima-alaj carne'l . Jac'a ri ruch'abel can achi'el ri ruch'abel ri dragón .
46014020	Recommendation	Vach'alal , man jun bey c'a quixch'obon achi'el yech'obon ri ac'uala' , xa quixch'obon achi'el yech'obon ri vinek e nima'k chic . Pero ri ruc'amon acuchi yixoc achi'el ri tak ne'y , ja riq'uin ri ibanobal , roma ri tak ne'y man yemacun ta .
59005013	Recommendation	Y vi c'o jun chi'icojol ri c'o pa tijoj-pokonal , tubana' c'a orar . Vi c'o jun niquicot ri ránima , tubixaj rubi' ri Dios .
58012012	Recommendation	Roma c'a ri' , ticukuba' ic'u'x riq'uin ri Dios , richin chi tic'oje' chic el ivuchuk'a' ; richin chi ri ik'a-ivaken tic'oje' chic el cuchuk'a' .
60001017	Recommendation	Y ri Dios man nutzu' ta na janipe' titzu'un jun vinek richin queri' nuk'et tzij pa ruvi' . Roma vi utz rubanobal jun , rija' nuya' jun utzilej rajel-ruq'uexel chire . Y vi jun xa man utz ta ri rubanobal , rija' nuya' jun itzel ruq'uexel chire . Roma c'a ri' , tok c'a ixc'o na chuvech re ruvach'ulef , tixibila' c'a ivi' , richin queri' man quixmacun . Roma ri Dios ri nibij Katata' chire , jun chojmilej K'atoy-Tzij .
58010036	Recommendation	Y can nic'atzin c'a chi yixcoch'on , y riq'uin ri' , rix niben ri rurayibel ri Dios y xtic'ul ri utzil ri rusujun chive .
58011001	Faith	Vi can kacukuban kac'u'x riq'uin ri Dios , can nuben c'a chike chi can nikanimaj chi xtikac'ul ri koyoben y can nuben chuka' chike chi nikanimaj chi q'uiy ri c'o y stape' man jani yekatz'et ta .
49004017	Recommendation	Tok rubanon can , rix xic'uaj jun c'aslen achi'el ri quic'aslen ri ch'aka' chic vinek ri xa man e israelitas ta chuka' ; ri xa ruyon ch'obonic ri man jun utz nuq'uen-pe chique , jari' yequibanala' . Y pa rubi' c'a ri Ajaf ninbij y ninchilabej chive chi man tirayij te'ibana-pe queri' .
51002016	Recommendation	Roma xic'ul ri icolotajic riq'uin ri Cristo , man jun c'a tich'on chivij rix , roma ri nitej o roma ri nikun . Man jun tich'on chivij roma man nichajij ta ri k'ij tok nalex ri ic' , y ri k'ij richin uxlanen y ch'aka' chic nimak'ij .
66007015	Faith	Y romari' ec'o-apo riq'uin ri Dios , chupan ri rachoch , y chi pak'ij chi chak'a' niquiben rusamaj . Y ri Dios tz'uyul c'a chupan ri lok'olej ruch'acat e ruchajin , roma quiq'uin c'o-vi .
44020010	Description	Y c'ari' ri Pablo xbeka-pe y xjupe' chirij ri ruch'acul ri ala' , y xuk'etej . Y xubij c'a chique ri kach'alal : Man tixibij-ivi' . Re ala' xa xc'astej yan pe .
55002010	Faith	Y coma ri vinek ri nrajo' ri Dios chi yecolotej , romari' tok yin nincoch' ronojel tijoj-pokonal . Richin queri' can niquil ri colotajic ri nuya' ri Cristo Jesús chique ri yeniman richin . Rije' xquebe chila' chicaj y can xtic'oje' quik'ij-quic'ojlen richin jantape' .
60005014	Recommendation	Chi'ijujunal tik'ejela-ivi' ( tik'ijala-ivi' ) riq'uin jun lok'olej ajovabel , riq'uin jun lok'olej tz'ubanic ( tz'umanic ) . Y xtic'oje' ta c'a uxlanen ri pa tak ivánima chi'ivonojel , ri ix richin chic ri Jesucristo . Que ta c'a ri' .
49005021	Recommendation	Tinimala-ivi' , roma ri Dios can ix rutzuliben-vi-pe .
61003017	Recommendation	Roma c'a ri' rix vach'alal ri yalan yixinvajo' , can tichajij c'a ic'aslen roma ivetaman chic ronojel re' . Can tichajij c'a ic'aslen richin man yixk'olotej pa quik'a' ri vinek ri e uc'uayon jun itzel c'aslen . Richin queri' rix ri can cukul ic'u'x riq'uin ri Dios man ta yixtzak coma rije' .
51003018	Recommendation	Rix c'a ixoki' , tinimaj quitzij ri ivachijlal , roma queri' ruc'amon chi niben roma iniman chic ri Ajaf .
54005020	Recommendation	Pero vi c'o jun uc'uey quichin ri kach'alal nimacun y man nuya' ta can rubanic , tabij c'a chire chi man utz ta ri najin chubanic . Y can chiquivech ri kach'alal nabij-vi chire . Richin queri' ri kach'alal niquixibij-qui' yemacun .
45014013	Recommendation	Romari' man chic tikabij chi man utz ta rubanobal jun kach'alal . Ri nic'atzin chi nikaben ja ri tikatija' kak'ij richin man nikaben chire jun kach'alal chi nitzak o nimacun .
45002010	Grace	Y conojel vinek ri yebanon ri utz , xquebec'oje' chila' chicaj ri acuchi ruyon sakil c'o , y ri acuchi chuka' xtinimirisex quik'ij . Xtic'oje' uxlanen pa tak cánima richin jantape' . Y ja ri israelitas ri nabey xtiban queri' chique y c'ari' chuka' ri man e israelitas ta .
58011034	Violence	Can xquicukuba-vi quic'u'x riq'uin ri Dios , romari' man xec'at ta tok xec'ak pa nimalej tak k'ak' . Xecolotej pa quik'a' ri xe'ajovan xecamisan quichin riq'uin machet . Ri Dios xuya' cuchuk'a' tok xec'oje' pa tak ruc'ayeval . Xech'acon chiquij ch'aka' chic tinamit ri xebanon oyoval quiq'uin , y xecokotaj-el .
48006017	Faith	Y re xtibe-apo , man jun chic c'a tibin más ch'abel chuvij . Roma yin can ec'o-vi retal e nuc'uan roma ri tijoj-pokonal ri xinc'ovisaj , y ronojel re' roma can in jun chique ri e rusamajela' ri Ajaf Jesús .
66018021	Violence	Y jac'ari' tok jun ángel ri can janíla ruchuk'a' , xberuli'ej c'a pe jun nimalej abej , ri achi'el jun ca' nitzu'un . C'ari' ri ángel ri' riq'uin ronojel ruchuk'a' xuq'uek ri abej c'a pa mar , y xubij c'a : Que c'a re' xtiban chire ri nimalej tinamit Babilonia richin chi tiq'uis chiri' . Ri tinamit ri' man xtitz'etetej ta chic .
65001020	Faith	Jac'a rix vach'alal ri yalan yixinvajo' , can ticukuba-vi ic'u'x riq'uin ri lok'olej ruch'abel ri Dios ri iniman . Tibana' orar . Y tok niben orar , tiya' k'ij chire ri Lok'olej Espíritu chi c'o nuya' ri pa tak ivánima .
45012002	Recommendation	Man titzekelbej ri quic'aslen ri vinek ri c'a quicukuban na quic'u'x riq'uin re ruvach'ulef . Xa can tiya' k'ij chire ri Dios richin nujel ri ich'obonic , richin queri' can tijalatej c'a chuka' rubanic ri ic'aslen . Y queri' xtivetamaj ri achique nrajo' ri Dios chi nikaben . Ri nrajo' rija' , ja ri utz , ri jebel y ri tz'akatinek .
46015009	Sin	Yin can ninna-vi c'a chi xa man ruc'amon ta chi nibix apóstol chuve . Can man in junan ta c'a quiq'uin ri ch'aka' chic apóstoles , roma yin janíla c'a q'uiy etzelal xinben chique ri can e ralc'ual vi ri Dios .
62002015	Recommendation	Y chive ivonojel ninbij-vi : Man c'a tibe ivánima chirij re ruvach'ulef , ni chirij ronojel ri e richin re ruvach'ulef . Roma vi xtibe ivánima chirij re ruvach'ulef , nik'alajin chi xa man nivajo' ta ri Tata'ixel .
45002001	Sin	Pero rix nuvinak israelitas , vi ninimirisaj-ivi' y nibij chi man utz ta ri quibanobal ri vinek ri yebanon mac que tak ri' , man utz ta ri niben . Roma xa ja chuka' ri' yixajin chubanic rix , y man yixtiquir ta nibij chi man jun imac .
48002009	Description	Romari' tok ri Jacobo , ri Pedro y ri Juan , ri e principal-i' chiquicojol ri kach'alal , xquichop kak'a' riq'uin ri Bernabé , roma xquinabej ri achique chi samaj ri chilaben-pe chuve yin ; chi ri Dios can ruyo'on-vi-pe ri rutzil chuve . Y xquichop c'a kak'a' richin queri' nik'alajin chi kachibil ki' chupan ri samaj . Xaxe c'a roj yojbesamej chiquicojol ri vinek ri man e israelitas ta , y rije' richin yebesamej chiquicojol ri kavinak israelitas y banon ri circuncisión chique .
43019023	Description	Jec'a ri soldados xebajin richin ri Jesús chuva ri cruz . Y tok re soldados re' e c'achojinek chic can chire ri' , xebequic'ama' c'a pe ri rutziak ri Jesús ; tziek ri e quelesan can chirij . Re tziek c'a re' xquijech chiquivech rije' . Caji' c'a xquiben chire , roma e caji' rije' . Xa jac'a ri jun tziek ri nibix túnica chire , manek rut'isbal ( rutz'isbal ) . Can pa ruquemic ri xa jun rubanic .
45002021	Sin	Rix nibij chi ye'itijoj ri ch'aka' . ¿ Man cami nic'atzin ta chi nitijoj-ka-ivi' rix ? Roma nibij chique ri ch'aka' chi man utz ta ri elek' . Y rix ¿ can kitzij cami chi man yixelek' ta ?
46006019	Faith	¿ Man ivetaman ta c'a chi ix rachoch ri Lok'olej Espíritu ? Rija' petenek riq'uin ri Dios , y pa tak ivánima c'o-vi . Y romari' man utz ta chi rix niben xabachique ta ri nivajo' .
47005014	Grace	Roj can jac'a ri ajovabel richin ri Cristo ri nibanon chike chi queri' nikaben , roma ri ajovabel richin ri Cristo janíla nim , chi xa koma konojel roj aj-maqui' tok rija' xquen ( xcom ) . Y romari' can chanin vi c'a chuka' nikach'ob chi roj can xojquen-vi c'a ( xojcom-vi c'a ) riq'uin rija' , roma pa kaq'uexel roj xquen-vi ( xcom-vi ) .
58003001	Faith	Romari' , rix lok'olej tak vach'alal ri ix oyon chuka' junan kiq'uin roj roma ri Dios , richin chi xkojbec'oje' chila' chicaj riq'uin , can jac'a ri Cristo Jesús titzu' . Ja rija' ri kaniman , y nikak'alajirisaj chi rija' can jac'a ri Dios ri xtakon-pe richin , y ja chuka' rija' ri Kanimalej Sacerdote .
44020035	Recommendation	Yin can xinc'ut c'a chivech chi nic'atzin chi yixsamej richin nich'ec i-mero richin chi riq'uin ri' ye'itobej ri nic'atzin quito'ic . Y toka' c'a chi'ic'u'x ri rubin can ri Ajaf Jesús . Rija' rubin c'a can : Más niquicot ránima ri vinek ri nisipan que chuvech ri nic'ulun jun sipanic .
58013004	Recommendation	Tiya' ruk'ij ri c'ulubic . Roma ri achin ri nic'oje' riq'uin ri rixjayil , man nimacun ta . Que chuka' ri' ri ixok ri nic'oje' riq'uin ri rachijil , man nimacun ta . Jac'a ri achin ri nic'oje' riq'uin jun ixok y xa man rixjayil ta , nimacun . Y que chuka' ri' ri ixok ri nic'oje' riq'uin jun achin y xa man rachijil ta , nimacun . Y ri Dios can xtuk'et c'a tzij pa quivi' ri queri' niquiben .
43020005	Description	Ri tijoxel ri' xluque' c'a ka richin ninachan-apo ri pa jul ; y rija' xerutz'et c'a ri tziek ec'o can chiri' , pero man xoc ta apo ri pa jul .
66016018	Description	Y can xe c'a xubij queri' ri ch'abel ri' , xepe c'a cokolajay , coyopa' y ch'aka' chic ch'abel . Y xuben c'a jun nimalej silonel ( cab-raken ) ri man jun bey banatajinek janipe' ri ec'o-pe vinek chuvech ri ruvach'ulef .
66019010	Faith	Y yin can jac'ari' xixuque' chuvech ri ángel ri' richin ninya' ruk'ij , pero rija' xubij c'a chuve : Man caxuque' chinuvech . Man taya' nuk'ij yin . Ja ri Dios ri taya' ruk'ij . Roma yin xa jun rusamajel ri Dios achi'el rat , y achi'el chuka' ri ch'aka' chic ri can xquic'ul ri ruch'abel ri Jesús y niquitzijoj chuka' . Xa oj junan , roma jun k'alajirisey richin ri nibix chire roma ri Dios y jun tzijoy ri ruch'abel ri Jesús , xa jun mismo Espíritu ri niyo'on quich'abel che ca'i' . Ri Espíritu ri' richin c'a ri Jesús .
46002010	Grace	Jac'a roj riq'uin ri Lok'olej Espíritu ri rutakon-pe ri Dios xketamaj-vi . Y ri Lok'olej Espíritu can retaman-vi ronojel ; retaman hasta ri nimalej ruch'obonic ri Dios .
50002029	Recommendation	Can riq'uin c'a janíla quicoten tic'ulu' , roma queri' ri ruc'amon chi niben chire . Can junan c'a iniman ri Ajaf riq'uin . Can tiya' c'a quik'ij ri kach'alal ri e achi'el chuka' rija' .
51003020	Recommendation	Rix ac'uala' , jantape' tinimaj quitzij ri ite-itata' , roma jari' ri nika' chuvech ri Ajaf chi niben .
47001012	Faith	Ri quicoten ri c'o kiq'uin roj vacami , petenek c'a roma ketaman chi ri kabanobal xa can riq'uin vi ch'ajch'oj kánima tok yekaben , y can kitzij vi chuvech ri Dios ri yekaben . Man kana'oj ta c'a roj ri nikucusaj . Ri nikucusaj c'a roj ja ri utzil ri kac'ulun chire ri Dios . Can que vi c'a ri' ri kac'aslen ri kac'utun chiquivech ri ec'o chuvech re ruvach'ulef , pero rix kach'alal can itz'eton c'a juba' más chire ri kac'aslen . Más ivetaman achique rubanic ri c'aslen ri kac'uan .
43014021	Faith	Ri can c'o ri nuch'abel pa ránima y can yerutakej ronojel ri pixa' ri yenbij , can yirajo-vi . Y ri can najovan vichin yin , can xtajovex c'a roma ri Nata' , y yin chuka' can xtinvajo' y xtink'alajirisaj-vi' chuvech , xcha' ri Jesús .
51002023	Sin	Ri e uc'uayon ri tijonic ri' nik'alajin chi c'o q'uiy etamabel quiq'uin y xa man que ta ri' , xa man jun quetaman . Niquibij chi nic'atzin chi nikaya' quik'ij ángeles y ch'aka' chic . Niquibij chi tikach'utinirisaj-ki' y tikaya-ki' pa pokonal . Pero ronojel ri' man jun utz nuq'uen-pe , roma man nuya' ta kuchuk'a' richin yojch'acon ta chirij ri itzel tak karayibel .
64001006	Recommendation	Y rije' can xquitzijoj chique ri kach'alal tok quimolon-qui' . Xquitzijoj ri ajovabel ri c'o pan avánima . Romari' yin ninc'utuj c'a utzil chave chi ronojel bey tok yek'ax aviq'uin , taya-el ri nic'atzin chique . Roma can niquiben ri rusamaj ri Dios .
55002023	Recommendation	Man c'a que'ac'ul tzij ri man jun quejkalen y xa man jun utz niquiq'uen-pe chave , roma ja tzij ri que tak ri' ri yec'amon-pe oyoval .
47003018	Faith	Xa roma c'a ri' tok konojel roj ri kaniman chic ri Jesucristo , man tz'apel ta chic kavech , xa can nikatzu-vi c'a ruk'ij-rusakil ri Ajaf . Can choj c'a nikatzu-apo achi'el tok nikatzu-ki' pa jun espejo . Y roj can c'o-vi c'a ruk'ij-rusakil ri Ajaf kiq'uin . Y ri ruk'ij-rusakil , can benek c'a ruvech más q'uiy c'o kiq'uin , c'a tok xtikak'i' na c'a ri achique ri rubanic rija' . Y re jun jaloj ri nibanatej kiq'uin , can ja ri ru-Espíritu ri Ajaf nibanon .
58009014	Grace	Y vi c'o xc'atzin-vi ri quiquiq'uel ri chicop y ri quichajil , más c'a nic'atzin ri ruquiq'uel ri Cristo . Rija' can nitiquir nuch'ajch'ojirisaj ri kánima chire ri mac ri nic'amon-pe camic y nuben chike chi yojtiquir nikasamajij ri c'aslic Dios . Rija' man jun bey xuben ta jun mac , y riq'uin ri ruchuk'a' ri Lok'olej Espíritu ri c'o richin jantape' , ri Cristo can xuya-vi-ri' pa camic richin xutoj ri kamac chuvech ri Dios .
44011017	Grace	Vi can ja ri Dios ri xyo'on ri Lok'olej Espíritu ri pa quivi' ri vinek ri' , achi'el xuben chuka' chike roj ri kaniman ri Ajaf Jesucristo , ¿ achique ta c'a xtinch'ojij yin chire ri Dios ?
49004030	Faith	Man tiya' pa bis ri Lok'olej Espíritu richin ri Dios . Rija' c'o pa tak kánima , y ja rija' ri retal chi can xkojcolotej-vi-el chuvech ri mac chupan ri k'ij tok ri Jesucristo xtipe chikac'amic .
66003003	Recommendation	Can toka' c'a chi'ic'u'x ri ruch'abel ri Dios ri xic'ul pa nabey y can ivac'axan-vi chuka' . Can titzolej chic c'a pe ic'u'x viq'uin y tivojkaj chic jun bey ri ruch'abel ri Dios . Roma vi xa man que ta ri' ri xtiben , xquipe pan ivi' . Xquipe achi'el nuben jun elek'on y man xtinabej ta c'a achique hora tok xquinoka' .
62003007	Recommendation	Rix ri can achi'el tak valc'ual , man c'a quixk'olotej . Vi xtikac'uaj jun c'aslen choj , oj choj chuka' achi'el ri Jesucristo . Roma rija' can choj vi .
62004001	Recommendation	Rix ri yalan yixinvajo' , man tinimaj ri nubij jun vinek xaxe roma ri nubij chi riq'uin ri Lok'olej Espíritu petenek-vi ri nubij . Rix xa can nic'atzin chi nich'ob rij jebel richin nivetamaj , vi kitzij ri nubij chi ja ri Lok'olej Espíritu yoyon ruch'abel . Roma e q'uiy vinek chuvech re ruvach'ulef ri yebin chi ja ri ruch'abel ri Dios ri niquitzijoj , y xa man kitzij ta .
44013038	Grace	Roma c'a ri' nuvinak israelitas , tivetamaj c'a chi xaxe roma ri Jesús tok nitzijox chive chi c'o cuyubel-mac . Y ja ri ruch'abel rija' ri kac'amon-pe chive .
50003001	Recommendation	Vach'alal , ninbij c'a chuka' el chive chi tiquicot ri ivánima riq'uin ri Ajaf . Y roma c'a ri nic'atzin tok ninbij chic el jun bey ri achique xa nubin chic chive .
46011034	Recommendation	Pero vi yalan yixnum , más ta utz chi can ja ri pa tak ivachoch yixva-vi-pe . Yin ninbij ronojel re' chive roma man ninvajo' ta chi rix niben ri man ruc'amon ta tok nimol-ivi' y romari' tok c'o nipe pan ivi' . Y c'o ch'aka' chic tijonic que tak re' ri c'o chi ninya' chive , pero xa c'a ja tok xquinapon na c'a iviq'uin , c'ari' tok xtinya' ri tijonic ri' chive .
43018031	Description	Jari' tok ri Pilato , ri k'atoy-tzij xubij chique : Tic'uaj chic c'a el rix re achin re' y tik'ata' tzij pa ruvi' can achi'el ri nubij ri i-ley , xcha' rija' . Pero ri achi'a' ri can c'o-vi quik'ij chiquicojol ri israelitas , xquibij chire : Roj man jun k'atbel-tzij pa kak'a' richin nikabij chi ticamisex jun vinek aj-ch'a'oj chuvech cruz , xecha' .
46012031	Faith	Pero chuka' can ruc'amon-vi chi nikarayij jun samaj ri más nim rejkalen . Tikatija' c'a kak'ij chi kiq'uin ta roj nic'oje-vi ri utzil ri' . Y yin ninvajo' chuka' ninc'ut jun chic rubeyal chivech y ruc'amon chi nirayij niben . Ri rubeyal ri' ja ri ajovabel y jari' ri más utz .
58007026	Description	Y jac'a ri Jesús ri can ruc'amon-vi chi xoc Kanimalej Sacerdote , roma rija' can lok'olej vi . Man jun bey xuben ta jun mac . Man jun etzelal c'o pa ruc'aslen y man junan ta quiq'uin ri aj-maqui' , y can yo'on-vi ruk'ij chila' chicaj .
50004013	Faith	Can jac'a ri Cristo niyo'on vuchuk'a' richin yitiquir ninben ronojel .
52004003	Recommendation	Kach'alal , ri Dios nrajo' c'a chi rix nich'er ta ivi' chuvech ronojel ri man utz ta , chi rix achi'a' man que'icanola' ixoki' richin chi yixmacun , y rix ixoki' man que'icanola' achi'a' richin chi yixmacun ; xa can ta ch'ajch'oj ri ic'aslen .
51004002	Recommendation	Can benek c'a ruvech tibana' orar , y q'ues ta ri inojibal tok niben orar . Can jantape' c'a tic'oje' matioxinic iviq'uin .
44007029	Description	Y tok ri Moisés xrac'axaj queri' , c'a juba' ri' xanmej-el y xuya' c'a can ri Egipto y xbe c'a pa jun chic ruvach'ulef ri rubini'an Madián . Y ri chiri' , chiquicojol vinek ri man e israelitas ta , chiquicojol ri' xc'oje-vi . Chiri' xc'ule-vi chuka' , y xec'oje' e ca'i' ruc'ajol .
46011007	Description	Roj achi'a' man utz ta chi nikatz'apej ri kajolon ( kavi' ) , roma can oj ruvachibel vi ri Dios y nikac'ut ri ruk'ij y ruc'ojlen rija' , y ri ixoki' niquic'ut ri quik'ij ri cachijlal .
51003015	Faith	Y ri pa tak kánima can nic'atzin c'a chuka' chi tic'oje' ri uxlanen richin ri Dios , y ja ta ri' ri nuc'uan kichin . Can roma vi c'a ri' tok xojroyoj ri Dios , chi man ta jun oyoval chikacojol roma junan ta kavech quiq'uin conojel ri quiniman chic . Nic'atzin c'a chuka' chi tic'oje' matioxinic ri pa tak kánima roma ri rubanon koma .
58002010	Grace	Jac'a ri Dios ri xbanon ronojel . Y ronojel ri xuben rija' richin chi niquiya' ruk'ij . Y ri Dios nrajo' chi conojel ri ralc'ual yebe ta chila' chicaj riq'uin rija' y nic'oje' ta quik'ij-quic'ojlen . Y romari' ri xc'amon-pe ri colotajic , c'o chi xutej pokonal . Y riq'uin ri pokonal ri xutej , ri Dios can xuben-vi kitzij Colonel chire .
59004001	Sin	¿ Achique ta c'a nibanon chive richin chi ye'ibanala' cocoj y nima'k tak oyoval ? Ri nibanon c'a chive chi c'o oyoval , ja ri itzel tak rayibel ri ec'o iviq'uin y nicajo' yixquichop .
46005001	Sin	Can janíla c'a rutzijol ri banatajinek chi'icojol rix . Roma c'o jun kach'alal can xquiq'uen-ka-qui' riq'uin ri ruyajte' ri pa jay . Y hasta ri vinek ri man quetaman ta ruvech ri Dios man jun bey niquiben ta queri' .
46010013	Faith	Y tok c'o jun tejtobenic nipe pa kac'aslen , man tikabij chi xaxe roj ri yojc'ulvachin queri' , roma conojel queri' niquic'ulvachij . Roj xaxe c'a tikacukuba' kac'u'x riq'uin ri Dios chi man yojruya' ta can , y queri' xtuben . Tok rija' nutz'et chi xa man yojcovin ta y manek chuka' kuchuk'a' richin chi nikacoch' , nrelesaj ruchuk'a' ri tejtobenic ri' . Y tok ri Dios nuya' k'ij chi queri' nikac'ulvachij , can nuben c'a chuka' chike chi yojtiquir yojic'o chupan ronojel .
44020029	Violence	Roma can vetaman chi can xe tok man xquipe ta chic yin , can jac'ari' xque'oka' can vinek ri achi'el quibanic utiva' . Roma ri utiva' , can xe ri ye'oc chiquicojol ri carne'l , yequitej y yequiq'uis . Can e que chuka' ri' ri vinek ri' , xque'oc chiquicojol ri kach'alal , y xtiquiben c'a chique chi man chic xtiquicukuba' ta quic'u'x riq'uin ri Ajaf Jesús .
53001004	Faith	Y tok roj yojapon quiq'uin ri ch'aka' chic kach'alal ri niquimol-qui' pa rubi' ri Dios , nikatzijoj chique chi yalan yojquicot iviq'uin rix , roma icoch'on ri tijoj-pokonal . Y stape' ic'ovisan chic q'uiy k'axomal , c'a icukuban na ic'u'x riq'uin ri Dios .
62004012	Faith	Roma vi nikajovala-ki' , can nik'alajin chi ri Dios c'o pa tak kánima , stape' rija' man tz'etel ta . Y chuka' ri ajovabel richin rija' niq'uiy y nivachin pa kac'aslen .
48001001	Description	Yin Pablo , ru-apóstol ri Jesucristo . Man vinek ta c'a xecha'on vichin richin queri' xinoc apóstol . Ni man vinek ta chuka' ri e takayon-pe vichin . Ri takayon-pe vichin ja ri Ajaf Jesucristo y ri Dios ri Tata'ixel ; ri Dios ri xbanon chire ri Jesucristo chi xc'astej-pe chiquicojol ri caminaki' .
58012003	Recommendation	Tikach'obo' na pe' jebel ri achique ri xuben ri Jesús tok c'o ri xuc'ulvachij pa quik'a' ri aj-maqui' . Rija' xucoch' ronojel . Que c'a ri' tikabana' roj . Tikacoch'o' ronojel . Man c'a kojcos , ni man tikamalij kac'u'x .
45006005	Faith	Roma vi can jun chic ri kabanon riq'uin ri Jesucristo roma ri rucamic tok xban ri bautismo chike , can oj jun chuka' chic kabanon riq'uin rija' roma ri c'astajibel richin rija' .
45015010	Recommendation	Y ri ruch'abel ri Dios nubij chuka' : Rix ri man ix israelitas ta , quixquicot quiq'uin ri israelitas , ri rutinamit ri Dios . Queri' nubij chupan ri tz'ibatel can .
54004001	Sin	Y can jebel vi nik'alajin ri nubij ri Lok'olej Espíritu , chi chupan ri ruq'uisibel tiempo ec'o vinek ri xtiquiya' can ri ruch'abel ri Dios y man xtiquinimaj ta chic . Xa ja chic ri quitijonic ri itzel tak espíritu ri xtiquitzekelbej . Y riq'uin ri' xquek'olotej .
56003001	Recommendation	Can tabij c'a chique ri kach'alal chi tiquinimaj quitzij ri k'atoy tak tzij . Can tiquibana' c'a ri nibix chique , y riq'uin ronojel cánima tiquibana' ronojel ruvech utzilej samaj .
61003005	Sin	Re vinek re' can niquiben c'a achi'el xa man quetaman ta ri xuben ri Dios ojer can . Pa nabey ri Dios can xubij-vi chi tic'oje' ri caj , y xubij chuka' chi tec'ulun-pe ri ruvach'ulef ri pa ya' . Y re' can nuc'ut-vi c'a chikavech chi re ruvach'ulef pa ya' tiquil-vi .
60003018	Grace	Toka' chi'ic'u'x chi ri Cristo xutej chuka' pokon stape' ri ruc'aslen rija' can chojmilej vi . Rija' xquen c'a ( xcom c'a ) koma roj ri man choj ta kac'aslen . Rija' xaxe jun bey ri xc'atzin richin xquen ( xcom ) roma ri kamac , richin queri' yojoc richin ri Dios . Rija' xquen ( xcom ) , pero ri ránima can q'ues vi .
61002021	Sin	Roma xa más ta utz chi man ta jun bey xretamaj rubanic jun c'aslen choj chuvech ri Dios . Roma xa yeruya' chic can ri lok'olej tak tzij ri xeruya' ri Dios chire .
53003006	Recommendation	Kach'alal , nikabij c'a chive pa rubi' ri Kajaf Jesucristo chi vi c'o jun chi'icojol ri man nrajo' ta nisamej richin nuch'ec ruvay y can man nuben ta ri xkabij chive , tich'ara-ivi' riq'uin .
45005012	Sin	Ri mac xaxe c'a roma jun achin tok xoc can chuvech re ruvach'ulef . Ri achin ri' ja ri Adán . Y ri mac can jac'ari' ri xc'amon-pe ri camic . Romari' conojel vinek c'o chi yequen ( yecom ) , roma conojel e aj-maqui' .
58011033	Faith	Can xquicukuba-vi quic'u'x riq'uin ri Dios , romari' xech'acon chiquij ch'aka' chic tinamit . Pa ruchojmilal xek'aton tzij . Xquic'ul ri xesuj chique roma ri Dios . Xetiquir chiquij coj .
47004009	Faith	Xabacuchi c'a yojapon-vi , ri vinek man utz ta yojquitz'et , pero ri' xaxe ri vinek , roma ri Dios can c'o-vi kiq'uin roj . Y can yojka-vi c'a chuka' pa tak quik'a' , pero man e tiquirinek ta oj quicamisan .
59004004	Sin	Rix ri ichapon chic niya' can ri Dios , ¿ man ivetaman ta c'a chi vi nibe ivánima chirij re ruvach'ulef , nik'alajin chi nivetzelaj ri Dios ? Romari' , rix ri ivojkan chic re ruvach'ulef , can nik'alajin c'a chi ix ru-enemigos na vi ri Dios , roma xa nivetzelaj can .
44016006	Description	Y ri Lok'olej Espíritu man c'a xuya' ta k'ij chique ri Pablo y ri e rachibil , richin xebe pa ruvach'ulef rubini'an Asia richin nequitzijoj ri ruch'abel ri Dios chiri' . Romari' rije' xek'ax pa Galacia y pa Frigia .
45010006	Faith	Pero ri rubaniquil richin chi man jun kamac yojc'ulun chuvech ri Dios , ja ri nikanimaj ri Cristo . Y chirij re' nibix c'a : Man tikabij pa tak kánima : ¿ Achique xtibe chila' chicaj richin xteruc'ama-pe ri Cristo ? Roma rija' xka' yan pe .
66016002	Violence	Y can jari' tok xbe ri nabey ángel y xberuk'eja' can pa ruvi' ri ruvach'ulef , ri c'o-el chupan ri lek ri ruc'uan . Re nabey ruc'ayeval xuben c'a chi xe'el-pe itzel ch'a'c chiquij ri vinek ri quic'uan retal ri nabey chicop ri nic'aj-quivech o ri pa quik'a' . Ja vinek re' ri can xeyo'on ruk'ij ri ruvachibel ri nabey chicop .
66005008	Description	Y jac'a tok xberuc'ama-pe ri boton vuj ri' , ri e caji' ri can janíla q'uiy runak' tak quivech y e cachibilan ri juvinek-caji' rijita'k tak achi'a' , xexuque-ka chuvech ri achi'el Alaj Carne'l ri ic'ovinek chic chuvech ri camic . Y ri rijita'k tak achi'a' ri' cuc'ualon c'a ri jun ruvech k'ojon rubini'an arpa y cuc'ualon chuka' lek ri e banon riq'uin k'anapuek ri c'o-el jubulej tak ak'on chupan . Y jac'ari' ri qui-oraciones ri lok'olej tak ralc'ual ri Dios .
62005001	Faith	Janipe' ri yeniman chi ri Jesús jari' ri Cristo ri takon-pe roma ri Dios , quic'uan ri c'ac'a' alaxic y e ralc'ual chic ri Dios . Y tok c'o jun tata'aj ri yalan nikajo' , can yekajo' c'a chuka' ri e ralc'ual rija' .
48005026	Recommendation	Man c'a tikanimirisaj-ki' ; richin queri' man tikaben c'a chique ri ch'aka' chic chi yeyacatej-pe chikij . Ni man c'a chuka' itzel quekatz'et ri ch'aka' chic roma ri utz ec'o .
54005001	Recommendation	Vi c'o jun kach'alal achin ti ri'j chic ri nimacun , man c'a tabij chire riq'uin covilej tak ch'abel . Xa tabij chire riq'uin ch'uch'uj tak ch'abel . Achi'el xa ja ta ri atata' . Y chuka' queri' tabana' quiq'uin ri alabon , tabana' chique chi can achi'el e avach'alal .
60002012	Recommendation	Roma c'a ri' can tic'uaj jun c'aslen utz , y choj quixbiyin . Richin queri' , vi ri vinek ri man quetaman ta ruvech ri Dios niquimol-pe tzij chivij chi man utz ta ri ic'aslen , pero ri ibanobal xa can utz vi , ri vinek ri' xtiquiya' ruk'ij-ruc'ojlen ri Dios roma ri ic'aslen rix , tok xtapon ri k'ij chi ri Dios nuk'et tzij .
50003006	Sin	Can riq'uin c'a ronojel vánima xintzekelbej ri niquinimaj ri nuvinak israelitas , roma can riq'uin ronojel vetzelal xinben chique ri quiniman ri Jesucristo chi xquitej pokon , roma xinch'ob chi queri' nrajo' ri Dios chi ninben . Xinch'ob chi can choj vi ri nuc'aslen , roma can xintej-vi nuk'ij ninben ri nubij ri ley richin ri Moisáes .
43004052	Description	Y rija' xuc'utuj c'a chique ri ajic'a' ri' achique c'a hora tok ri ruc'ajol xk'alajin chi nic'achoj . Y ri ajic'a' xquibij : Ja ri tikak'ij ivir . La una chiri' , tok xq'uis-el ri c'aten chirij , xecha' .
43019031	Violence	Ri k'ij ri' , conojel vinek israelitas niquibanala' chic rutzil ronojel , roma nitiquir yan ri jun nimalej k'ij . Y romari' tok ri achi'a' ri can c'o quik'ij xebe riq'uin ri Pilato y xbequic'utuj chire richin chi tik'ajlox ri caken ri ec'o chuvech cruz , richin queri' ye'elesex c'a el . Roma man ruc'amon ta c'a chi ri achi'a' ri' yec'oje' ta can chuvech ri qui-cruz chupan ri nimalej k'ij ; roma can pascua vi y chuka' uxlanibel-k'ij .
43019012	Description	Can jac'ari' tok ri Pilato , ri k'atoy-tzij xutej ruk'ij richin nucol ta el . Pero ri vinek israelitas xech'on c'a riq'uin ronojel cuchuk'a' , y xquibij c'a : Vi xtacol-el , man c'a junan ta chic avech riq'uin ri César . Roma xabachique c'a ri nibin chi rija' jun rey , can nretzelaj c'a ri César ri' , xecha' .
43014001	Faith	Man c'a tisach ic'u'x , xcha' ri Jesús chique ri rutijoxela' . Yin can vetaman c'a chi cukul ic'u'x riq'uin ri Dios . Can que c'a chuka' ri' tibana' viq'uin yin . Can ticukuba' c'a chuka' ic'u'x viq'uin .
50001028	Faith	Y chuka' man tixibij-ivi' chiquivech ri ye'etzelan ivichin . Y vi queri' xtiben , xtek'alajin-pe chi rix ivilon chic ri colotajic . Y chuka' can xtek'alajin-pe chi ri ye'etzelan ivichin , pa k'ak' xquebeka-vi . Y ja ri Dios ri xtibanon chi xtek'alajin-pe .
43015016	Grace	Ri xcha'on ivichin rix , ja yin , y xa man ja ta rix ri xixcha'on vichin yin . Y yin xixincha' richin chi yixintek chubanic ri nusamaj y richin chuka' chi nivachin jebel ri ic'aslen , y re' can richin ta c'a jantape' ; richin queri' ri achique c'a ri xtic'utuj chire ri Nata' pa nubi' yin , can xtuya-vi c'a pe chive .
58011004	Faith	Ri Abel can xucukuba' c'a ruc'u'x riq'uin ri Dios , y ri xusuj chire ri Dios , más utz que chuvech ri xusuj ri runimal rubini'an Caín . Y tz'ibatel c'a can chi ri Abel man jun rumac xc'ulun chuvech ri Dios , roma ri xucukuba' ruc'u'x riq'uin . Ketaman chuka' chi man jun rumac xc'ulun chuvech ri Dios , roma ri Dios xuc'ul ronojel ri xusuj ri Abel chire . Y stape' ri Abel xquen ( xcom ) , c'o ri xuc'ut can chikavech roma xucukuba' ruc'u'x riq'uin ri Dios .
46004001	Recommendation	Romari' rix nic'atzin c'a chi yojitzu' chi can oj rusamajela' vi ri Cristo , y yo'on pa kak'a' chi jebel ruk'alajirisaxic niban chire ri ruch'obonic ri Dios ri c'a juba' ri' xuk'alajirisaj .
66006013	Description	Y ri ch'umila' xebetzak-pe ri chicaj y xeka' pa ruvi' ri ruvach'ulef , can achi'el tok yebetzak-pe ri ruvech ri víquix ( higo ) pa ruk'a' jun nimalej cak'ik' .
46010014	Recommendation	Roma c'a ri' rix vach'alal ri yalan yixinvajo' , can tic'oje' c'a chi'ic'u'x ri nuben ri Dios . Xa can tich'ara' c'a ivi' quiq'uin ri yebanon banobel ri man e utz ta . Man tiju-ivi' quiq'uin vinek ri niquiya' quik'ij dios ri xa man e kitzij ta .
45012021	Recommendation	Man tiya' k'ij chi yixch'acatej roma ri itzel ri niban chive . Rix ja ri utz ri tibana' y jare' ri xtich'acon chirij ri itzel .
55002014	Recommendation	Roma c'a ri' tanataj ronojel re' chique ri kach'alal . Y tabij chique chuka' pa rubi' ri Ajaf Dios chi man tiquiben oyoval riq'uin ch'abel chiquij tijonic y nojibel ri man jun quejkalen , roma xa man jun nuq'uen-pe chique . Xa nujel rubanic ri quich'obonic ri ye'ac'axan .
59004008	Recommendation	Quixjel-apo riq'uin ri Dios , y rija' chuka' xtijel-pe iviq'uin . Rix ri xixmacun chuvech ri Dios , tich'ajch'ojirisaj c'a ri ic'aslen . Rix ri ca'i' ic'u'x riq'uin ri Dios , tich'ajch'ojirisaj c'a ri ivánima .
59002009	Sin	Pero vi xa xtitzu' janipe' titzu'un jun vinek , yixmacun , roma rix xa man niben ta ri nubij chupan ri ley richin ri Dios .
52004007	Grace	Ri Dios man xojroyoj ta richin nikac'uaj jun itzel c'aslen . Man que ta ri' . Rija' xojroyoj richin nikac'uaj jun c'aslen ch'ajch'oj .
45001018	Sin	Ri Dios yacatajinek royoval chiquij ri vinek ri man utz ta quic'aslen chuvech . Roma riq'uin ri itzel quic'aslen ri vinek ri' quik'aton ri kitzij tijonic . Romari' ri Dios can xtuya-vi c'a pe ruc'ayeval pa quivi' .
62004007	Faith	Rix c'a ri yalan yixinvajo' , ninbij c'a chive : Tikajovala' c'a ki' . Roma ri ajovabel can petenek-vi riq'uin ri Dios . Vi yojajovan , nik'alajin chi kac'uan ri c'ac'a' alaxic y oj ralc'ual chic ri Dios , y chuka' ketaman ruvech jebel .
62002009	Sin	Pero vi c'o jun ri nibin chi c'o pa sakil , y xa nretzelaj jun kach'alal , nik'alajin chi c'a c'o na pa k'eku'n .
60004014	Grace	Y vi roma ja ri Cristo ri iniman , romari' nibix pokon tak tzij chive , can c'o c'a utz ri xtuq'uen-pe chive . Y can c'o-vi utz ri nuq'uen-pe chive , roma iviq'uin rix can c'o-vi ri Lok'olej Espíritu richin ri Dios . Lok'olej Espíritu ri c'o ruk'ij-ruc'ojlen . Y rix can niya-ka ruk'ij re Lok'olej Espíritu re' . Y ja ri yebin pokon tak tzij chive rix , can ja chuka' ri' ri yebin pokon tak tzij chirij ri Lok'olej Espíritu ri' .
44021019	Grace	Ri Pablo xeruk'ejela' ( xeruk'ijala' ) , y c'ari' chi jujun chi jujun xutzijoj ri xuben ri Dios chiquicojol ri vinek man e israelitas ta , roma ri rusamaj rija' .
43008046	Sin	¿ C'o cami c'a jun ri nibin-pe chuve vacami achique mac e nubanalon ? Y vi can jebel nik'alajin chi man jun mac pa nuc'aslen y can ruyon kitzij ri ninbij , ¿ achique c'a roma tok man yininimaj ta ?
58010017	Grace	Y c'ari' xubij chuka' : Xtincuy quimac y man xtoka' ta chic chinuc'u'x ri itzel tak quibanobal . Queri' rubin ri Dios , nuk'alajirisaj ri Lok'olej Espíritu .
46001005	Grace	Can ja vi c'a rija' ri xbanon beyoma' chive , roma janíla q'uiy etamabel ri xic'ul riq'uin y xuben chive chi can jebel rubixic niben chire ri ivetaman .
45015030	Recommendation	Vach'alal , ja ri Jesucristo ri Kajaf , y ri Lok'olej Espíritu ruyo'on ajovabel pa tak kánima . Romari' ninc'utuj utzil chive chi riq'uin ronojel ivánima xtiben ta orar voma . Yin ninc'utuj utzil chire ri Dios . Y queri' ninvajo' chi nic'utuj ta chuka' rix ,
43007020	Violence	Y ri vinek xquibij c'a : Xa xach'ujer la' . ¿ Achique c'a ri najovan nicamisan avichin ? xecha' .
45003025	Grace	Ri Dios xutek-pe ri Cristo richin xquen ( xcom ) y xbiyin ri ruquiq'uel , roma ja rija' ri xejkalen rumac ri vinek . Ri can niniman c'a richin ri Cristo nicuyutej rumac . Ri Dios can ruch'obon-vi chi nutek na pe ri Cristo , y romari' nik'alajin chi choj ri xuben tok man xuya' yan ta ri rajel-ruq'uexel y ri rutojbalil ri quimac chiquijujunal ri vinek ri xec'oje' ojer can .
43018018	Description	Jac'a ri samajela' chupan ri jay ri' y ri chajinela' ri xebechapon-pe ri Jesús , roma ri tef najin , quibanon c'a jun k'ak' y e pa'el-apo chuvech richin niquimek'-qui' . Y chuka' ri Pedro pa'el c'a apo quiq'uin , rumek'on-apo-ri' chuchi' ri k'ak' .
49006011	Recommendation	Can tibana' c'a achi'el nuben jun soldado . Rija' richin nuto-ri' chuvech ri enemigo , c'o ch'ich' ri yerucusaj richin rutobal . Y rix richin c'a nito-ivi' chuvech ri itzel-vinek , ticusaj c'a ronojel ri ruyo'on ri Dios chive richin itobal . Y tibana' queri' richin man yixtzak pa ruk'a' ri itzel-vinek , roma rija' can novinek vi chubanic .
43013037	Faith	Y ri Pedro xubij chire : Ajaf , ¿ achique c'a roma tok man yitiquir ta yatintzekelbej-el vacami ? Roma vi nic'atzin , can ninya' c'a ri nuc'aslen avoma rat , xcha' .
50004007	Faith	Vi queri' xtiben , ri uxlanen ri nipe riq'uin ri Dios xtic'oje' pan ivánima ; y ri uxlanen ri' can xtuchajij ri ivánima y xquixruto' chuvech ri ch'obonic ri yepe iviq'uin . Queri' xtuben chive roma jun ibanon riq'uin ri Cristo Jesáus . Y ri uxlanen ri' can man xtik'ax ta vi chikavech jebel , roma can janíla nim ri samaj nuben .
59003009	Faith	C'o bey nikaya' ruk'ij ri Katata' Dios riq'uin ri kak' . Y c'o bey nikacusaj richin nikabij itzel ch'abel chire ri vinek . Y vi queri' , c'ayef , roma rije' chuka' e ruvachibel ri Dios .
46005010	Sin	Y tok yin xinbij queri' , chiquij kach'alal xich'on-vi . Y man xich'on ta chiquij vinek ri man quiniman ta ri Jesucristo . Vinek ri can c'a ec'o na chupan ri mac . Ri achi'a' y ri ixoki' ri niquicanola-qui' richin yemacun . Vinek ri can c'a nicajo' na chi ronojel quiq'uin ta rije' c'o-vi ; ye'elek' , y c'a niquiya' na chuka' quik'ij dios ri man e kitzij ta . Yin , can man chiquij ta c'a re vinek re' xich'on-vi , roma richin chi nikach'er ta el ki' roj quiq'uin rije' , c'o chi yojel-el chuvech re ruvach'ulef .
44026009	Sin	Roma tok rubanon can , yin xinch'ob c'a ri' chi can c'o chi yenvetzelaj ri vinek ri quiniman ri Jesús aj-Nazaret , y chuka' can c'o chi ninben chique chi niquitej janíla pokon pa nuk'a' .
61002014	Sin	Ri xabachique ixok ri niquitz'et , can jari' nicajo' yec'oje' ta riq'uin . Man yetiquir ta niquiya' can rubanic ri mac . Niquiben c'a chuka' chique ri can c'a man jani jebel cukul ta quic'u'x riq'uin ri Dios chi yemacun . Jebel quetaman ronojel ruvech k'oloj , richin niquimol q'uiy mero . Rije' can xtika' na vi ri ruc'ayeval pa quivi' .
43010012	Description	Jac'a ri xa man kitzij aj-yuk' ta , ri xa niyuk'un roma tojon y man rajaf ta chuka' ri carne'l ; ri' tok nutz'et c'a chi nipe ri utif , xa ja rija' ri nucol-el-ri' nabey y yerumalij can ri carne'l ri yeruyuk'uj . Y ri utif yeruc'uaj c'a ri carne'l , y ri ch'aka' chic yetalutej-el .
59001019	Recommendation	Romari' , vach'alal ri yalan yixinvajo' , yin ninbij c'a chive chi'ijujunal chi riq'uin ronojel ivánima tivac'axaj ri ruch'abel ri Dios . Can jebel tich'obo' ri nubij . Roma rix nic'atzin chi jebel ivetaman-el nabey , c'ari' nitzijoj . Y chuka' ninbij chive chi man quixoyover chanin .
46009014	Recommendation	Y que chuka' ri' ri ruchilaben can ri Ajaf , chi ri yetzijon ri utzilej ch'abel richin colotajic , ronojel ri nic'atzin chique , ja ri quiniman chic ri utzilej ch'abel ri' , ri queyo'on chique .
43012046	Grace	Roma yin ri Sakil , xipe chuvech re ruvach'ulef richin chi achique c'a ri xtiniman vichin , man xtic'oje' ta can chupan jun k'eku'n c'aslen .
43005014	Description	C'a juba' c'a ri' ri Jesús xberila' chic ri achin ri' pa rachoch ri Dios , y xubij chire : Vacami xa can at utz chic . Man chic c'a camacun , richin queri' man tavoyobej jun cosa más itzel chavij , xcha' chire .
46016014	Recommendation	Y ronojel ri niben , can riq'uin ajovabel tibana' .
43014015	Recommendation	Vi can yinivajo' , can que'itakej c'a ri pixa' ri yenbij chive .
58012025	Recommendation	Tikachajij-ki' richin chi man ta niketzelaj ri nubij ri Dios chike . Man tikaben achi'el xquiben ri kati't-kamama' ojer can . Rije' roma ri xquetzelaj ri xbix chique chuvech re ruvach'ulef ri chiri' pa ruvi' ri juyu' Sinaí , romari' xka' ri ruc'ayeval pa quivi' . Y vi roj xtiketzelaj ri ch'abel ri nipe chila' chicaj , más nim ri ruc'ayeval xtika' pa kavi' .
48004008	Sin	Y tok rubanon can , tok c'a man jani tivetamaj ruvech ri Dios , rix xa ja ri ch'aka' chic dios ri xe'isamajij , ri xa man e dios ta .
44003026	Grace	Y tok ri Dios xuben c'a chi ri Jesús ri Ruc'ajol xbec'astej-pe , chi'icojol c'a rix xutek-vi nabey . Rija' xrajo' c'a xuya' can ri rutzil chi'icojol , richin queri' chi'ijujunal xiya' ta can rubanic ri mac .
44010039	Violence	Y ri janipe' ri xerubanala' ri Jesús ri pa Jerusalem y ri pa ch'aka' chic lugar richin ri Judea , can xkatz'et c'a roj ri apóstoles richin rija' . Y jari' ri yojajin chuk'alajirisaxic chiquivech ri vinek . Ri Jesús xbajix c'a chuva jun cruz richin xcamisex .
46001010	Recommendation	Vach'alal , pa rubi' c'a ri Kajaf Jesucristo ninc'utuj utzil chive , chi junan ivech tibana' . Man quepe itzel tak ch'obonic iviq'uin richin nich'arala-ivi' . Xa junan ta ich'obonic , junan ta ina'oj .
51001021	Sin	Y rix can nej c'a icojol riq'uin ri Dios tok rubanon can . Roma riq'uin ri itzel tak ch'obonic y ri itzel tak banobel ri xec'oje' iviq'uin , xk'alajin chi can nivetzelaj-vi ri Dios . Jac'a re vacami rix junan chic ivech riq'uin ri Dios , roma can xicanoj-vi c'a ri bey ri xujek chivech .
55002022	Recommendation	Y roma c'a ri c'a e ac'uala' na xa q'uiy ri itzel tak rayinic ri ec'o quiq'uin , tach'ara' c'a avi' riq'uin ri itzel tak rayinic ri yequibanala' rije' . Xa can tac'uaj ri c'aslen choj . Can tacukuba' ac'u'x riq'uin ri Dios . Catajovan . Y can tabana' chi junan avech quiq'uin ri ch'aka' ri riq'uin jun ch'ajch'ojilej cánima yech'on riq'uin ri Ajaf .
51003001	Faith	Romari' , vi rix can xixc'astej junan riq'uin ri Cristo tok rija' xc'astej , can benek c'a ruvech tich'obo' ri c'o chila' chicaj , ri acuchi c'o-vi ri Cristo , tz'uyul pa rajquik'a' ri Dios .
66008007	Violence	Y tok ri nabey ángel xuxupuj ri ru-trompeta , can jac'ari' tok xka' sakboch y k'ak' xolon riq'uin quic' pa ruvi' ri ruvach'ulef . Y jubama nic'aj chire ronojel ri che' c'o , xuq'uis k'ak' ; y que c'a ri' ronojel k'ayis .
66011017	Faith	Y tok ye'ajin c'a chuya'ic ruk'ij ri Dios , niquibij c'a : Kajaf Dios , matiox nikaya' chave . Rat ri can c'o ronojel uchuk'a' pan ak'a' , y can atc'o-vi-pe pa rutiquiribel , atc'o vacami , y xcac'oje' chuka' re xtibe-apo . Matiox nikaya' chave roma vacami xk'alajin ri nimalej uchuk'a' ri c'o pan ak'a' , y ja rat ri K'atoy-Tzij .
43004010	Grace	C'ari' ri Jesús xubij c'a chire ri ixok ri' : Vi ta rat avetaman achique chi sipanic ruyo'on-pe ri Dios , y avetaman ta chuka' achique c'a ri' ri nic'utun juba' ruya' chave ; xa ja ta rat ri yac'utun aya' chire , y rija' nuya' ta Aya' ri can niyo'on c'aslen , xcha' ri Jesús .
51003004	Grace	Y can roma vi c'a ri Cristo tok c'o kac'aslen . Y ri' xtik'alajin tok xtipe chic jun bey rija' , tok junan xkojbec'oje' riq'uin chila' chicaj y jebel xtekabana' riq'uin . Rija' can c'o-vi c'a ruk'ij-ruc'ojlen .
43020031	Faith	Jac'a ri e tz'ibatel can chupan re vuj re' , can e tz'ibatel can , richin chi rix tinimaj c'a chi ri Jesús jari' ri Cristo ri Ruc'ajol ri Dios . Y tok xtinimaj , xtic'ul ri ic'aslen ri man q'uisel ta , roma can xicukuba' c'a ic'u'x riq'uin .
62004006	Faith	Jac'a roj oj richin chic ri Dios . Y conojel c'a ri quetaman chic ruvech ri Dios nicac'axaj ri nikabij chique . Jac'a ri man e richin ta ri Dios man nicac'axaj ta ri nikabij chique . Y riq'uin ri' nik'alajin achique vinek ri c'o ri Lok'olej Espíritu riq'uin , ri kitzij Espíritu . Y chuka' nik'alajin ri vinek ri c'o ri espíritu ri man kitzij ta quiq'uin .
65001012	Description	Ri achi'a' ri' can nik'alajin-vi chi itzel ri quibanobal , roma tok rix nimol-ivi' riq'uin ajovabel y junan niben jun va'in , ri achi'a' ri' niquiya' iq'uix roma ri quibanobal . Pero rije' man yeq'uix ta yec'oje-apo iviq'uin . Xaxe rije' ri niquich'ob-ka-qui' . Xa e achi'el ri sutz' ri yek'alajin chi e richin job , pero xa man que ta ri' , y chuka' e uc'uan roma cak'ik' . Xa e achi'el chaki'j tak che' ri man niquiya' ta quivech . Xa e achi'el che' ri e c'uktajinek chic el . Man niquiya' ta chic quivech roma xa e caminek chic .
44005015	Description	Can que vi ri' , roma ri yava'i' ye'elesalox c'a pe ri pa tak bey y yeyolox pa tak ch'at y pa tak varabel , richin queri' tok ri Pedro nik'ax-el , ri rumujal nik'ax ta c'a pa quivi' jun ca'i' chique ri yava'i' ri' y yec'achoj ta .
49006016	Faith	Y chuka' jun soldado nic'atzin ri ruch'ich' ri achok chij nuto-vi-ri' chiquivech ri choj ch'ab y chuka' ri ch'ab ri quic'uan k'ak' . Y rix richin nik'et ri itzel-vinek ronojel bey tok janíla nuben chivij richin yixmacun ta , nic'atzin c'a chi tipaba' chuvech chi can cukul-vi ic'u'x riq'uin ri Dios . Y riq'uin ri' man jun xtitiquir xtuben chive .
51003023	Recommendation	Xabachique c'a ri niben , can riq'uin c'a ronojel ivánima tibana' . Achi'el xa ta can ja ri rusamaj ri Ajaf Jesucristo ri niben y man quichin ta ri vinek .
58012016	Recommendation	Ri achi'a' y ri ixoki' can man c'a tiquicanola-qui' richin yemacun . Y can man jun bey tivetzelaj ri can riq'uin ri Dios petenek-vi . Man tiben achi'el xuben ri Esaú ri ojer can . Rija' can c'o ta ri xuc'ul , roma ja rija' ri nimalaxel , pero xa xel pa ruk'a' roma rija' jari' ri xuya' chuvech ri jun va'in ri xuben . Can man jun c'a rejkalen xuben chire .
43018040	Sin	Jac'a ri vinek ri' , can riq'uin c'a chuka' ronojel cuchuk'a' xech'on-apo chire ri Pilato y xquibij c'a : Ja ri Barrabás tacolo-el y man ja ta re achin re' , xecha' . Y ri achin rubini'an Barrabás xa jun c'a achin elek'on .
55003004	Sin	Rije' xquequisujuj ri cachibil . Man xtiquich'ob ta juba' achique nuq'uen-pe ri niquiben . Janíla xtiquinimirisaj-qui' . Más xticajo' ri quicoten richin re ruvach'ulef , que chuvech xticajo' ta ri Dios .
50002009	Grace	Y romari' ri Dios rubanon chire chi can c'o-vi ruk'ij-ruc'ojlen ri chila' chicaj . Jac'a rija' ri más nim chiquivech ri can nima'k chuka' quisamaj .
61001016	Description	Y man tz'ucun tak na'oj ta ri xkatzijoj chive chirij ri ruchuk'a' ri Kajaf Jesucristo . Y man tz'ucun ta chuka' ri xkabij chive chi ri Jesucristo xtipe chic jun bey . Roma yin y ri vachibil , can xkatz'et chi ri Jesucristo janíla nim y janíla ruk'ij .
61003016	Sin	Y chupan ronojel ri ru-cartas c'o tzij que tak re' yerubij . Y ec'o c'a chique re tzij que tak re' ri c'ayef richin yek'ax . Y romari' ec'o vinek ri niquisuk'ula' rubixic , roma manek can ta c'o quetamabal y man can ta cukurinek quic'u'x riq'uin ri quic'aslen . Y romari' xa camic nicoyoj-ka chiquij , roma can que chuka' ri' niquiben riq'uin ch'aka' chic tzij ri nubij chupan ri ruch'abel ri Dios ri e tz'ibatel can .
44014014	Description	Pero tok ri apóstol Bernabé y ri apóstol Pablo xquinabej ri niquich'ob ri vinek , rije' xpe bis pa cánima , y romari' rije' xquiretzela' ri quitziak ri cucusan . Y can jac'ari' tok xe'oc chiquicojol ri vinek , y niquibila' c'a chique :
45015008	Faith	Queri' ninbij chive , roma ri Cristo xpe richin xojruto' konojel . Xpe richin xojruto' roj israelitas ri banon ri circuncisión chike , richin xuc'ut chikavech chi ri Dios can nuben-vi ri rubin . Can jac'a ri Cristo ri xc'amon-pe ri utzil ri rubin can ri Dios chique ri ojer tak kati't-kamama' chi nuya' .
59001026	Sin	Vi c'o jun nibin chi nuya' ruk'ij ri Dios y xa man nuchajij ta ri' riq'uin ri ruch'abel , ruyon rija' nuk'ol-ri' . Y xa man jun utz nuq'uen-pe chi nubij chi rija' can nuya-vi ruk'ij ri Dios .
43015020	Recommendation	Can toka' chi'ic'u'x chi ri samajel , man ja ta ri' ri más ruk'ij que chuvech ri rajaf ri samaj . Y vi yin ri Ivajaf yinetzelex coma ri vinek y man utz ta ri niquiben chuve , rix chuka' xa can queri' xtic'ulvachij . Jac'a vi can niquiben ri nubij ri nuch'abel yin , xa can niquiben chuka' ri nibij rix .
43008031	Faith	C'ari' ri Jesús xubij c'a chique ri achi'a' ri can c'o-vi quik'ij chiquicojol ri israelitas ri xeniman richin : Vi rix can jebel ruc'uaxic niben chire ri nuch'abel , can xquixoc c'a kitzij tak tzekelbey vichin .
44007011	Description	Y ri tiempo ri' ri pan Egipto y pa Canaán , xpe c'a jun vayjal , jun nimalej tijoj-pokonal . Y ri kati't-kamama' ri ec'o pa Canaán man c'a niquil ta chic achique niquitej .
63001004	Faith	Yin janíla quicoten xuya' pa vánima tok xenvil chi ri ch'aka' chique ri aval cojkan ri kitzij , can achi'el nubij ri Katata' Dios chike chupan ri ruch'abel .
54005008	Faith	Y nic'atzin chi conojel yequito' ri e cach'alal , pero más nic'atzin chi yequilij-ka ri ec'o pa cachoch . Y vi c'o jun ri xa man yerilij ta , achi'el xa ta man runiman ta ri Dios y xa más itzel ruc'aslen que chiquivech ri vinek ri man quiniman ta ri Jesucristo .
58010022	Faith	Y roma c'a ri' roj ri kaniman chic man ta ca'i' kac'u'x yojjel-apo c'a riq'uin ri Dios , man ta queri' , roj xa can ta riq'uin ronojel kac'u'x yojjel-apo riq'uin . Yojjel ta c'a apo riq'uin ri Dios riq'uin jun kánima ch'ajch'ojirisan chic chire ri etzelal , y ch'ajch'ojirisan chic ri kac'aslen riq'uin ch'ajch'ojilej ya' .
48001023	Description	Xaxe c'a cac'axan chuvij , chi yin Pablo man jun chic etzelal ninben chique ri quiniman ri Jesucristo , ri achi'el xinben tok rubanon can . Xa can ninbij chic c'a chique ri vinek chi tiquinimaj ri Jesucristo . Y man nurayibel ta chic chuka' chi yeq'uis ri e nimayon richin ri Jesucristo . Jari' ri cac'axan rije' chuvij .
44027034	Recommendation	Roma c'a ri' ninbij chive vacami , chi quixva' chi utz richin c'o ivuchuk'a' . Roma can xkojcolotej konojel , achi'el ri xk'alajirisex chinuvech . Can man jun c'a ri c'o ta xtuc'ulvachij .
66002003	Faith	Icoch'on-ic'ovisan tijoj-pokonal , y janíla ix samajinek voma yin y man jani ix k'itajinek ta .
56002002	Recommendation	Ri rijita'k tak achi'a' can ta niquina' jebel ri yequiben , conojel ta yeyo'on quik'ij , man ta niquiya' k'ij chire ri mac , tiquicukuba' quic'u'x riq'uin ri kitzij tijonic ri kaniman , que'ajovan , y quecoch'on chuka' .
44017030	Recommendation	Ri vinek ri ojer can , xquibanala' vachibel richin xquiya' quik'ij , y ri Dios janíla xerucoch' , roma man quetaman ta achique ri ruc'amon chi niquiya' ruk'ij . Jac'a re k'ij re' rija' nubij chi conojel vinek titzolin-pe quic'u'x riq'uin .
43019025	Description	Ri chiri' chuxe' apo ri cruz ri bajin-vi ri Jesús c'o c'a apo ri María ri rute' y jun chuka' ruch'itite' . Ri María ri rixjayil ri achin rubini'an Cleofas y ri María Magdalena ec'o chuka' apo .
66019013	Description	Ri rutziak c'a ri rucusan , mu'ul pa quic' . Y rija' can c'o chic c'a jun rubi' , y ri' ja ri Ruch'abel ri Dios .
46008009	Recommendation	Kiq'uin c'a roj c'o-vi . Pero vi nikatej , y yojrutz'et jun kach'alal ri xa man jani tik'ax chuvech jebel , nikaben chire chi nitzak .
44013034	Grace	Y ri ruch'abel ri Dios nubij c'a chuka' : Ri utzil ri nusujun chire ri rey David , can kitzij vi , y can ninya' chuka' chive rix , nicha' . Queri' xubij ri Dios richin nuc'ut chikavech chi ri Jesús can xc'asox-vi roma ri Dios chiquicojol ri caminaki' , y man chic xtiquen ta ( xticom ta ) .
43014020	Faith	Y chupan c'a ri k'ij ri' tok xtik'alajin jebel chivech chi yin can inc'o-vi c'a riq'uin ri Nata' , rix ixc'o viq'uin yin y yin iviq'uin rix .
62002003	Faith	Y vi roj nikaben ri nubij ri Dios , can nik'alajin c'a chi ketaman chic ruvech rija' .
43008024	Sin	Y can romari' xinbij c'a chive chi chupan ri imac yixquen-vi ( yixcom-vi ) . Y vi xa man ninimaj ta ri achique c'a yin , can xquixquen na vi ( xquixcom na vi ) chupan ri imac , xcha' .
66017006	Sin	Tok yin xintz'et c'a ri ixok ri' , can xsach c'a nuc'u'x . Roma xa can k'abarinek roma ri janíla e q'uiy lok'olej tak ralc'ual ri Dios ri xerucamisaj . Can xerucamisaj-vi ri xeniman richin ri Jesús .
58012017	Description	Y can ivetaman c'a chi tok xrajo' ta xuc'ul chic ri utzil más nim rejkalen , xa xbix chire chi man jun chic richin rija' ; y can xoka-vi chuc'u'x chi man utz ta ri xuben . Y stape' chuka' riq'uin ok'ej xuc'utuj , can man jun chic ri xuc'ul ta .
43007012	Description	Y chiquicojol ri vinek chupan ri nimak'ij ri' , q'uiy c'a ri nibitej chirij ri Jesús . Ec'o la' niquibij chi ri nuk'alajirisaj ri Jesús , utz . Ec'o la' man que ta ri' chiquivech , xa niquibila' c'a chi ri Jesús xa yeruk'ol ri vinek .
44011021	Faith	Ri ruchuk'a' ri Ajaf Dios can c'o-vi quiq'uin ri achi'a' ri' . Romari' tok e janíla c'a e q'uiy vinek ri xeniman ri Ajaf . Can xtzolin c'a pe quic'u'x riq'uin ri Ajaf Jesucristo .
52002004	Faith	Xkabila' ri utzilej ch'abel richin colotajic chive , roma ja ri Dios ri xyo'on re samaj re' chike . Queri' xuben roma rija' retaman chi nikajo' nikaben ri nika' chuvech rija' . Y roma ja rija' ri xyo'on re samaj re' chike , roj riq'uin ronojel kánima nikaben re samaj re' . Roma nikajo' nikaben ri nika' chuvech rija' , stape' man nika' ta chiquivech ri vinek . Roma ja ri Dios etamayon achique rubanon ri kánima , vi utz o xa man utz ta .
46015057	Grace	Pero matiox chire ri Dios chi rija' xutek-pe ri Kajaf Jesucristo chikacolic y romari' tok yojch'acon .
54005005	Faith	Ri malcani'a' tak ixoki' ri can quiyon y man jun nilin quichin , can quicukuban quic'u'x riq'uin ri Dios y chi pak'ij chi chak'a' niquiben orar .
43016024	Grace	C'a re vacami can man jun c'a ri ic'utun ta chire ri Nata' pa nubi' yin . Can tic'utuj c'a , y xtic'ul . Y richin queri' can tz'aket ta c'a ri quicoten ri pa tak ivánima .
46007021	Recommendation	¿ Ec'o chive rix ri xa e lok'on tak samajela' y e ximil pa samaj tok ri Dios xeroyoj richin chi xe'oc ralc'ual ? Vi queri' , man quebison . Pero vi yetiquir ye'oc libre , más jebel .
65001019	Sin	Y jac'a vinek re' ri yebanon chique ri kach'alal chi niquich'arala-qui' . Can e richin vi re ruvach'ulef . Man c'o ta ri Lok'olej Espíritu quiq'uin .
48001006	Sin	Yin jun vi xinna' tok xinvac'axaj chi rix nivajo' niya' yan can ri Dios y chuka' ri utzilej ch'abel richin colotajic . Rix xa jun vi chic chi na'oj ri nivajo' nichop-el rutzekelbexic y nej yixbe-vi can chire ri Dios ri xoyon ivichin richin xuya' ri rutzil ri Cristo pan ivi' .
58012014	Recommendation	Titija' ik'ij chi man jun ta oyoval chi'icojol , y chi ch'ajch'oj ta ri ic'aslen . Roma vi man ch'ajch'oj ta ri ic'aslen , man xquixtiquir ta xtitz'et ruvech ri Ajaf Dios .
43021006	Description	Xpe ri Jesús xubij c'a apo chique : Tiya-ka la ya'l chapbel-quer re quere' pa rajquik'a' chire la canoa y can ec'o c'a quer xque'ichop , xcha' . Y ri tijoxela' can jac'ari' xquiya-ka ri ya'l chapbel-quer ri pa ya' . C'a juba' c'a ri' , can man yetiquir ta chic niquelesaj-pe ri ya'l pa ya' , roma can janíla q'uiy quer ri xquiya-pe-qui' .
46007019	Recommendation	Roma man jun nuben vi banon ri circuncisión chike , o vi man banon ta . Ri nic'atzin ja ri nikanimaj ri rubin can ri Dios .
45012008	Recommendation	Vi yojtiquir nikacukuba' quic'u'x ri ch'aka' chic , tikabana' . Vi yojtiquir yekato' riq'uin ri ka-mero , quekato' riq'uin ronojel kánima . Vi ja roj ri yojuc'uan quichin , can tikatija' kak'ij chi utz quic'uaxic nikaben . Vi can yojtiquir c'a yekato' , can quekato' c'a riq'uin quicoten .
44019002	Faith	Romari' rija' xuc'utuj c'a chique : Tok xinimaj , ¿ xka' c'a pe ri Lok'olej Espíritu ri pan ivi' ? xcha' . Y ri kach'alal ri' xquibij chire : Ni xa ta ketaman chi c'o Lok'olej Espíritu , xecha' .
53003014	Recommendation	Vi c'o jun ri man nrajo' ta nuben ri xkabij yan ka chupan re carta re' , tiya' c'a retal achique ri' , y chuka' tich'ara-el-ivi' riq'uin rija' , richin queri' nuya' ruq'uix ruyon rija' .
46015050	Sin	Y vacami , vach'alal , yin c'o ri ninvajo' chi rix nivetamaj : Chi ri kach'acul kac'uan man xtec'oje' ta riq'uin ri Dios chila' chicaj , ri acuchi ja rija' ri K'atoy-Tzij . Can man nitiquir ta nic'oje' chiri' , roma ri kach'acul xa q'uisel , y ri ruk'atbel-tzij ri Dios man q'uisel ta .
43006027	Recommendation	Can quixsamej c'a , pero man richin ta chi nich'ec ri vey ri xa niq'uis . Xa can quixsamej richin nich'ec ri Vey ri jantape' c'o y nuya' ic'aslen ri man q'uisel ta . Vey ri xtinya' chive yin ri xinalex chi'icojol , roma ja yin xirutek-pe ri Nata' Dios , richin ninben re samaj re' , xcha' .
59004003	Sin	O riq'uin juba' nic'utuj chire ri Dios . Pero man nuya' ta chive , roma rix man utz ta ri nic'utuj . Xa richin itzel tak rayibel ri nic'utuj chire ri Dios .
49005020	Faith	Benek c'a ruvech timatioxij ronojel chire ri Dios ri Tata'ixel . Timatioxij ronojel pa rubi' ri Kajaf Jesucristo .
48003006	Faith	Achi'el xuben ri Abraham , ri katata' roj israelitas . Rija' can xunimaj-vi ri Dios , y romari' ri Dios xuben chire chi man jun rumac xc'ulun chuvech .
66021023	Grace	Ri tinamit ri' man c'a nic'atzin ta ri rusakil ri k'ij y ri ic' chire , roma ri nisakirisan richin ja ri rusakil ri Dios y ri Jesucristo ri achi'el Alaj Carne'l .
45008009	Faith	Jac'a roj ri c'o ri Lok'olej Espíritu richin ri Dios pa tak kánima , man oj uc'uan ta chic roma ri itzel tak karayibel , xa ja chic ri Lok'olej Espíritu ri uc'uayon kichin . Y ri Lok'olej Espíritu petenek roma ri Cristo . Ri vinek c'a ri man c'o ta ri Lok'olej Espíritu quiq'uin , man e richin ta ri Cristo .
45011023	Faith	Y vi ri nuvinak niquinimaj , xquec'an . Ri Dios nitiquir yeruq'uen chic jun bey .
66014005	Description	Y can man jun tz'ucun tzij xilitej ri elenek ta pe pa quichi' , xa can e ch'ajch'oj vi chuvech ri Dios ri tz'uyul ri pa lok'olej ruch'acat .
44024014	Faith	Pero ri can nink'alajirisaj-apo chave chi can kitzij vi , chi yin can vojkan-vi ri Jesús ri Bey , ri niquibij rije' chi man utz ta . Roma xa can riq'uin ri vojkan ri Jesús , yin can ninsamajij-vi ri Dios ri quichin ri kati't-kamama' roj israelitas . Can ninnimaj-vi ronojel ri tz'ibatel can chupan ri ley richin ri Moisés , y chupan chuka' ri e quitz'iban can ri achi'a' ri xek'alajirisan ri ruch'abel ri Dios ojer can .
45013008	Recommendation	Man utz ta ri nic'oje' can kac'as riq'uin jun chic , ni man utz ta chuka' ri man nikajovala' ta ki' . Roma vi can yekajo' ri ch'aka' chic , can xkaben yan c'a ronojel ri nubij chupan ri ru-ley ri Dios .
66016009	Sin	Y can que vi c'a ri' xc'ulvachitej , ri k'ij can itzel vi chi c'atic ri xuben chique ri vinek , y man riq'uin ri' ri vinek can man xubij ta juba' cánima chi xtzolej ta quic'u'x riq'uin ri Dios o xquiya' ta chuka' ruk'ij-ruc'ojlen . Pa ruq'uexel queri' ta xquiben , xa xquiyok' ri rubi' ri Dios ri takayon-pe ri ruc'ayeval .
66021012	Description	Y chirij c'a el re tinamit re' c'o c'a jun tz'ak ri rusurin rij ( rusutin rij ) ; jun nimalej tz'ak ri nej jotol chicaj y ruc'uan cablajuj puertas . Y pa ronojel re puertas re' ec'o c'a jujun ángel . Ri pa tak puertas ri' , e tz'ibatel c'a ri quibi' ri cablajuj tinamit ri quichin ri cablajuj ruc'ajol ri Israel .
48003013	Grace	Y can kitzij vi chi ri man nitiquir ta nuben ronojel ri nubij ri ley , nika' ruc'ayeval pa ruvi' . Pero ri Cristo xojrucol chuvech ri ruc'ayeval ri' , tok xquen ( xcom ) chuva ri cruz ; roma pa ruvi' rija' xka-vi ri ruc'ayeval ri xa pa kavi' ta roj ruc'amon chi xka' ta vi . Can k'alaj vi chi xka' ruc'ayeval pa ruvi' , roma ri ruch'abel ri Dios ri tz'ibatel can , nubij : Xabachique c'a ri nitzekebex chuva jun che' , nik'alajin c'a chi kajinek ruc'ayeval pa ruvi' . Queri' nubij chupan ri tz'ibatel can .
48001013	Sin	Y rix ivac'axan ri achique xenbanala' tok rubanon can , tok c'a nutzekelben na ri niquinimaj ri nuvinak israelitas . Riq'uin ronojel vetzelal xinchop quicanoxic ri quiniman ri Dios . Y xinvajo' c'a chi xeq'uis ta .
66020002	Description	Re ángel re' xberuchapa' c'a pe ri itzel quek rij dragón , ri nibix chuka' itzel-vinek y Satanás chire . Y jari' ri xoc jun cumetz ojer can . Xxim c'a can roma ri ángel , richin jun mil juna' .
44008009	Description	Pero chupan c'a chuka' ri tinamit ri' , tok c'a man jani tapon ri Felipe , c'o jun achin aj-itz y rubini'an Simón . Can jebel c'a e ruk'olon ri vinek ri aj chiri' pa Samaria riq'uin ri yerubanala' . Rija' can nubila' c'a chuka' chique chi rija' jun vinek ri janíla ruk'ij .
50003010	Faith	Can ninvajo-vi c'a ninvetamaj jebel ruvech ri Cristo y nisamej ta ri ruchuk'a' ri Dios pa nuc'aslen yin ; can achi'el ri uchuk'a' tok xuc'asoj ri Cristo chiquicojol ri caminaki' . Ninvajo' nintej pokon roma rubi' ri Dios , can achi'el ri pokon ri xutej ri Cristo . Ninvajo' c'a ninc'ut chi yin can achi'el ta can xiquen ( xicom ) riq'uin ri Cristo chuva ri cruz . Y jac'ari' ninvajo' ninben .
54005022	Recommendation	Man taya' k'ij chire jun kach'alal chi noc chupan ri rusamaj ri Dios , vi man avetaman ta achique chi c'aslen ruc'uan . Roma vi nek'alajin-pe chi man utz ta ruc'aslen ruc'uan , rat yatejkalen ri rumac rija' . Y rat can tachajij c'a avi' richin queri' ch'ajch'oj nec'ulun ri ac'aslen .
56002003	Recommendation	Que chuka' ri' ri rijita'k tak ixoki' , yek'alajin ta jebel chiquivech ri vinek chi can c'o-vi quik'ij , man ta e yacol-tzij chiquij vinek , man ta yek'aber , y niquic'ut ta jun utzilej c'aslen chiquivech ri ch'aka' chic .
46007038	Recommendation	Ri tata'aj ri nuya' ri rumi'al richin nic'ule' , utz ri nuben . Jac'a ri tata'aj ri man nuya' ta ri rumi'al richin nic'ule' , más utz nuben que chuvech ri jun ri nuya-el ri rumi'al richin nic'ule' .
59001022	Recommendation	Y man xe c'a tivac'axaj ri ruch'abel ri Dios , xa can tibana' chuka' ri nubij . Roma vi xa can xe nivac'axaj ri ruch'abel ri Dios y man niben ta ri nubij , iyon rix nik'ol-ivi' .
43007001	Violence	Y c'ari' ri Jesús xuchop benan pa tak tinamit ri ec'o pa Galilea . Man c'a rajovan ta chic benek tzijoy ruch'abel ri Dios c'a pa Judea , roma ri achi'a' ri can c'o-vi quik'ij chiquicojol ri israelitas , niquicanola' c'a achique rubanic niquiben richin niquicamisaj .
46001030	Grace	Pero ri Dios xuben chike roj chi jun kabanon riq'uin ri Cristo Jesús . Can xk'alajin-vi c'a ri etamabel richin ri Dios chikavech roj roma ri Cristo . Can xuben-vi c'a chi roma ri Cristo man jun kamac yojc'ulun . Y roma chuka' ri Cristo xch'ajch'ojirisex ri kac'aslen y xojcolotej .
43013005	Description	C'ari' xuya' chuka' ya' chupan jun palangana y xuchop ruch'ajic ri caken chiquijujunal ri rutijoxela' , y nusula' c'a ri caken riq'uin ri toalla ri ruximon xe-rupan .
44022004	Violence	Roma tok rubanon can , yin janíla c'a pokon ri xinbanala' chique ri vinek ri quitzekelben ri Ajaf Jesucristo , ri kitzij Bey . Xenchapala' c'a pe richin xenya' pa cárcel . Xenc'uaj pa camic . Y chi achi'a' y chi ixoki' ri queri' xinben chique .
43007043	Description	Can man junan ta c'a ri quich'obonic chirij ri Cristo ; roma xa jun vi nubij la jun y jun vi chic nubij la jun .
60005002	Recommendation	Rix c'a achi'a' ri yixuc'uan quichin ri kach'alal , can que'ichajij c'a . Roma rije' e richin chic ri Dios , y ja ri Dios ri yoyon re samaj re' chive . Que'ichajij c'a , can achi'el nuben jun aj-yuk' quiq'uin ri rucarne'l . Y can riq'uin c'a chuka' ronojel ivánima tibana' . Y man xaxe roma ri c'o chi niben . Ni man chuka' xaxe roma ch'acoj-mero . Xa que'ichajij ri kach'alal riq'uin rayibel .
46015056	Sin	Jac'a ri mac ri nibanon chi ri camic nich'acon chikij . Y roma roj can c'a pa ruk'a' na ri mac ojc'o-vi , nipe ri ley richin ri Dios , c'o ri nuya' pa kavi' roma ri mac ri yekabanala' .
59005004	Sin	Y q'uiy mero quimolon roma man e quitojon ta chi utzil ri e quisamajela' richin pa juyu' . Y ri Ajaf xerutz'et riq'uin ri quik'oloj chi man e quitojon ta chi utzil ri quisamajela' . Ri nimalej Ajaf , ri Rajaf ronojel , can xerac'axaj c'a ri samajela' chi ye'ok' roma man e tojon ta chi utzil .
60002001	Recommendation	Roma ja ri c'ac'a' ic'aslen ichapon-el , tiya' c'a can ronojel ruvech etzelal . Man chic c'a que'ik'olola' vinek . Y vi ca'i' ipalej xiben tok rubanon can , tiya' c'a can rubanic . Man c'a itzel tina' chire jun vinek ri c'o utzil ruc'ulun . Ni man c'a que'ibila' tzij ri man pa rubey ta , ni man e ruc'amon ta .
46007039	Recommendation	Jun ixok c'ulan , can ximon-vi riq'uin ri rachijil y man nitiquir ta nujech-ri' riq'uin tok c'a q'ues na . Ri ley ri xuya' ri Dios can queri' vi nubij . Pero vi niquen-el ( nicom-el ) ri rachijil , xtujech-ri' riq'uin , y c'ari' utz chi nic'ule' riq'uin jun chic achin , vi queri' nrajo' rija' . Xaxe nic'atzin chi nic'ule' riq'uin jun achin ri runiman chic ri Ajaf .
55002018	Sin	Rije' can quich'aron chic qui' riq'uin ri kitzij , roma niquibij chi xec'astej yan el ri caminaki' , y xa man que ta ri' . Y romari' ec'o ch'aka' ri man cukul ta chic quic'u'x riq'uin ri Dios .
48005006	Faith	Roj c'a ri can oj richin chic ri Cristo Jesús , man jun nuben chike vi niban ri circuncisión chike , o man niban ta . Ri nic'atzin ja ri kaniman ri Cristo Jesús , y roma kaniman kojajovan .
58005009	Grace	Y roma can nunimaj rutzij ri Dios , rija' xoc kitzij Colonel ri can nitiquir-vi nuya' colotajic richin jantape' chique conojel ri yeniman rutzij .
46016001	Recommendation	Y vacami ninvajo' yich'on juba' chirij ri mero ri najin rumolic quichin ri lok'olej tak kach'alal ri ec'o pa Jerusalem . Y can achi'el ri nubin chique ri kach'alal ri ec'o pa ronojel Galacia y niquimol-qui' pa rubi' ri Dios , can que chuka' ri' ninvajo' chi tibana' rix .
49005022	Recommendation	Rix ixoki' , can ruc'amon-vi ri ye'inimaj ri ivachijlal , roma ivetaman chi ri Ajaf jari' ri nika' chuvech chi niben .
43008012	Faith	Tok ri Jesús xch'on chic c'a jun bey chiquivech ri vinek , xubij c'a : Ja yin ri yisakirisan quic'aslen ri vinek ri ec'o chuvech re ruvach'ulef . Ri nitzekelben c'a vichin , can xtinsakirisaj c'a y xtril ruc'aslen viq'uin . Y rija' man chic c'a xtibiyin ta pa k'eku'n .
65001017	Recommendation	Jac'a rix vach'alal ri yalan yixinvajo' , man timestaj ri bin coma ri ru-apóstoles ri Kajaf Jesucristo chiquij ri vinek ri' . Can quibin chic c'a chive ri xquebanatej .
44017025	Grace	Chuka' ri vinek man yetiquir ta niquito' ri Dios , roma pa ruq'uexel chi que ta ri' nibanatej , xa ja ri Dios ri nito'on richin ri vinek , roma can ja rija' ri niyo'on kac'aslen , ri cak'ik' ri nikajik'aj , y ronojel ri ch'aka' chic .
62005009	Faith	Roj can nikanimaj y nikacukuba' kac'u'x riq'uin ri nubij jun vinek chike . Y vi queri' , can más vi ruc'amon chi nikanimaj y nikacukuba' kac'u'x riq'uin ri nubij ri Dios chike . Y rija' jac'a ri ch'abel chirij ri Ruc'ajol ri nubij chike .
45013014	Faith	Nic'atzin c'a chi jun tikabana' riq'uin ri Ajaf Jesucristo , y man tikach'ob nikaya' k'ij chique ri itzel tak rayinic .
58011030	Description	Y tok ri vinek israelitas xe'apon pa tinamit Jericó , ri nimalej tz'ak ri tz'apeyon richin ri tinamit xtzak . Ri tz'ak ri' xtzak chupan ri ruvuk k'ij , tok ruq'uisibel bey xesutin chirij . Queri' xbanatej roma ri israelitas xquicukuba' quic'u'x riq'uin ri Dios y xesutin chirij ri tinamit , achi'el ri xubij ri Dios chique .
44019011	Grace	Y ri Dios xrucusaj c'a ri Pablo richin xerubanala' nima'k tak milagros .
43008034	Sin	Pero ri Jesús xubij chique : Tivac'axaj na pe' jebel re xtinbij chive vacami : Conojel c'a vinek ri yemacun , can nik'alajin chi chuxe' rutzij ri mac ec'o-vi y jari' ri uc'uayon quichin .
62004011	Faith	Rix ri yalan yixinvajo' , roma ri Dios can queri' kajovaxic ri xuben , roj can c'o c'a chuka' chi nikajovala-ki' .
44002028	Grace	Can nac'ut c'a ri utzilej rubeyal richin re c'aslen chinuvech , y janíla xtiquicot ri vánima tok xquic'oje' aviq'uin , nicha' ri rutz'iban can ri David .
54004013	Recommendation	Y yin ninvajo' c'a chi rat tasiq'uij ri ruch'abel ri Dios chiquivech ri kach'alal tok niquimol-qui' . Ninvajo' c'a chuka' chi que'apixabaj , tacukuba' quic'u'x , y que'atijoj . Queri' tabana' , c'a tok xquinapon na yin .
47004008	Description	Roma roj can benek-vi c'a ruvech c'o ri nikac'ulvachij , pero yojk'ax chuvech . Can man nikil ta c'a achique nikaben roma ri c'ayef ec'o chikavech y roma ri yec'atzin chike , pero man sachinek ta kac'u'x .
44002013	Description	Pero ec'o c'a vinek ri xa yetze'en-apo chiquij ri e nojinek riq'uin ri Lok'olej Espíritu , y niquibila' c'a : La' xa e k'abarela' , yecha' .
66021018	Description	Y ri tz'ak c'a ri rusurin rij ( rusutin rij ) ri tinamit , can riq'uin c'a ri jun abej ri janíla jebel banon-vi . Riq'uin c'a ri jaspe banon-vi . Y ri tinamit ri' , can k'anapuek , ri achi'el vidrio ri ch'ajch'oj-ch'ajch'oj nitzu'un .
66015006	Description	Y chiri' xebe'el-vi-pe ri vuku' ángeles ri jachon jujun ruc'ayeval ri pa quik'a' . Y ri quitziak ri e quicusalon , jac'a ri tziek ri nibix lino chire , jun tziek ri sek-sek y can niyic'lun c'a chuka' . Y ri chuva-quic'u'x ic'ovinek c'a chuka' jun ximbel ri riq'uin k'anapuek banon-vi .
45012014	Recommendation	Ri vinek ri ye'etzelan ivichin y niquiben chive chi nitej pokon , tic'utuj ri rutzil ri Dios pa quivi' , y man tic'utuj chi nika' ruc'ayeval pa quivi' roma ri itzel tak quibanobal .
66001015	Description	Jac'a ri raken nireplun achi'el ri ch'ich' bronce tok jebel josk'in ruvech . Can nic'a'on ( nivovon ) , achi'el ta pa jun k'ak' c'o-vi . Y ri ruch'abel can janíla c'a nivajin , achi'el yevajin raken tak ya' .
43017026	Grace	Can nuk'alajirisan-vi c'a ri abi' rat chiquivech , y can c'a xtink'alajirisaj na c'a más ; richin queri' ri ajovabel ri achok iq'uin in avajovan-vi yin , can ja ta c'a chuka' ri' xtic'oje' quiq'uin rije' . Y xquic'oje' ta c'a chuka' yin quiq'uin rije' .
45008032	Grace	Ri Dios man xupokonaj ta c'a xuya-pe ri Ruc'ajol mismo , richin chi xquen ( xcom ) koma konojel roj . Y vi xuya-pe ri Ruc'ajol , can k'alaj vi chi man xtupokonaj ta xtuya' ronojel ri rutzil chike .
65001018	Sin	Rije' xquibij chi chupan ri ruq'uisibel tiempo xquepe vinek ri niquitze'ej ri nubij ri ruch'abel ri Dios , y can xe ri itzel ri nika' chiquivech .
45011018	Recommendation	Pero man ruc'amon ta chi ninimirisaj-ivi' rix y nikasaj ta quik'ij ri nuvinak ri xe'elesex-el . Man ruc'amon ta chi ninimirisaj-ivi' , roma ivetaman chi man ja ta ri ruk'a' ri che' ri e chapayon richin ri ruxe' , xa ja ri ruxe' ri chapayon quichin ri ruk'a' ri che' . Y rix xa ix ruk'a' ri che' y man ix ruxe' ta .
47001024	Faith	Rix man c'a tich'ob chi yin y ri e vachibil jari' ri ojc'o pan ivi' richin nikabij chive ri achique ruc'amon chi ninimaj . Man que ta ri' . Roma rix can cukul-vi chic ic'u'x riq'uin ri Cristo . Ri nikaben roj xaxe c'a nikajo' yixkato' , richin chi c'o ta más quicoten pa tak ivánima .
43011001	Description	Chupan c'a ri ti tinamit rubini'an Betania ri quitinamit ri María y ri Marta ri rach'alal , c'o c'a jun yava' . Ri yava' ri' rubini'an c'a Lázaro .
52004008	Sin	Y vi c'o jun ri chi'icojol ri xa man nrajo' ta nrac'axaj ronojel ri xkabij yan ka chive , y xa c'a nrajo' na nuc'uaj jun itzel c'aslen , man ja ta roj o jun ta chic vinek ri nretzelaj ri ruch'abel . Xa can ja ri ruch'abel ri Dios ri man nrajo' ta nrac'axaj . Ri Dios ri yoyon-pe ri Lok'olej Espíritu chike .
62004002	Faith	Y yixtiquir c'a nivetamaj , vi can riq'uin ri Lok'olej Espíritu richin ri Dios e petenek-vi , o xa man que ta ri' . Vi niquibij chi ri Jesucristo xoc achi'el roj vinek , nuk'alajirisaj chi ja ri Lok'olej Espíritu richin ri Dios yoyon quich'abel .
65001008	Sin	Y stape' ri achi'a' ri yeyo'on ri tijonic man kitzij ta , quetaman ri xuben ri Dios chique ri man xquinimaj ta tzij , rije' man nicajo' ta niquinimaj ronojel re' . Xa quic'uan jun itzel c'aslen , can achi'el ri xquiben ri ojer tak vinek , can janíla etzelal xquiben . Can e nacanek riq'uin ri quich'obonic . Man yeniman ta tzij . Xa niquibij tzij chiquij ri c'o janíla quik'ij .
60003011	Recommendation	Man taben ri etzelal , xa ja ri utz ri ruc'amon chi naben . Tacanoj ri c'aslen richin uxlanen y jari' tavojkaj .
51001023	Faith	Pero nic'atzin chi can nicuker-vi ic'u'x riq'uin ri Dios y man jun bey tich'ob niya' can . Can man c'a quixsilon-el . Nic'atzin chi can riq'uin ronojel ivánima nivoyobej-apo ri utzil ri nubij chupan ri utzilej ch'abel richin colotajic . Rix can jebel vi ivetaman ri ch'abel ri' , y ja chuka' ri' ri apovinek chic quiq'uin ri ch'aka' chic vinek ri ec'o chuvech re ruvach'ulef . Y richin chi nitzijox ri utzilej ch'abel ri' , ri Dios xuben chuve yin Pablo chi xinoc rusamajel .
43008059	Violence	Y ri achi'a' ri' can jac'ari' xbequisiq'uila-pe abej richin yequiq'uek chirij . Pero ri Jesús xel c'a pe ri chiri' pa rachoch ri Dios . Chiquicojol c'a ri vinek xrevala-pe-ri' , xel-pe .
49004024	Recommendation	Tic'uaj c'a ri c'ac'a' c'aslen ri ruyo'on ri Dios chive ; jun c'aslen achi'el richin ri Dios , ri can kitzij vi chi choj y ch'ajch'oj .
66014012	Faith	Roma c'a ri' , ri e oquinek lok'olej tak ralc'ual ri Dios y nicac'axaj y niquiben ri yerubij rija' y can jantape' quicukuban quic'u'x riq'uin ri Jesús , xaxe c'a nic'atzin chi cukul quic'u'x ticoyobej-apo .
44013030	Description	Y ri Dios xuben chire ri Jesús chi xbec'astej-pe .
43010011	Description	Y jac'a yin ri utzilej Aj-Yuk' . Ri utzilej Aj-Yuk' , can nuya-vi ruc'aslen coma ri rucarne'l .
49003002	Grace	Y yin ninbij chi rix ivac'axan chi ri Dios ruyo'on re samaj re' chuve , richin chi nink'alajirisaj ri rutzil chive .
56003010	Recommendation	Y vi c'o jun ri nuya' jun tijonic ri man kitzij ta , y romari' ri kach'alal niquichop niquich'er-el-qui' , tapixabaj c'a ri nibanon queri' y tabij chire chi man tuben queri' . Y vi abin chic chire jun bey y man yarunimaj ta , tabij chic jun bey chire . Y vi can man niniman ta c'a , man chic taq'uen ruvech .
43010019	Description	Y jari' tok xjalajo' chic jun bey chiquivech ri achi'a' ri can c'o-vi quik'ij chiquicojol ri israelitas , roma ri ch'abel ri xerubij ri Jesús .
43003033	Faith	Y ri vinek c'a ri niniman ri nuk'alajirisaj ri Jun ri petenek chila' chicaj , can nuk'alajirisaj c'a chi ri Dios can kitzij vi .
61003014	Recommendation	Roma c'a ri' vach'alal ri ivoyoben ronojel re' , titija' c'a ik'ij chi man jun ta tz'il c'o pa tak ivánima , y man jun ta chuka' imac yixorila-ka ri Ajaf . Y c'o ta c'a chuka' uxlanen pa tak ivánima .
53003001	Faith	Kach'alal , tibana' c'a orar koma roj y tic'utuj chire ri Dios chi chanin ta xtibiyin rutzijoxic ri ruch'abel ri Ajaf , y can ta ninimex achi'el xinimaj rix .
47004014	Faith	Queri' nikaben roma can cukul kac'u'x chi ri xc'ason-el richin ri Ajaf Jesús chiquicojol ri caminaki' , ja chuka' ri' ri xkojc'ason-el roj . Roma roj jun kabanon riq'uin ri Ajaf Jesús . Y roj kachibilan-ki' iviq'uin rix xkojberuya' chila' chicaj .
59005014	Recommendation	Vi c'o jun yava' , queroyoj c'a ri uc'uey quichin ri kach'alal . Y ri uc'uey quichin ri kach'alal tiquibana' oraciáon riq'uin ri yava' . Pa rubi' ri Ajaf tiquiya' aceite olivo pa ruvi' ri yava' .
44007023	Description	Jac'a tok ri Moisés rutz'akatisan chic cavinek rujuna' , xalex pa ránima richin xbe chiquitz'etic ri ruvinak israelitas .
44023027	Violence	Jac'a ri jun achin ri uc'uan-apo chavech , chapon c'a coma ri israelitas y jubama xquicamisaj . Y ja yin y ri soldados ri xojapon chucolic pa quik'a' ri vinek , roma xinnabej chi rija' jun achin romano .
44019029	Description	Y can conojel c'a ri vinek richin ri tinamit Éfeso xebeyacatej-pe , stape' man quetaman ta achique roma . Rije' xa jac'a ri ca'i' achi'a' ri yepe pa Macedonia , ri e rachibil ri Pablo ri xequichop . Ri ca'i' achi'a' ri' quibini'an Gaio y Aristarco . Y xequic'uaj-el ri acuchi niquimol-vi-qui' ri vinek ri' .
44003014	Sin	Xa ja ri jun camisanel xibij chi ticol-el , y ri lok'olej y choj chuka' ri ruc'aslen , jari' ri xiya' can pa ruq'uexel .
44015009	Faith	Can man jun kacojol xuben . Rije' can xquinimaj ri Jesucristo . Romari' tok ri Dios xuch'ajch'ojirisaj chuka' ri cánima .
46011028	Recommendation	Nabey , tikatzu-ka-ki' vi utz benek ri kac'aslen chuvech ri Dios , y c'ari' c'a tikatija' ri caxlan-vey y tikakumu' ri ruya'al-uva .
46015058	Faith	Y romari' , vach'alal ri janíla yixinvajo' , ninbij c'a chive : Can ticukuba' ic'u'x riq'uin ri Dios , y man tiya' can . Can benek c'a ruvech tibana' ri rusamaj ri Ajaf , y jebel tibana' chire . Y toka' c'a chi'ic'u'x chi ronojel ri niben roma ri Ajaf , can c'o-vi utz ri nuq'uen-pe .
46004016	Recommendation	Y romari' ninc'utuj utzil chive chi tic'uaj jun c'aslen utz , can achi'el ri nuc'aslen yin .
46001021	Faith	Ri Dios can janíla vi etamabel riq'uin y romari' man xucha' ta ri etamabel richin re ruvach'ulef richin chi riq'uin ri' ri vinek niquetamaj ta ruvech rija' . Ri Dios xuch'ob chi ja ri rucamic ri Cristo ri nucusaj richin yerucol ri vinek ri niquinimaj rija' . Queri' xuch'ob ri Dios , stape' chiquivech ri vinek man jun nic'atzin-vi . Y jari' ri nikatzijoj roj .
60003001	Recommendation	Y que chuka' ri' rix ixoki' ri c'o ivachijlal y iniman ri Dios , can tinimaj c'a quitzij rije' . Richin queri' , vi ri ivachijlal man quiniman ta ri ruch'abel ri Dios , roma ta ri ic'aslen rix , xtiquinimaj ta . Y man nic'atzin ta na xtitzijox chique richin niquinimaj .
47005020	Recommendation	Roj can oj cha'on-vi c'a roma ri Cristo y yojrutek richin chi pa rubi' rija' yojch'on-vi . Pa rubi' c'a ri Cristo nikabij chive chi can tibana' chi junan ta ivech riq'uin ri Dios . Y tok queri' nikabij chive , can ja vi ri Dios ri nich'on iviq'uin .
44002024	Description	Pero riq'uin ri ruchuk'a' ri Dios , ri Jesús xbec'astej-pe , y xcolotej-pe pa ruk'a' ri camic , roma ri camic man xtiquir ta xch'acon chirij .
59002007	Sin	¿ Man noka' ta c'a chi'ic'u'x chi xa ja rije' chuka' ri yeyok'on ri rubi' ri Jesucristo , ri natan pan ivi' ?
54003003	Description	jun achin ri man nik'aber ta ni man chuka' nuben ta oyoval , jun achin ri man nubanala' ta ri man utz ta chuch'aquic ru-mero , xa nic'atzin c'a chi utz runa'oj quiq'uin conojel vinek , jun achin ch'uch'uj , y man ta nibe ránima chirij ri mero .
43004014	Grace	Jac'a ri yekumun ri Ya' ri niyo'on c'aslen ri ninya' chique yin , xtuben c'a che ri cánima chi man chic xtichaki'j ta quichi' ( xtichakchi'in ta ) . Xa can xtuben chique chi quiq'uin rije' nalex-vi ri Ya' ri' , y can xtichoxin c'a pe richin chi yeruc'uaj chupan ri c'aslen ri man q'uisel ta .
62002005	Faith	Pero vi nikaben ri nubij ri Dios , kitzij chi can nikajo-vi rija' . Y riq'uin ri' ketaman chi jun kabanon riq'uin rija' .
66016013	Description	Y c'ari' yin xintz'et chi ri itzel quek rij dragón , ri nabey chicop y ri achin ri nibin chi nuk'alajirisaj ri ruch'abel ri Dios y xa man kitzij ta , jujun c'a xcalet ( rana ) ri ye'el-pe pa quichi' . Y re oxi' xcalet re' , xa e oxi' c'a itzel tak espíritu .
59002008	Recommendation	Chupan c'a ri ley ri xuya' ri Dios ri ka-Rey , ri tz'ibatel can , c'o ri jun tzij ri yalan rejkalen , y nubij : Ja ri achi'el navajo-ka-avi' rat , que c'a chuka' ri' que'avajo' ri ch'aka' chic . Queri' nubij chupan ri ley . Y vi can niben ri' , yalan utz .
47004005	Faith	Y roj can jac'a rija' ri nikak'alajirisaj y man jun ta chike roj . Can nikak'alajirisaj c'a chi ri Jesucristo jari' ri Ajaf . Ri ch'abel c'a ri nikabij-ka chikij roj , xaxe c'a chi roj oj isamajela' rix ; y ri' roma ri Jesús tok roj queri' nikaben iviq'uin , chi yojoc isamajela' .
46015033	Recommendation	Pero man quixsach riq'uin re na'oj re' . Man quixoc cachibil ri xa man utz tak ch'obonic ta ec'o quiq'uin . Roma vi xa can xque'ivachibilaj , xa can xtiyojtej ( xtiyujtej ) chuka' ich'obonic rix y xque'ibanala' ri man e ruc'amon ta chi ye'iben .
58013020	Grace	Ri Dios c'a ri niyo'on uxlanen pa tak kánima , ja rija' chuka' ri xc'ason-pe ri Nimalej Kaj-Yuk' ri Kajaf Jesús . Queri' xuben roma ri Jesús xquen ( xcom ) y xbiyin ri ruquiq'uel richin xc'achoj ri trato richin jantape' ri xuben ri Dios kiq'uin .
50001027	Recommendation	Y xabachique ta c'a xtic'ulvachitej viq'uin , ri ruc'amon chi niben rix ja ri tic'uaj jun c'aslen utz roma iniman chic ri utzilej c 2 ruch'abel ri Cristo . Vi xquinapon iviq'uin , que ta ri' xtenvila' ri ic'aslen , y vi man xquinapon ta , xtinvac'axaj ta c'a chivij , chi can cukul ta ic'u'x riq'uin ri Cristo , chi xa jun ta ivech ibanon , y chi man ta iyo'on k'ij chire ri tijonic ri man kitzij ta . Can ta ito'on-ivi' richin itzekelben ri utzilej ch'abel richin colotajic ri iniman .
46006014	Grace	Y achi'el c'a xuben ri Dios chire ri Ajaf Jesús chi xc'astej-el chiquicojol ri caminaki' , que chuka' ri' xtuben chike roj . Xkojruc'asoj c'a riq'uin ri ruchuk'a' . Queri' xtuben tok xtapon ri k'ij .
55001006	Recommendation	Y romari' ninbij chave chi taya' avuchuk'a' chubanic ri samaj ri yo'on chave roma ri Dios . Roma ja ri Dios ri xbanon chave chi yatiquir naben ri samaj ri' , y jari' ri xac'ul tok xinya' ri nuk'a' pan avi' .
60004006	Grace	Romari' ri utzilej ch'abel richin colotajic can xtzijox-vi chuka' chique ri e caminaki' . Y xk'atatej-el tzij pa quivi' , can achi'el nik'atatej tzij pa quivi' conojel vinek . Pero xtzijox ri utzilej ch'abel richin colotajic chique , richin queri' xquil ta c'a ri c'aslen riq'uin ri Dios .
46007023	Recommendation	Rix can pa ruk'a' chic c'a ri Jesucristo ixc'o-vi . Xixrulok' yan . Romari' can quixc'oje' c'a pa ruk'a' rija' y man chic tirayij chi nixim-ivi' chuxe' tzij ri xa quichin vinek .
46010010	Recommendation	Ec'o ch'aka' roma xexebeloj , romari' c'o jun ri xtak-pe pa quivi' richin chi xquil quicamic . Man c'a tikaben roj queri' .
47002017	Faith	Roj richin nikaya' rutzijol ri ruch'abel ri Dios , man nikaben ta achi'el niquiben ri ch'aka' chic , y chuka' man yojk'olon ta . Roj can oj rusamajela' vi ri Dios ri yojrutek chubanic ri rusamaj , jun kabanon riq'uin ri Cristo chubanic ri samaj ri' y chuka' can chuvech ri Dios tok nikaben ri samaj ri' . Man c'a nikaben ta achi'el niquiben ri ch'aka' chic , chi xaxe richin yech'acon , niquijel rubanic ri ruch'abel ri Dios .
45015001	Recommendation	Roj ri can kacukuban kac'u'x riq'uin ri Cristo , nic'atzin chi yekacoch' ri kach'alal ri man can ta quicukuban quic'u'x riq'uin ri Cristo . Man c'a tikaben xaxe ri nika' chikavech roj .
50002024	Faith	Y cukul nuc'u'x chi ri Ajaf xtuben chi yin chuka' xquitiquir xquinapon iviq'uin pa jun ca'i-oxi' apo k'ij .
66007001	Description	Y can jac'ari' tok xentz'et e caji' ángeles . Jun ángel pa'el pa jun achi'el ru-squína ri ruvach'ulef , jun chic pa jun . Y queri' , jujun c'a ángel e pa'el pa jujun chique ri caji' achi'el ru-squína ri ruvach'ulef , quik'aton ri caji' ruvech cak'ik' , richin chi man ye'apon pa ruvi' ri ruvach'ulef , pa ruvi' ri nimalej ya' nibix mar chire , y pa quivi' ri che' .
60004003	Sin	Xa man chic c'a tiben banobel ri yeka' chiquivech ri vinek ri man quetaman ta ruvech ri Dios . Roma ri k'ij tok xe'ibanala' banobel queri' xa can xek'ax yan c'a chive rix . Tok xa can man xixq'uix ta juba' xibanala' ronojel ruvech etzelal . Can xe'ibanala' ronojel ri xirayij xiben . Xixk'aber . Xe'ibanala' man utzilej tak nimak'ij ta . Ximolola-ivi' richin xitej ya' . Xiyala' quik'ij ri vachibel e banalon coma achi'a' , y xa ivetaman chi man ruc'amon ta chi niben queri' . Jac'a re vacami , man chic tiben banobel re que tak re' .
66011005	Violence	Y vi c'o c'a jun vinek ri c'o jun etzelal ri nrajo' nuben chique ri e ca'i' ri' , man xtitiquir ta . Roma ri e ca'i' ri' , can nel c'a k'ak' pa quichi' richin niquiq'uis . Y ri jun ri can c'o c'a nrajo' nuben chique , can xtiq'uis-vi c'a riq'uin ri k'ak' nel pa quichi' ri e ca'i' ri' .
44023005	Recommendation	Y ri Pablo xubij : Nuvinak israelitas , yin man vetaman ta ri' vi ja rija' ri nimalej sacerdote , roma vi ta vetaman man ta xinbij ri c'ari' ninbij-ka , roma chupan ri ruch'abel ri Dios nubij c'a : Man itzel cach'on chirij jun k'atoy-tzij richin ri atinamit , nicha' , xcha' ri Pablo .
66022015	Sin	Jac'a ri can itzel quic'aslen , man xquetiquir ta xque'oc-apo chupan ri tinamit . Y que chuka' ri' xtiban chique ri aj-itza' , ri achi'a' y ri ixoki' ri niquicanola-qui' richin yemacun , ri camisanela' , ri yeyo'on quik'ij dios ri xa man e kitzij ta , y ri can nika' chiquivech niquitz'uc tzij . Can man xque'oc ta vi ri pa c'ac'a' tinamit .
66002014	Sin	Pero ec'o c'a ibanobal ri man yeka' ta chinuvech . Ri chi'icojol ec'o c'a ri man nicajo' ta niquiya' can ri itzel tak tijonic richin ri Balaam ri xerubij chire ri Balac , chi tubana' chique ri israelitas chi yetzak pa mac ; chi quequitija' ri sujun chic chiquivech ri dios ri xa man e kitzij ta , y chi ri achi'a' y ri ixoki' tiquicanola-qui' richin yemacun .
53001003	Faith	Kach'alal , benek-ruvech c'o chi nikamatioxij chire ri Dios ivoma rix . Y can ruc'amon c'a chi nikamatioxij , roma k'ij-k'ij icukuban-pe más ic'u'x riq'uin ri Dios , y roma k'ij-k'ij más nivajovala-ivi' .
46012002	Sin	Yin ninbij chi rix c'a noka' na chi'ic'u'x ri achique rubanic ri c'aslen ri xic'uaj tok rubanon can , tok man jani ivetaman ta ruvech ri Dios . Rix utz c'a chive chi xixuc'uex richin chi xiya' quik'ij vachibel . Y xa man jun vachibel ri c'o ta xuben ivoma rix o xch'on ta pe chive . Xa can utz c'a chive chi xabacuchi xixuc'uex-vi y xa richin sachbel ivichin .
49005025	Recommendation	Y rix achi'a' can ruc'amon-vi c'a ri ye'ivajo' ri ivixjaylal , achi'el ri Cristo xojrajo' roj ri ru-iglesia y man xupokonaj ta xuya-ri' pa camic koma roj .
45012017	Recommendation	Vi c'o c'a jun vinek ri c'o itzel nuben chive , man tiben ruq'uexel chire . Jantape' tic'uaj jun c'aslen utz , richin chi man jun nilitej chivij .
60005006	Recommendation	Roma c'a ri' , can tich'utinirisaj-ivi' chuvech ri Dios , roma rija' can c'o-vi ruchuk'a' . Tich'utinirisaj c'a ivi' chuvech , richin queri' tok xtapon ri k'ij , rija' xtunimirisaj ik'ij .
44014017	Grace	Pero can ruk'alajirisan-vi c'a ri' chiquivech riq'uin ri nuya-pe job ri chicaj , nuya-pe tico'n . Y can nuya' c'a pe ronojel richin nitij , richin queri' niquicot ri cánima . Can ruyo'on-vi-pe rutzil pa kavi' konojel , xecha' .
54003011	Recommendation	Y que chuka' ri' ri ixoki' nic'atzin chi niquic'uaj ta jun c'aslen utz chiquivech ri vinek . Y chuka' man ta e camuluy tak tzij . E choj tak ixoki' ta , ri can niquich'ob jebel ri niquiben , y can niquiben ta ri samaj ri nibix chique chi tiquibana' .
66002021	Sin	Y yin can nuyo'on-vi k'ij chire chi tuya' can rubanic ri mac , achi'el ri mac nubanala' quiq'uin achi'a' ; y titzolej-pe ruc'u'x viq'uin . Pero rija' xa benek c'a ránima riq'uin ri mac ri nuben y man nitzolej ta pe ruc'u'x . Xa man c'a nrajo' ta nuya' can ri mac .
44012020	Description	Ri rey Herodes can royoval c'a chique ri aj-Tiro y ri aj-Sidón . Pero ri aj-Tiro y ri aj-Sidón xquiya' c'a chiquivech richin yebe riq'uin ri Herodes . Y xquich'ec c'a ri jun rusamajel ri Herodes rubini'an Blasto , richin yeruc'uaj c'a chuvech ri rey y xtiquichojmirisaj chiquivech chi tiq'uis chiri' ri oyoval , roma ja ri chiri' pan Israel nel-vi-el ri nitij ri pa ca'i' tinamit , ri pa tinamit Tiro y ri pa Sidón .
43008049	Sin	Pero ri Jesús xubij c'a chique ri achi'a' ri' : Yin man jun itzel espíritu ri c'o ta viq'uin . Yin can jac'a ri Nata' ri ninya' ruk'ij , y rix xa man que ta ri' chivech . Rix xa niben chuve chi in itzel .
43006018	Description	Y jac'ari' tok xbetiquir-pe jun nimalej cak'ik' pa ruvi' ri ya' ; jun cak'ik' ri janíla ruchuk'a' . Y romari' ri ya' can janíla c'a nisilon .
45008018	Faith	Re ojc'o vave' chuvech re ruvach'ulef nikatej pokon . Pero vetaman chi tok xkojbec'oje' riq'uin ri Cristo ri c'o ruk'ij-ruc'ojlen , man chic xtoka' ta chikac'u'x ri tijoj-pokonal richin re ruvach'ulef , roma can janíla jebel xtekabana' chila' chicaj .
62002012	Grace	Rix ac'uala' , nintz'ibaj ronojel re' chive , roma riq'uin ri xuben ri Jesucristo , vacami cuyutajinek chic ri imac .
55001009	Grace	Ri Dios xojrucol chupan ri kamac , y xojroyoj richin nikac'uaj jun lok'olej c'aslen . Y ronojel ri xuben man roma ta ri utz ri kabanon roj . Xa can roma ri rutzil rija' , y roma chuka' can queri' ruch'obon chikij . Ojer-ojer can tok man jani c'o ta re ruvach'ulef , ri Dios xuch'ob yan chi nutek-pe ri Jesucristo richin nuya' ri rutzil chike .
43019006	Violence	Can xe c'a xquitz'et ri Jesús , ri principal-i' tak sacerdotes y ri e quichajinela' , can riq'uin c'a ronojel cuchuk'a' xech'on y xquibij : ¡ Tataka' rucamisaxic chuvech cruz ! ¡ Tataka' rucamisaxic chuvech cruz ! xecha' . Y jari' tok ri Pilato xubij chique : Yin man jun ch'a'oj ninvil chirij , richin queri' nintek ta rucamisaxic chuvech cruz . Y vi rix nich'ob chi c'o k'atbel-tzij pan ik'a' richin nitek rucamisaxic chuvech cruz , to'ic'ama' c'a el , xcha' rija' .
60001010	Grace	Ri achi'a' c'a ri e k'alajirisey richin ri ruch'abel ri Dios ojer can , janíla xcajo' chi xquetamaj ta más chirij ri colotajic . Y can xquitej c'a quik'ij chiretamaxic . Y ja rije' ri xebin can chirij ri rutzil ri xtuya' ri Dios chike roj ri ojc'o chupan re tiempo re' .
63001007	Sin	E q'uiy c'a k'olonela' yebiyaj chuvech re ruvach'ulef ri yebin chi ri Jesucristo tok xpe vave' chuvech re ruvach'ulef man xoc ta achi'el roj vinek . Y ri nibin queri' chirij ri Jesucristo , jac'ari' ri k'olonel ri netzelan richin ri Cristo y nuben chi can ja rija' ri Cristo .
44024005	Sin	Roma re jun achin re' , can ketaman chi jun itzel achin . Ja rija' ri nibanon chi ri israelitas yeyacatej pa ronojel lugar . Ja rija' ri principal chiquicojol ri juley vinek ri yenatan rubi' ri Jesús aj-Nazaret .
54003016	Grace	Y kitzij na vi chi can janíla nim rejkalen ri ruk'alajirisan chic ri Dios chikavech re vacami , y tok rubanon can xa man ruk'alajirisan ta . Vacami can xuc'ut yan c'a chikavech achique rubanic ri c'aslen ri nika' chuvech . Roma chupan ri ruch'abel ri Dios ri tz'ibatel can , nubij : Chi ri Dios xc'oje' vave' chuvech re ruvach'ulef , xoc vinek achi'el roj . Xc'ut chikavech roma ri Lok'olej Espíritu chi can choj vi ruc'aslen . Chuka' xtz'etetej coma ri ángeles . Xtzijox chuvech ronojel re ruvach'ulef , y e q'uiy xeniman richin . Y tok xel-el chuvech re ruvach'ulef , xc'ul chila' chicaj riq'uin ruk'ij-ruc'ojlen .
66016021	Violence	Chuka' chupan ri tiempo ri' xka' c'a pe sakboch ri chila' chicaj . Y jujun c'a sakboch jujun la'ek quintal calal . Y roma c'a re jun camic sakboch re' , ri vinek janíla c'a niquiyok' ri Dios . Ri ruc'ayeval c'a ri xuya' ri Dios pa quivi' ri vinek ri' , can janíla vi c'ayef .
61003013	Faith	Jac'a roj ri kaniman ri Jesucristo , ja ri c'ac'a' caj y ri c'ac'a' ruvach'ulef ri koyoben , roma jari' ri rusujun can ri Dios . Ri acuchi ri can ruyon pa ruchojmilal rubanic .
66006014	Description	Y ri caj xc'ol-el achi'el tibot-el jun vuj . Y ronojel juyu' y ri ruvach'ulef ri ec'o pa tak ya' xe'el ri pa tak quic'ojlibal .
58010010	Grace	Ri rurayibel ri Dios ja ri xquen ( xcom ) ri Jesucristo chuva ri cruz , richin chi nich'ajch'ojir ri kánima . Xaxe c'a jun bey xquen ( xcom ) , y riq'uin ri' xuben .
52001002	Faith	Roj jantape' yixkanataj ri pa tak ka-oración . Can jantape' nikamatioxij chire ri Katata' Dios ivoma .
66006004	Violence	Y xbec'ulun-pe jun quiej quek rij . Y ri ch'ocolbeyon richin , xjach-el k'atbel-tzij pa ruk'a' richin chi tuya' oyoval chiquicojol ri vinek ri ec'o chuvech ri ruvach'ulef , richin queri' tiquicamisala' na qui' . Y xjach chuka' el jun nim machet ri pa ruk'a' .
54006001	Recommendation	Conojel c'a ri kach'alal ri c'o qui-patrón , queniman c'a tzij , richin queri' man tiyok'otej ri rubi' ri Dios y ri ruch'abel .
51003009	Recommendation	Man chic titz'ucula' tzij . Xa iyo'on chic can ri itzel c'aslen ri xic'uaj .
66002020	Sin	Xa jac'a c'o jun ibanobal ri man nika' ta chinuvech , y ri' ja ri man jun ibin chire ri ixok Jezabel chi man tuben ri najin chubanic . Roma rija' can nubij c'a chi ja ri ruch'abel ri Dios ri nuk'alajirisaj , pero xaxe c'a richin yeruk'ol ri nusamajela' . Nuben chique ri nusamajela' ri' chi yeka' pa mac . Can nubij c'a chi tiquitija' ri sujun chic chiquivech dios ri xa man e kitzij ta , y chi ri achi'a' y ri ixoki' tiquicanola-qui' richin yemacun .
48003008	Grace	Y chupan ri ruch'abel ri Dios ri tz'iban can ojer , nik'alajin c'a chi ri Dios can xtuben-vi c'a chique ri vinek ri man e israelitas ta , chi man jun quimac yec'ulun chuvech rija' , vi niquinimaj . Y ri utzilej ch'abel richin colotajic , chire ri Abraham xtzijox-vi . Y xbix c'a chire : Avoma c'a rat , ri vinek chi ronojel ruvach'ulef can xtiquic'ul-vi ri utzil , xcha' ri Dios chire ri Abraham .
58012005	Recommendation	Can man tikamestaj ri nubij chupan ri ruch'abel ri Dios ri tz'ibatel can . Ri ruch'abel can yojrupixabaj achi'el jun tata'aj nupixabaj ri ralc'ual . Roma nubij : Man taben chi man jun rejkalen tok ri Ajaf Dios yarutijoj riq'uin tijoj-pokonal . Man tamalij ac'u'x tok ri Ajaf can nuc'ut chavech chi man ja ta yatajin chubanic .
58013017	Recommendation	Can tikanimaj c'a quitzij ri kach'alal ri e uc'uey kichin , roma ja rije' ri yechajin ri kánima , y quetaman chi c'o chi nequijacha' cuenta chire ri Dios . Tikanimaj c'a quitzij ri kach'alal ri' , richin nikaya' quicoten pa tak cánima . Roma vi xa nikaben chique chi yebison , c'ayef chike roj .
44013019	Description	Y xuben chuka' chi ri pa ruvach'ulef rubini'an Canaán xeq'uis ri vinek quichin vuku' tinamit , xaxe richin chi ri ulef ri' xuya' can pa quik'a' ri kati't-kamama' .
54006003	Faith	Y vi c'o jun ri jun vi chic chi tijonic ri nuya' chique ri kach'alal , y ri tijonic ri nuya' man junan ta riq'uin ri utzilej tijonic ri ruc'amon-pe ri Kajaf Jesucristo , y man junan ta riq'uin ri tijonic ri nuq'uen-pe ri c'aslen utz chuvech ri Dios ,
63001010	Recommendation	Vi c'o jun xtapon chi'ivachoch y man ja ta ri tijonic richin ri Cristo ri ruc'uan-apo chive , man c'a tic'ul ni man tibij chuka' el chire : Ri Dios xtito'on avichin .
47001005	Grace	Can janíla vi c'a ri tijoj-pokonal nikac'ovisaj roj , xa can achi'el vi ri k'axomal ri xuc'ovisaj ri Cristo . Pero ri Cristo xa can janíla chuka' nucukuba' kac'u'x chupan ri tijoj-pokonal ri nikac'ovisaj .
65001011	Sin	Y c'ayef xtiquic'ulvachij ri achi'a' ri' , roma xa can achi'el ri itzel c'aslen ri xuc'uaj ri Caín ojer can , ja chuka' ri' ri quic'uan rije' . Y chuka' niquiben achi'el xuben ri Balaam , ri ojer . Man nicajo' ta niquinimaj rutzij ri Dios roma nicajo' niquich'ec mero . Y ri achi'a' ri' niquiben chuka' achi'el xuben ri Coré ojer can . Rije' niquipaba-qui' , y roma ri quibanobal ri' rije' c'a pa ruc'ayeval xquebeka-vi .
65001010	Sin	Pero ri achi'a' ri man kitzij ta ri quitijonic niquiya' , hasta ri na'oj ri man k'axinek ta chiquivech , itzel yech'on chirij . Can e achi'el c'a chicop , roma man yech'obon ta jebel . Y roma c'a ri' , c'a pa ruc'ayeval xquebeka-vi .
58011007	Faith	Ri Noé xucukuba' chuka' ruc'u'x riq'uin ri Dios . Ri Dios xubij chire chi xtuya-pe jun job janíla nim chuvech re ruvach'ulef . Y tok xch'on ri Dios riq'uin , c'a man jani najin ta ri job . Pero ri Noé can xuben-vi ri xubij ri Dios chire . Y xuben jun nimalej barco richin xerucol ri e aj pa rachoch . Y riq'uin ri' xbek'alajin-pe chi ri ch'aka' chic vinek man utz ta xquiben , chi man xquinimaj ta ri Dios . Y riq'uin ronojel ri xuben ri Noé , ri Dios xuben chire chi man jun rumac xc'ulun , roma can xucukuba-vi ruc'u'x riq'uin .
58009006	Description	Queri' c'a rubanic ri rachoch ri Dios . Y ri sacerdotes benek-ruvech ye'oc chupan ri nabey parte , richin niquiben ri rusamaj ri Dios y niquiya' ruk'ij .
44007051	Sin	Y ri Esteban xubij c'a chuka' chique : Rix covirinek ri ivánima chupan ri etzelal , roma man nivajo' ta nivac'axaj ri nubij ri Dios chive , ni man niya' ta chuka' k'ij richin noc ri pa tak ivánima , y man jun bey nivajo' chi ja ta ri Lok'olej Espíritu ri nuc'uan ivichin . Y can achi'el xquibanala' ri ojer tak kati't-kamama' , can que c'a chuka' ri' niben rix re vacami .
54001009	Sin	Y ketaman chuka' chi ri ley man c'o ta pa quivi' ri vinek ri choj quic'aslen . Ri ley c'o pa quivi' ri vinek ri man niquiben ta ri nubij ; pa quivi' ri man yeniman ta tzij . Ri man utz ta quic'aslen chuvech ri Dios . Ri aj-maqui' . Ri c'o itzel pa tak cánima . Ri niquixolk'otij ( niquixalk'atuj ) ri rubi' ri Dios . Ri yequicamisala' quite-quitata' . Ri yequicamisala' xabachique vinek .
46005009	Recommendation	Chupan ri carta ri nutakon-el iviq'uin , nubin-el chive chi man que'ivachibilaj ri achi'a' y ri ixoki' ri niquicanola-qui' richin yemacun .
48001015	Grace	Pero ri Dios , xa can ja tok c'a man jani quinalex , can ja yan ri' tok xirucha' . Pero xa c'are' can tok xiroyoj riq'uin ri rutzil .
45007015	Description	Can man c'a ninben ta ri utz ri ninvajo' , xa ja ri mac ri ninvetzelaj xa jari' ri ninben . Ri nuc'ulvachin , can man nika' ta c'a chinuvech .
61003018	Faith	Pa ruq'uexel ri' , xa can tivetamaj c'a más chirij ri Kajaf y Kacolonel Jesucristo , y kojq'uiy c'a riq'uin ri kac'aslen ri yo'on chike roma ri rutzil rija' . Y rija' xtuc'ul ta c'a ruk'ij-ruc'ojlen re vacami y re janipe' tiempo re benek . Que ta c'a ri' .
46004010	Description	Chivech rix , roj can oj nacanek vi c'a chupan ri rusamaj ri Cristo , jac'a rix más etamabel ic'ulun riq'uin ri Cristo . Chivech rix , roj xa manek kuchuk'a' , jac'a rix can janíla vi ivuchuk'a' . Chivech rix , roj xa man jun kak'ij , jac'a rix janíla ik'ij .
60005009	Faith	Y man tiya' c'a k'ij chi nich'acon chivij . Man quixtzak pa ruk'a' , y man tiya' can ri Cristo . Roma can ivetaman chi man xe ta rix ri yixc'ovisan tijoj-pokonal , xa can que chuka' ri' ri ch'aka' chic kach'alal ri quitalun-qui' chuvech re ruvach'ulef .
51003022	Recommendation	Rix samajela' , jantape' tinimaj quitzij ri i-patráon . Man tiben c'a chi xaxe tok ec'o-apo ri i-patráon iviq'uin tok yixniman-vi tzij , xaxe richin quixnimex chi ix utz tak samajela' . Nic'atzin chi riq'uin ronojel ivánima tibana' ri quisamaj , roma ri Dios can ix rutzuliben-vi-pe chila' chicaj .
66017012	Description	Y jac'a ri lajuj uc'a' ri xatz'et chi ruc'uan ri chicop , xa e lajuj c'a reyes ri man jani yek'aton ta tzij . Y re lajuj reyes re' cachibilan ri chicop , can xtijach-vi c'a uchuk'a' pa quik'a' richin yek'aton tzij . Pero ri uchuk'a' ri xtijach chique , xa man c'a xtiyaloj ta . Xa juba' oc xtuben .
46002012	Grace	Y roj ja ri Espíritu ri' kac'ulun , ri petenek riq'uin ri Dios , y man ja ta ri espíritu richin re ruvach'ulef . Ja ri Dios ri yoyon ri Espíritu ri' chike , richin chi niketamaj ronojel ri achique nuya-pe ri Dios chike .
59005001	Recommendation	Vacami c'o jun ninvajo' ninbij chique ri beyoma' . Ninbij c'a chique chi ruc'amon chi que'ok' , quesiq'uin chi ok'ej , roma janíla ri tijoj-pokonal ri xtipe pa quivi' .
66002010	Recommendation	Man c'a tixibij-ivi' chuvech ri xtic'ulvachij ri chivech apo . Roma ri itzel-vinek xtuben chique ch'aka' ri ec'o chi'icojol chi xqueruya' pa cárcel y can nutz'et na c'a vi can cukul ic'u'x riq'uin ri Dios . Lajuj c'a k'ij ri xquixc'oje' pa tijoj-pokonal . Pero can ticukuba' c'a ic'u'x riq'uin ri Dios , stape' ta la'ek xquixapon chuvech ri camic . Y yin xtinya' ri lok'olej sipanic chive , roma can xtic'ul c'a ic'aslen ri man q'uisel ta .
54006011	Recommendation	Pero rat Timoteo at rusamajel ri Dios , man taben queri' . Xa can tatija' ak'ij nac'uaj jun c'aslen choj . Jantape' tabana' ri nika' chuvech ri Dios . Can tacukuba' ac'u'x riq'uin ri Dios . Catajovan . Cacoch'on . Y tac'uaj jun c'aslen ch'uch'uj .
59005005	Sin	Ri beyoma' jebel quic'aslen y benek cánima riq'uin ri quicoten richin re ruvach'ulef . Jebel e ti'oj , achi'el nurayij ri cánima , y xa nipe yan ri camic chiquij .
66004004	Description	Ri Jun ri tz'uyul pa lok'olej ruch'acat surin c'a rij riq'uin juvinek-caji' chic ch'aquet . Y ri juvinek-caji' rijita'k tak achi'a' ri e tz'uyul chiri' e quicusalon c'a sek tak tziek y e quicusalon chuka' coronas ri e banon riq'uin k'anapuek .
66018007	Description	Tiya' pa k'axomal y tich'ujirisaj chuka' ruvech . Roma rija' xunimirisaj-ri' , y tok ruyo'on-ri' chupan ri itzel c'aslen , xusachala' ri ru-mero . Y xubila' c'a pa ránima : Ja yin ri can achi'el reina in tz'uyul vave' . Ni man in malca'n ta , ni man xtinc'ovisaj ta chuka' k'axo'n , nicha' .
60003007	Recommendation	Y que c'a chuka' ri' rix achi'a' ri iniman ri Dios , utz c'a ina'oj tibana' quiq'uin ri ivixjaylal , roma rije' man e junan ta iviq'uin rix . Y rije' c'o chuka' quik'ij . Y can junan chuka' xtivichinaj ri utzilej c'aslen ri nuya' ri rutzil ri Dios chive . Quixoc c'a utz quiq'uin richin queri' ri i-oraciones choj ye'apon riq'uin ri Dios .
54002012	Recommendation	Y man ninya' ta k'ij richin chi ri ixoki' más ta e nima'k niquiben que chiquivech ri achi'a' , ni richin yetijon , ni richin niquitzijoj ri ruch'abel ri Dios chiquivech ri kach'alal tok quimolon-qui' . Xa can man jun c'a tzij ruc'amon chi niquibij .
46001009	Faith	Ri Dios can yeruben-vi ronojel ri e rubin . Can xquixruto-vi . Ja rija' c'a ri xoyon ivichin richin chi junan ivech nuben riq'uin ri Kajaf Jesucristo ri Ruc'ajol rija' .
48005013	Recommendation	Roma rix vach'alal can ja ri Dios ri xixoyon , richin xixrucol-pe chuxe' ri ley . Can ix libre chic c'a . Can ix libre vi richin nivajovala' y nitola-ivi' . Pero man roma ta c'a ri ix libre chic , roma ta ri' ja ta ri nirayij rix ja ta ri' ri niben .
59002012	Recommendation	Roma c'a ri' , can tibana' y tibij achi'el ri nubij chupan ri ley ri xuya' ri Jesucristo . Roma ri ley ri' xuben chive chi ix libre chic richin yixtiquir niben ri nrajo' ri Dios , y ja chuka' ley ri' ri xtik'aton tzij pan ivi' .
46012005	Faith	C'o jalajoj ruvech samaj yo'on chike , pero xaxe jun Rajaf re samaj re' ; y ri' ja ri Ajaf .
45009005	Description	Rije' chuka' e quiy-quimam can ri Abraham , ri Isaac y ri Jacob . Y tok ri Cristo xpe vave' chuvech re ruvach'ulef , chiquicojol rije' xalex-vi . Ri Cristo jari' ri Dios y c'o pa ruvi' ronojel . C'o ruk'ij richin jantape' . Que vi ri' .
47001006	Description	Y jac'a tok roj can nikac'ovisaj tijoj-pokonal pa rusamaj ri Cristo , ri' can nic'atzin-vi c'a chive rix richin nucukuba' ic'u'x y yixrucol . Y tok roj can nicukubex kac'u'x , xa can nic'atzin c'a chuka' chive rix richin chi nucukuba-ka ic'u'x y yixrucol . Y ri' nuben chive rix chi nicoch' ri k'axomal ri achi'el yojajin chuc'ovisaxic roj .
47001021	Faith	Y ja ri Dios ri banayon chike chi cukurinek kac'u'x riq'uin ri Cristo , y ja chuka' rija' ri xojcha'on richin chi nikaben ri rusamaj . Queri' ri rubanon iviq'uin rix y queri' chuka' ri rubanon kiq'uin roj .
44010015	Recommendation	Y ri jun c'a ri nich'on riq'uin ri Pedro , xubij c'a pe chire ri pa ruca'n bey : Ronojel ri ch'ajch'ojirisan chic pe roma ri Dios , can ch'ajch'oj vi ri' , y man c'a tabij chi xajan .
66018009	Sin	Y ri k'atoy tak tzij ri ec'o chuvech ri ruvach'ulef janíla c'a xticok'ej ri tinamit Babilonia . Ri k'atoy tak tzij ri' jari' ri xek'olotej pa ruk'a' ; richin chi xeka' pa mac , achi'el ri mac quiq'uin ixoki' , y chuka' richin chi xeka' chupan ri itzel tak c'aslen ri acuchi xquisachala-vi qui-mero . Xticok'ej y xtiquibisoj c'a ri tinamit Babilonia tok xtiquitz'et ri sib nijote' chicaj , roma can najin ruc'atic .
43014023	Faith	Y ri Jesús xubij chire : Ri can yirajo-vi , can nuben ri nubij ri nuch'abel chire . Ri jun c'a ri xtibanon queri' , can xtajovex-vi roma ri Nata' chuka' . C'ari' ri Nata' y yin can xkojpe riq'uin y xtikaben c'a kachoch ri pa ránima .
62004010	Grace	Y can xk'alajin c'a achique c'a ri' ri ajovabel . Y can jac'a ri Dios ri xojajovan-pe nabey , man ja ta c'a roj ri xojtiquiriban . Y roma ri janíla ajovabel riq'uin , xutek c'a pe ri Ruc'ajol richin xquen ( xcom ) koma , richin chi nicuyutej ri kamac .
62001007	Faith	Ri Dios can c'o-vi pa sakil , y vi roj chupan re kac'aslen yojbiyin pa sakil , can junan c'a kavech quiq'uin ri quiniman chic . Y chuka' ri ruquiq'uel ri Jesucristo ri Ruc'ajol ri Dios nrelesaj ronojel ri kamac .
48004007	Grace	Riq'uin c'a ri' nik'alajin chi can oj ralc'ual vi ri Dios , roma xkanimaj ri Cristo . Man ojc'o ta chic chuxe' ri ley . Y roma oj ralc'ual chic ri Dios , nikichinaj ri herencia ri nuya' rija' .
58001008	Faith	Jac'a chire ri Ruc'ajol , roma ri c'o ruk'ij , can nubij-vi chire : Dios , rat can richin vi jantape' xcak'aton tzij , y choj c'a ri ak'atbel-tzij ri' .
43010033	Sin	y ri achi'a' ri can c'o-vi quik'ij chiquicojol ri israelitas xquibij chire ri Jesús : Roj man yatkaq'uek ta chi abej roma jun utzilej samaj . Roj yatkaq'uek chi abej roma nabij chi at junan riq'uin ri Dios . Roma jun achin ri nibin queri' , xa nuyok' rubi' ri Dios , xecha' .
66014011	Description	Y ri k'ak' ri nuben chique chi niquic'ovisaj tijoj-pokonal , man jun bey xtichup , roma ri sib can richin jantape' pa'el ri chicaj . Y can man jun bey c'a xtitevur ta juba' ri chiri' , ni chak'a' ni pak'ij . Y chupan ri lugar ri' xque'apon-vi ri yeyo'on ruk'ij ri nabey chicop y ri ruvachibel , y can quic'uan rubi' ri chicop ri' nic'aj-quivech o pa quik'a' richin quetal .
47004001	Faith	Romari' roj man yojk'itej ta chubanic ri rusamaj ri Dios , roma re samaj re' ja rija' ri xyo'on chike . Xaxe c'a roma ri rutzil rija' , romari' oj rucusan chupan re samaj re' .
58013006	Faith	Y romari' can riq'uin c'a ronojel ic'u'x yixtiquir nibij : Yin ja ri Ajaf ri nito'on vichin . Romari' man ninxibij ta vi' chiquivech ri vinek ri nicajo' niquiben xabachique itzel chuve .
45014003	Recommendation	Roj ri nikatej ronojel , man queketzelaj ri kach'alal ri man niquitej ta ronojel . Y ri kach'alal ri' man tiquibij chi man utz ta ri nikaben roj roma nikatej ronojel . Ri Dios oj ruc'ulun konojel , vi nikatej o man nikatej ta ronojel .
45015005	Grace	Ri Dios nuben chike chi yojcoch'on y nucukuba-apo kac'u'x . Y ri nurayibel yin chive rix , chi ri Dios nuben ta chive chi can junan ta ivech . Queri' chuka' ri xuc'ut can ri Cristo Jesús .
58007027	Description	Rija' man achi'el ta c'a ri nimalej tak sacerdotes ri e riy-rumam can ri Leví . Rije' ronojel k'ij yequisuj chicop chire ri Dios . Queri' niquiben roma ri quimac rije' y roma chuka' ri quimac ri quivinak . Jac'a ri Jesús man nic'atzin ta chi q'uiy bey c'o ta ri nusuj chire ri Dios . Rija' xa jun bey ri c'o chi xquen ( xcom ) chuva ri cruz .
62003017	Sin	Vi c'o c'a ronojel kiq'uin ri nic'atzin chike , y nikatz'et jun kach'alal ri manek ruvay , o manek rutziak , y can man nubij ta kánima chi nikato' , can nik'alajin chi man nikajo' ta ri Dios .
47005008	Faith	Roj can kacukuban-vi kac'u'x , y janíla c'a nikajo' chi más utz xa man ta chic ojc'o chupan re ch'aculaj re kac'uan , pero can riq'uin ta chic ri Ajaf ojc'o-vi .
60002011	Recommendation	Rix vach'alal ri yalan yixinvajo' , ninc'utuj c'a jun utzil chive . Roma rix can ix richin chila' chicaj y xa ix k'axel c'a chuvech re ruvach'ulef . Y romari' man tiya' k'ij chi yebanatej itzel tak rayinic ri pan ic'aslen . Roma xa ja ri itzel tak rayinic ri' , xa jari' ri yebanon oyoval riq'uin ri ivánima .
60002017	Recommendation	Tivajovala-ivi' ri iniman chic ri Jesucristo . Tixibila' c'a ivi' chuvech ri Dios richin man yixmacun . Tiya' c'a ruk'ij ri k'atoy-tzij , achi'el ri rey . Y tiya' chuka' quik'ij conojel vinek .
44007025	Description	Y pa ruc'u'x rija' chi ri e ruvinak israelitas xtiquinabej chi ja rija' ri takon roma ri Dios richin yerucol-el pa quik'a' ri aj-Egipto , pero xa man que ta ri' xbanatej . Ri israelitas xa man xquinabej ta chi jari' ri rusamaj .
50003002	Violence	Can tichajij c'a ivi' chiquivech ri vinek ri niquiben achi'el niquiben ri itzel tak tz'i' ; vinek ri niquibij chi e rusamajela' ri Dios y xa ja ri itzel niquiben ; niquibij chi richin nicolotej jun vinek nic'atzin chi niban ri circuncisiáon chire .
56001016	Sin	Niquibij chi quetaman ruvech ri Dios , pero can nik'alajin chi man kitzij ta , roma ri itzel ri niquiben . Man utz ta yetz'et . Man yeniman ta tzij . Y man jun utz ri yetiquir ta niquiben .
45010002	Faith	Yin vetaman chi rije' niquitej quik'ij richin niquitzekelbej ri Dios , pero man quetaman ta ri achique rubanic niquiben .
47001004	Grace	Y jac'a rija' ri nibanon chike roj chi nicuker kac'u'x tok yojc'oje' pa tak tijoj-pokonal , richin chi tok roj yekatz'et chi ec'o kach'alal ec'o pa tak tijoj-pokonal , can yojtiquir c'a yekato' . Can yojtiquir-vi c'a nikacukuba' quic'u'x , riq'uin ri rubanic xuben ri Dios kiq'uin roj .
55002015	Recommendation	Can tatija' c'a ak'ij richin chi yatoc jun utzilej samajel chuvech ri Dios , richin chi man yaq'uix ta , roma can pa rubeyal natzijoj ri kitzij ruch'abel ri Dios .
53002004	Description	Pero tok can c'a man jani tika' ri nimalej ruc'ayeval pa ruvi' ri itzel achin ri' , rija' xtetz'uye' pa rachoch ri Dios , y xtubij : Ja yin ri Dios , y man jun chic dios c'o . Xe yin , xticha' ri itzel achin ri' . Y man xtuya' ta k'ij chique ri vinek chi xtiquiya' ta ruk'ij ni jun chic ruvech dios . Ri Dios ri kitzij y ri dios ri xa man e kitzij ta .
49006004	Recommendation	Y rix te'ej-tata'aj , mantic'o ruvi' ri niben chique ri ivalc'ual . Man utz ta c'a ri niben vi nic'o ruvi' niben chique y romari' ri ivalc'ual nipe coyoval chive . Xa can que'iq'uiytisaj c'a riq'uin ri nubij ri ruch'abel ri Ajaf , y tok nic'atzin tiya' xic'a'y chique .
45008037	Grace	Pero xabachique ta ri tijoj-pokonal , can man nitiquir ta yojruch'er-el riq'uin ri Cristo , roma ri Cristo can yojrajo' , y roj can yojch'acon-vi roma can c'o kiq'uin .
44026014	Violence	Y romari' konojel xojtzak c'a pan ulef . Y xinvac'axaj c'a chuka' chi c'o Jun ri xch'on-pe pan hebreo , ri kach'abel roj israelitas , y xubij c'a chuve : Saulo , Saulo , ¿ achique c'a roma tok achapon ch'a'oj chuvij yin ? Xa ayon c'a rat nasoc-avi' , roma achapon ch'a'oj chuvij . Xa ayon rat naya-avi' chutza'n ri puya , xcha' chuve .
66002009	Sin	Chi vetaman ronojel ri ibanobal , ri itijoj-pokonal , ri imeba'il , pero chinuvech yin can ix beyoma' vi . Vetaman chi ri vinek ri yebin chi e israelitas y xa man e israelitas ta , q'uiy itzel ri niquibij chivij . Pero ri vinek ri' xa e jun tzobaj ( k'ataj ) richin ri Satanás .
46013006	Faith	Ri ajovabel nuben chike chi yojquicot roma ri utz ri niban , y man jun bey xtuben ta chike chi yojquicot ta tok nibanatej ri man choj ta .
59001021	Recommendation	Roma c'a ri' tiya' can ronojel ri man ch'ajch'oj ta y ronojel ri etzelal . Y c'o chi nich'utinirisaj-ivi' chuvech ri Dios , y titakej chi utzil ri ruch'abel ri c'o pa tak ivánima . Roma ja ch'abel ri' ri nicolon ivichin .
46003006	Grace	Yin xintic ri ruch'abel ri Dios pa tak ivánima . Ri kach'alal Apolos xusamajij ri ch'abel ri' . Pero ja ri Dios ri xbanon chi xq'uiy pa tak ic'aslen .
66014008	Sin	Y jac'ari' tok xoc'ulun jun ruca'n ángel , y xubij : Xtzak yan ri nimalej tinamit Babilonia . Xtzak yan . Jac'a nimalej tinamit re' ri xbanon chique conojel ruvach'ulef richin chi xquiyec royoval ri Dios pa quivi' , roma xuben chique chi xeruk'abarisaj pa ruk'a' ri mac quiq'uin achi'a' y ri ixoki' .
43015014	Recommendation	Y rix can ix nu-amigos , vi niben ronojel ri ninbij chive chi tibana' .
62005021	Recommendation	Rix ri can achi'el tak valc'ual , man c'a que'ivojkaj ri dios ri xa man e kitzij ta . Que ta c'a ri' .
55003006	Sin	Roma chiquicojol rije' yepe-vi ri ye'apon pa tak jay chutzijoxic tijonic ri xa man e kitzij ta . Y ja ri ixoki' e nacanek ri yeka' pa quik'a' . Ixoki' ri niquina' ri ralal ri quimac y e uc'uan roma ri itzel tak quirayibel .
49004015	Faith	Xa nic'atzin chi ja ri kitzij nikatzekelbej y yojajovan , y queri' yojq'uiy ta y nekila' ta jun c'aslen ri can tz'aket vi ; achi'el ri ruc'aslen ri Cristo . Y ja rija' ri jolomaj ( vi'aj ) ri c'o pa kavi' konojel ri kaniman .
49004003	Faith	Tikatija' c'a kak'ij chi jantape' junan ta kavech y man ta jun oyoval chikacojol . Y ja ri Lok'olej Espíritu ri nibanon chi junan kavech .
44009005	Description	Y ri Saulo xuc'utuj : ¿ At achique c'a rat ? xcha' . Pero ri nich'on c'a riq'uin ri Saulo xubij chire : Ja yin ri Jesús , y chuvij yin achapon-vi rubanic ch'a'oj . Xa ayon c'a rat nasoc-avi' , roma achapon ch'a'oj chuvij . Xa ayon rat naya-avi' chutza'n ri puya , xcha' chire .
60003015	Recommendation	Xa tiya' ruk'ij ri Cristo ri pan ivánima roma rija' lok'olej , y toka' chi'ic'u'x chi ja rija' ri Rajaf ri ivánima . Y man jun bey c'a tipokonaj nitzijoj ri achique roma tok ivoyoben ri rutzil ri Dios , tok c'o jun ri nic'utun chive . Y xabachique c'a ri nic'utun chive , tibij c'a chire riq'uin ch'uch'ujil y ajovabel ri achique roma tok ivoyoben ri rutzil ri Dios . Y tiya' chuka' ruk'ij .
44007033	Recommendation	Y ri Ajaf xubij c'a chuka' chire ri Moisés : Tavelesaj la axajab chi'avaken , roma la acuchi at pa'el-vi , can jun lok'olej lugar , roma can in kajinek-pe aviq'uin vave' .
62002024	Faith	Roma c'a ri' rix , can tic'oje' pa tak ivánima ri ch'abel ri ivac'axan-pe tok xinimaj ri Dios . Y vi ri ch'abel ri' can xtic'oje' pa tak ivánima , jun c'a niben riq'uin ri C'ajolaxel y riq'uin ri Tata'ixel .
43008051	Faith	Can tivac'axaj na pe' jebel re xtinbij chive : Achique c'a vinek ri can nunimaj ri nuch'abel , man c'a xtutz'et ta ri camic ri richin jantape' , xcha' ri Jesús .
66020011	Description	C'ari' yin xintz'et c'a jun lok'olej ch'aquet ri sek nitzu'un , y xintz'et c'a chuka' ri tz'uyul chupan . Y jac'a ri caj y ri ruvach'ulef ri ec'o-apo chuvech ri tz'uyul chupan ri lok'olej ch'aquet ri' , can xquic'ol c'a el qui' chuvech . Y rije' man chic c'a xe'ilitej ta pa qui-lugar . Can man chic xetz'etetej ta .
46006013	Recommendation	Y ri niquibij rije' chi ri Dios xuben ri vey richin ri kapan y ri kapan richin chi nuc'ul ri vey , ri' kitzij vi . Pero xtapon ri k'ij chi ronojel ri' xa xtiq'uis can , roma ri Dios can queri' xuben chique . Jac'a roj man que ta ri' . Ri Ajaf Dios can xojruben richin chi yojoc richin rija' y rija' kichin roj . Y man xojruben ta richin chi nikac'uaj jun itzel c'aslen . Man nrajo' ta chi ri achi'a' y ri ixoki' niquicanola-qui' richin yemacun .
45006011	Faith	Y roj can man c'a tikamestaj chi jun kabanon riq'uin ri Kajaf Cristo Jesús . Achi'el ta can xojquen ( xojcom ) junan riq'uin y romari' ri mac xcanej yan can . Y chuka' achi'el ta can xojc'astej-pe junan riq'uin y romari' nikaya' ruk'ij ri Dios ; can c'ac'a' chic c'a ri kac'aslen .
47002014	Faith	Pero can janíla c'a matiox chire ri Dios , chi rija' can nuben c'a chike chi can yojch'acon-vi roma jun kabanon riq'uin ri Cristo Jesús . Y ri Dios can yojrucusaj c'a chuka' richin chi nikaya' rutzijol ri ruch'abel ronojel lugar , richin chi e q'uiy ta ri ye'etaman ruvech . Y ri ch'abel ri' can napon ta c'a rutzijol achi'el ruxla' jun jubulej ak'on .
62001005	Grace	Y vacami c'a nikatzijoj chive ri xubij can ri Jesucristo chike roj , chi ri Dios can sakil vi , y man jun k'eku'n ri c'o riq'uin .
43006037	Grace	Conojel c'a ri xquepe chinucanoxic , yenc'ul ; y man jun bey xquenvetzelaj ta el . Roma jac'are' ri e rucha'on chic ri Nata' .
58013001	Recommendation	Vach'alal , yalan utz ri ibanon-pe , chi ivajovan-pe-ivi' . Man c'a tiya' can ri ajovabel ri' .
58007025	Grace	Y romari' rija' can jantape' c'a nitiquir yerucol ri yejel-apo riq'uin chucanoxic ri Dios . Roma rija' can man camel ta , y romari' benek-ruvech nuc'utuj rutzil ri Dios pa quivi' .
43019015	Violence	Pero ri vinek ri quimolon-apo-qui' , riq'uin c'a cuchuk'a' xech'on-apo y xquibij : ¡ Ticamisex ! ¡ Ticamisex ! ¡ Ticamisex chuvech cruz ! xecha-apo . Y ri Pilato xubij c'a chique : ¿ Ja ri i-Rey ri nivajo' chi nintek rucamisaxic chuvech cruz ? Pero ri achi'a' principal-i' tak sacerdotes xa xquibij c'a apo : Xaxe ri César ri ka-rey roj , xecha' .
45011005	Grace	Y que chuka' ri' vacami ec'o kavinak israelitas ri junan oj cha'on quiq'uin roma ri rutzil ri Dios .
66017002	Sin	Can jac'a riq'uin re ixok re' quibanon-vi mac ri nima'k k'atoy tak tzij ri ec'o chuvech ri ruvach'ulef . Y can rumac c'a chuka' re ixok re' tok ri vinek ri ec'o chuvech ri ruvach'ulef e k'abarinek pa ruk'a' ri mac .
45012010	Recommendation	Ivach'alal ivi' roma iniman ri Cristo . Roma c'a ri' can tivajovala-ivi' riq'uin ronojel ivánima y tinimala-ivi' .
45008014	Faith	Ri can e uc'uan c'a roma ri Lok'olej Espíritu richin ri Dios , e ralc'ual chic ri Dios .
66012003	Description	Y c'ari' ri chicaj xk'alajin c'a pe jun itzel quek rij chicop ri nibix dragón chire . Jun nimalej chicop ri man jun bey tz'eton , roma c'o vuku' rujolon ( ruvi' ) , lajuj ruc'a' y ruc'uan jujun corona ri pa jujun chique ri vuku' rujolon ( ruvi' ) .
45008017	Faith	Y roma oj ralc'ual chic ri Dios , roj can yojichinan c'a chuka' . Can junan c'a yojichinan riq'uin ri Cristo . Pero nic'atzin chi man tikapokonaj nikatej pokon , achi'el xutej pokon ri Cristo ; richin queri' jebel xtekabana' riq'uin ri Cristo ri c'o ruk'ij-ruc'ojlen .
54005017	Recommendation	Ri uc'uey quichin ri kach'alal ri can jebel quic'uaxic niquiben chique ri kach'alal , can ruc'amon chi ca'i' ta bey más nim ri utzil ri niquic'ul chique ri kach'alal . Y ri chiquicojol ka ri uc'uey quichin ri kach'alal , ri más ruc'amon chi niquic'ul quik'ij ja ri yetiquir chuka' niquitzijoj ri ruch'abel ri Dios y yetijon .
46008007	Sin	Pero man conojel ta kach'alal quetaman chi ri vachibel xa man jun yetiquir niquiben . Ec'o kach'alal ri xquiya' quik'ij ri vachibel tok rubanon can , ri cánima nuna' chi vi niquitej ri ti'ij ri sujun chique ri vachibel , riq'uin ri' niquiya' ruk'ij ri vachibel . Y romari' man nicajo' ta niquitej , roma ri cánima nubij chique chi can mac vi . Man jani tik'ax chiquivech jebel .
43015002	Grace	Roma tok juvi' uva ec'o ruk'a' ri xa man niquiya' ta quivech , ye'elesex-el . Jac'a ri ruk'a' ri can niquiya' quivech , yejosk'ix jebel , richin más utz yevachin . Can que c'a chuka' ri' yin . Ri Nata' yerutz'et conojel ri ec'o viq'uin y yerelesaj-el ri man nivachin ta ri quic'aslen . Jac'a ri nivachin ri quic'aslen , xqueruch'ajch'ojirisaj más , richin chi ri quic'aslen más nivachin .
60005003	Recommendation	Pero man roma ta chuka' chi ja rix ri yixchajin quichin , roma ta ri' nic'o ruvi' ri niben chique . Man que ta ri' . Xa can tic'uaj jun chojmilej c'aslen chiquivech , richin queri' rije' niquetamaj niquic'uaj chuka' jun chojmilej c'aslen .
52004013	Recommendation	Kach'alal , roj nikajo' chi rix nivetamaj ri achique xtiban chique ri xquinimaj y e caminaki' chic el . Richin man yixbison , achi'el niquiben ri vinek ri man coyoben ta ri utzil ri c'o riq'uin ri Jesucristo .
58011029	Description	Y ri vinek israelitas roma ri can quicukuban quic'u'x riq'uin ri Dios , man xeruk'et ta ri nimalej ya' rubini'an Mar Rojo . Ri vinek choj c'a xek'ax chucojol ri ya' , achi'el xa ta pa ruvi' chaki'j ulef yebiyin-vi . Y ri vinek aj-Egipto xcajo' chuka' xquiben queri' , pero rije' xa xejik' .
44007020	Description	Chupan c'a ri tiempo ri' xalex ri Moisés ri chiri' chuka' pan Egipto . Y chuvech ri Dios , re ac'ual re' yalan jebel . Oxi' c'a ic' ri xilix coma ri rute-rutata' .
58005002	Grace	Ri nimalej sacerdote ri' jun vinek , y romari' retaman nujoyovaj quivech ri vinek ri man quetaman ta achique ri rurayibel ri Dios y e sachinek riq'uin ri quich'obonic .
45013012	Recommendation	Ri k'eku'n nik'ax yan , y nik'alajin yan pe ri sakil . Romari' , vi c'a c'o banobel richin k'eku'n ri nikaben , tikaya' can . Nic'atzin chi ja ri sakil ri noc katobal .
49006009	Recommendation	Y que c'a chuka' ri' rix patrón , ja ri utz ri tibana' quiq'uin ri isamajela' y man jun itzel tibila' o tibanala' chique richin tiquixibij-qui' . Man timestaj chi c'o jun Ivajaf chila' chicaj , y rija' can Cajaf vi rije' chuka' . Y rija' junan nuben chique conojel , chi patrón y chi samajel .
45012015	Recommendation	Quixquicot quiq'uin ri yequicot , y quixok' quiq'uin ri ye'ok' roma bis .
45002005	Sin	Xa jac'a rix covirinek ri ivánima . Man nivajo' ta niya' can ri mac . Y riq'uin ri' , xa nimol ruc'ayeval chivij . Can xtika' c'a ri royoval ri Dios pan ivi' chupan ri k'ij tok rija' xtuk'et tzij . Y ri ruk'atbel-tzij rija' can choj vi .
44014019	Violence	Y ri chiri' pa tinamit Listra ec'o c'a israelitas ri e apovinek . Ri israelitas c'a ri' e petenek c'a pa tinamit Antioquía y pa tinamit Iconio . Y re israelitas re' xquiya' quina'oj ri vinek aj chiri' pa Listra , y can xech'acon-vi chiquij , roma ri vinek aj chiri' xquiq'uek c'a chi abej ri Pablo , y c'ari' xquikirirej-el y xbequitorij can chuchi' ri tinamit , roma rije' xquich'ob chi ri Pablo caminek chic .
43013021	Description	Y tok ri Jesús rubin chic c'a ronojel re' , ri ránima can achique la xuben xuna' rija' , roma ri bis . Rija' can xuk'alajirisaj c'a achique roma tok janíla bis pa ránima y xubij c'a : Can kitzij c'a ri ninbij chive , chi jun chive rix nutijoxela' ri xquijachon-el pa quik'a' ri vinek , xcha' rija' .
48003022	Faith	Pero ri ruch'abel ri Dios ri tz'ibatel can , nubij chike chi can konojel roj vinek can oj aj-maqui' vi ; richin queri' tiketamaj chi c'o chi nikanimaj ri Jesucristo , y nikac'ul ri rusujun can ri Dios . Y nikac'ul xa can xe roma ri nikacukuba' kac'u'x riq'uin ri Jesucristo .
66011007	Violence	Y tok ri e ca'i' ri' quiq'uison chic ruk'alajirisaxic ri ruch'abel ri Dios , ri itzel chicop ri nipe chupan ri itzel jul k'eku'n rupan , xtuchop c'a quij ri e ca'i' ri' , xqueruch'ec y pa ruq'uisibel xquerucamisaj .
58003014	Faith	Roj jun c'a kabanon riq'uin ri Cristo , roma xkacukuba' kac'u'x riq'uin tok xkanimaj . Pero nic'atzin chi man tikaya' can , y jantape' tikacukuba-apo kac'u'x riq'uin .
45008010	Faith	Pero vi ri Cristo c'o pa tak kánima , c'o kac'aslen ri man q'uisel ta , roma man jun kamac yojc'ulun chuvech ri Dios . Y can kitzij vi chi roma ri mac yojquen-el ( yojcom-el ) chuvech re ruvach'ulef , pero riq'uin ri Cristo c'o kac'aslen .
44007052	Sin	¿ C'o ta cami jun chique ri k'alajirisey ruch'abel ri Dios ojer can , ri man ta xutej pokon pa quik'a' ri kati't-kamama' ? Man jun . Ri kati't-kamama' xequicamisaj c'a ri xebin chi ri Cristo ri can choj , xtipe na vi . Y tok can xoka' c'a ri Cristo , ja chic c'a rix ri xixjachon richin , y xic'utuj chi ticamisex .
48005021	Sin	Itzel yequitz'et ri ch'aka' chic roma c'o ri c'o quiq'uin . Ri yecamisan . Ri yek'aber . Ri yebanon man utzilej tak nimak'ij ta . Y ri yequibanala' chuka' ch'aka' chic quivech etzelal achi'el ri que tak ri' . Y can nubin chic c'a chive jun bey , y nincamuluj rubixic chive , chi ri vinek ri yebanon etzelal achi'el ri que tak ri' , man xque'ichinan ta quiq'uin ri ec'o pa rajavaren o pa ruk'a' ri Dios .
43012036	Faith	Romari' , re k'ij tok c'a c'o na ri Sakil iviq'uin , can ticuker ic'u'x riq'uin , richin chi yixoc alc'ualaxela' richin ri Sakil ri' . Que c'a re' ri xerubij ri Jesús chique ri vinek . C'ari' xeruya' can , y man jun c'a xetaman acuchi xbe-vi .
58003002	Faith	Ri Cristo Jesús can xuben-vi ri samaj ri xuya-pe ri Dios chire , achi'el xuben ri Moisés . Ri Moisés xuben ri rusamaj ri Dios y man xerumalij ta can ri e ralc'ual ri Dios .
56003006	Grace	Ri Dios xuya' ri Lok'olej Espíritu chike , roma ri Kacolonel Jesucristo . Y ri Lok'olej Espíritu q'uiy utzil nuben chike :
44004036	Description	Que c'a ri' c'o jun achin ri chiquicojol rubini'an José . Y re José riy-rumam can ri Leví , y alaxinek pa Chipre . Pero ri apóstoles xquiya' chic c'a jun rubi' . Romari' tok xubini'aj Bernabé . Y jare' ri jun chic rubi' ri xquiya' ri José , roma rija' can nucukuba-vi quic'u'x conojel .
48006009	Recommendation	Y man c'a kojcos chubanic ri utz . Roma vi man nikaya' ta can rubanic , xtapon c'a ri k'ij tok xtikac'ul rajel-ruq'uexel romare' .
48002019	Faith	Y roma xk'ax chinuvech chi man yitiquir ta yicolotej riq'uin ri ley , romari' man chic xincukuba' ta nuc'u'x riq'uin . Queri' nuc'ulvachin tok xinvil ri c'aslen riq'uin ri Dios .
66011001	Recommendation	Y xbejach c'a pe jun aj chuve , ri achi'el jun che' richin etabel . Y xbix c'a chuka' chuve : Cabiyin y tavetaj rupan ri rachoch ri Dios , tavetaj ri altar , y que'avajlaj-pe ri janipe' ri yeyo'on ruk'ij ri Dios chiri' .
66014004	Description	Y jere' ri man xeka' ta pa tak mac , ni riq'uin ixok , ni pa ch'aka' chic mac . Can e ch'ajch'oj vi , y can jantape' cojkan ri Jesucristo ri achi'el Alaj Carne'l . Jere' ri nabey ri xecol-pe chiquicojol ri vinek , richin chi ye'oc achi'el nabey sipanic chire ri Dios y ri Jesucristo ri can achi'el Alaj Carne'l .
66009007	Description	Y ri quibanic c'a ri sac' ri' , achi'el ri quiej ri banon chic el cutzil richin yebe pan oyoval . Ri pa quijolon ( quivi' ) quic'uan c'a jun achi'el corona ri can achi'el k'anapuek nitzu'un , y ri quipalej can achi'el c'a quipalej vinek .
60002016	Recommendation	Rix ix libre , roma chuxe' rutzij ri Dios ixc'o-vi . Can tibana' c'a chi ix libre , pero man roma ta ri' ja ta ri itzel ri niben . Man tiben queri' . Xa can quixc'oje' chuxe' rutzij ri Dios , y ja ri nrajo' rija' , jari' ri tibana' .
54004010	Faith	Roma c'a ri' nikaben ri rusamaj ri Dios y nikatej pokon . Can kacukuban-vi-apo kac'u'x riq'uin ri c'aslic Dios . Ja rija' ri Colonel richin ronojel vinek , pero más quichin ri yeniman richin .
58010029	Sin	Y vi queri' , ¿ man nich'ob ta cami rix chi xa más ruc'ayeval nika' pa ruvi' ri vinek ri nuxolk'otij ( nuxalk'atuj ) ri rubi' ri Ruc'ajol ri Dios , y nuben chi man jun rejkalen ri ruquiq'uel ? Y ja quic' ri' ri xch'ajch'ojirisan ri ruc'aslen . Y ja chuka' quic' ri' ri xbanon chi xc'achoj ri c'ac'a' trato ri xuben ri Dios kiq'uin . Pero ri vinek ri nixolk'otin ( nixalk'atun ) richin , can nretzelaj chuka' ri Lok'olej Espíritu ri niyo'on utzil pa kavi' .
43020021	Grace	C'ari' ri Jesús , can xubij chic c'a jun bey chique ri rutijoxela' : Ja ta c'a ri uxlanen xtic'oje' pa tak ivánima chi'ivonojel . Vacami c'a can yixintek-el , achi'el xirutek-pe yin ri Nata' , chubanic ri rusamaj .
65001016	Sin	Rije' yexebexot c'a chirij ronojel , man jun bey c'a niquicot ta cánima riq'uin ri achique quibanic . Xaxe ri itzel ri nika' chiquivech . Rije' yequibila' c'a chuka' ch'abel richin niquinimirisaj-qui' , y richin chuka' yequinimirisaj ch'aka' chic vinek , xaxe roma ri c'o quitz'eton-apo quiq'uin .
66006015	Description	Ri reyes ri ec'o chuvech ri ruvach'ulef , ri ch'aka' chic k'atoy tak tzij , ri beyoma' , ri e uc'uey quichin achi'a' ri e richin oyoval , ri vinek ri c'o uchuk'a' pa quik'a' , ri lok'on tak samajela' y ri vinek ri can e libre vi , xquevala' c'a qui' ri pa tak jul y chucojol tak abej ri chuvech tak juyu' .
66021008	Sin	Jac'a ri man yinquinimaj ta y ri niquixibij-qui' ye'apon pa tak tijoj-pokonal voma yin , xquentek pa k'ak' . Y can que c'a chuka' ri' xtinben quiq'uin ri man yeka' ta chinuvech , ri camisanela' , ri achi'a' y ri ixoki' ri niquicanola-qui' richin yemacun , ri aj-itza' , ri yeyo'on quik'ij dios ri xa man e kitzij ta , y ri e tz'ucuy tak tzij . Can xquentek na vi pa k'ak' ; ri xolon riq'uin azufre nic'a'on ( nivovon ) . Y jac'ari' ri ruca'n camic .
44022016	Recommendation	¿ Pero utz cami abanon chi quela' atc'o-ka y ri tiempo junanin benek ? Cabiyin c'a richin naben bautizar avi' , y tanimaj rubi' ri Ajaf Jesús , richin nicuyutej ri amac , xcha' chuve .
66009008	Description	Can c'o c'a chuka' rusmal quivi' achi'el ri rusmal quivi' ri ixoki' . Ri quey achi'el quey ri coj .
55002024	Recommendation	Roma jun rusamajel ri Ajaf Dios achi'el rat , man ruc'amon ta chi naben oyoval . Can nic'atzin chi utz naben quiq'uin conojel . Y nic'atzin chuka' chi ye'atijoj chi utzil ri kach'alal , y chi yacoch'on chuka' .
51002005	Faith	Y stape' man inc'o ta apo iviq'uin , chi can ta in pa'el-apo pan inic'ajal , ri vánima yin can c'o-vi-apo iviq'uin . Yalan yiquicot roma vetaman chi can riq'uin ruchojmilal ix benek y can cukul-vi ic'u'x riq'uin ri Cristo .
60003012	Sin	Roma ri Ajaf can yerutzu' ri vinek choj quic'aslen . Y can nrac'axaj ri qui-oración . Jac'a ri yebanon etzelal , man utz ta yerutz'et . Queri' nubij ri ruch'abel ri Dios ri tz'ibatel can .
53002013	Faith	Jac'a rix kach'alal , ri Ajaf yixrajo' . Benek-ruvech c'o chi nikamatioxij chire ri Dios ivoma , roma ja tok man jani c'o ta re ruvach'ulef , jari' tok xixrucha' yan ri Dios richin yixcolotej chupan ri imac . Y xixcolotej roma xicukuba' ic'u'x riq'uin ri kitzij , y chuka' roma ri Lok'olej Espíritu xuch'ajch'ojirisaj ri ic'aslen .
66022011	Recommendation	Romari' ri man choj ta ruc'aslen , tubana' na c'a ri nrajo' . Y ri uc'uayon jun tz'ilolej c'aslen , tubana' na c'a ri nurayij . Jac'a ri choj quic'aslen , man tiquijel rubanic . Y ri ch'ajch'oj quic'aslen , can que c'a ri' tiquibana-apo . Can ticuker quic'u'x jantape' .
44002038	Faith	Y ri Pedro xubij chique : Titzolej-pe ic'u'x riq'uin ri Dios , y pa rubi' ri Ajaf Jesucristo tibana-el bautizar ivi' , richin queri' nicuyutej ri imac . Y ri Dios xtuya' ri Lok'olej Espíritu chive .
52005015	Recommendation	Y vi c'o ri xquebanon etzelal chive , man tiben c'a ruq'uexel chique . Xa titija' ik'ij niben ri utz chique . Titija' c'a ik'ij niben ri utz chique conojel vinek , chive ka rix ivachibil ivi' ri iniman ri Jesucristo , y chuka' chique ri vinek ri man quiniman ta .
45001027	Sin	Y que chuka' ri' ri achi'a' , ec'o ri man chic xecajo' ta ixoki' , xa achi'a' chic ri xecajo' y xquic'uaj-qui' quiq'uin . Yalan itzel ri xquiben , y xa man xeq'uix ta ; can xquiq'uek-qui' chupan ri etzelal ri niquirayij . Y can ja yan c'a ri quich'acul xc'ulun-el rutojbalil ri itzel bey ri xcojkaj .
50002018	Recommendation	Y que chuka' ri' rix , tiquicot c'a ri ivánima viq'uin .
44003019	Recommendation	Vacami titzolej c'a pe ic'u'x riq'uin ri Ajaf Dios y tijalatej ri ic'aslen , richin queri' nicuyutej y nisachatej ri imac . Y xquepe c'a tiempos richin uxlanen tok ri Ajaf can c'o chic iviq'uin .
66021025	Description	Ri chiri' , can man jun bey c'a xquetz'ape' ta ri puertas ri niban-vi-apo oquen ri pa tinamit , roma man jun bey xtik'ekumer richin nocok'a-ka .
43006054	Faith	Ri can xtiquitej c'a ri nuch'acul yin y xtiquikun chuka' ri nuquiq'uel , can c'o-vi c'a ri quic'aslen richin jantape' . Y yin can xtinben c'a chique chi xquec'astej-el chiquicojol ri caminaki' , ri pa ruq'uisibel k'ij .
43019011	Sin	Y ri Jesús xubij : Man jun ta ak'atbel-tzij pa nuvi' , vi ta man roma ri Dios ri c'o chila' chicaj . Roma c'a can ja rija' yoyon-pe k'atbel-tzij pan ak'a' , romari' c'o ak'a' chuve . Y vi xquinatek pa camic , can c'o c'a amac , pero ri más nim rumac ja ri xijachon pan ak'a' , xcha' ri Jesús .
59002017	Faith	Y que chuka' ri' vi nabij chi animan chic ri Dios , pero xa man naben ta ri utz , man jun nic'atzin-vi ri nabij chi animan chic . Xa at achi'el jun caminek . Man jun yatiquir naben .
45008003	Sin	Ri ley richin ri Moisés man xtiquir ta xojrucol , roma roj man xkaben ta ri nubij . Jac'a richin yojcolotej , ri Dios xutek-pe ri Ruc'ajol chuvech re ruvach'ulef , xoc vinek can achi'el roj , xaxe c'a rija' man aj-mac ta . Xquen c'a ( Xcom c'a ) roma ri kamac , y riq'uin ri' ri Dios xojrucol chuvech ri ruchuk'a' ri mac .
60003014	Recommendation	Pero vi roma ri chojmilej ic'aslen , rix nivil pokonal , jebel ruva-ik'ij . Y romari' man tixibij-ivi' chiquivech ri yebanon queri' chive . Ni man tisach c'a chuka' ic'u'x .
51003021	Recommendation	Y rix te'ej-tata'aj , man tiyec coyoval ri ivalc'ual . Man utz ta c'a ri niben vi nic'o ruvi' niben chique , y romari' nisech quic'u'x .
66018002	Sin	Can riq'uin c'a ruchuk'a' nich'on , y nubij : Vacami xtzak yan , vacami xtzak yan ri nimalej tinamit Babilonia . Vacami xa oquinek chic c'a jay richin niquimol-qui' itzel tak espíritu . Y chiri' chuka' c'o-vi quisoc itzel y tz'ilolej tak aj-xic' chicop .
62002022	Sin	¿ Y achique cami c'a ri tz'ucuy-tzij ? ¿ Man ja ta cami ri nibin chi ri Jesús man Cristo ta , chi man takon ta pe roma ri Dios ? Ri nibin queri' , can nretzelaj-vi ri Cristo y nuben chi can ja rija' ri Cristo . Can nubij-vi c'a chi ri Tata'ixel man kitzij ta . Y queri' chuka' nubij chirij ri C'ajolaxel .
46011027	Sin	Romari' vi xa man nikaya' ta ruk'ij ri Ajaf tok nikatej ri caxlan-vey y ri ruya'al-uva richin natabel richin , yojmacun . Can chirij c'a ri ruch'acul y ri ruquiq'uel rija' yojmacun-vi .
59002020	Faith	Yalan at nacanic riq'uin ri ach'obonic . Xtinc'ut na pe' chavech vacami chi vi nabij chi animan chic ri Dios y xa man naben ta ri utz , can man jun nic'atzin-vi tok xabij chi xanimaj . Xa at achi'el jun caminek . Man jun yatiquir naben .
43018003	Description	Romari' ri Judas chupan c'a ri lugar ri' xeruc'uaj ri jusol soldados y ri jusol chajinela' ri xequiya-el ri principal-i' tak sacerdotes y ri achi'a' fariseos . Ri soldados y ri chajinela' can quic'ualon c'a k'ak' richin sakil y chuka' quic'ualon ronojel camisabel ri yec'atzin richin oyoval .
53003003	Grace	Ri Ajaf man jun bey xquixruya' ta can , xa can xtuya' ivuchuk'a' y xquixruchajij chuvech ri etzelal .
44007021	Description	Y c'ari' , can c'o c'a chi xbemalix can pa ruvi' ri raken-ya' , xbequiya' c'a can pa ruk'a' ri camic . Pero ri xuc'uan-el ri ac'ual jac'a ri rumi'al ri rey , ri rey ri can nibix chuka' Faraón chire . Ri rumi'al ri rey Faraón can achi'el ral c'a xuben chire ri Moisés .
66008005	Description	Can jac'ari' tok ri ángel xberuc'ama' chic pe ri c'ojlibel richin ri pon y xberuya-pe k'ak' chupan , ri c'o pa ruvi' ri altar . Y c'ari' xuq'uek ri k'ak' c'a pa ruvi' ri ruvach'ulef xintz'et yin . Y jari' tok xepe cokolajay , ch'abel , coyopa' , y chuka' xuben silonel ( cab-raken ) .
66018003	Sin	Roma xa ja ri Babilonia ri xbanon chique ri ch'aka' chic ruvach'ulef richin chi xquiyec royoval ri Dios pa quivi' , roma xuben chique chi xeruk'abarisaj pa ruk'a' ri mac quiq'uin achi'a' y ri ixoki' . Jac'a chuka' ri Babilonia ri xbanon chique ri reyes quichin ch'aka' chic ruvach'ulef richin xeka' pa mac , achi'el ri mac quiq'uin ixoki' . Y can jac'a chuka' ri tinamit Babilonia ri xbanon chique q'uiy c'ayinela' chi xebeyomer can , roma ri aj-Babilonia xquic'uaj jun itzel c'aslen y romari' xquisachala' janíla mero , xcha' ri ángel .
44026021	Violence	Jari' ri xinben . Y xaxe romari' tok ri kavinak israelitas xinquichop-pe chiri' pa rachoch ri Dios ri c'o pa Jerusalem , y xcajo' ta xinquicamisaj .
55004004	Sin	Xa man chic c'a xticac'axaj ta ri ruch'abel ri Dios , richin chi yecac'axaj ri tijonic ri xa man jun quejkalen .
43006064	Faith	Pero can c'a e q'uiy na c'a chive rix ri man nurayij ta cánima yinquinimaj , xcha' ri Jesús . Roma rija' can pa nabey c'a ri retaman chic pe achique vinek ri man xqueniman ta , y ri achique xtic'ayin-el richin .
43013026	Description	Ri Jesús can jac'ari' tok xubij chire ri tijoxel ri' : Ri xtinya' c'a ri caxlan-vey muban chire , jac'ari' ri xtijachon vichin . Y rija' xumuba' c'a ri caxlan-vey y xuya' chire ri Judas Iscariote ri ruc'ajol jun achin rubini'an Simón .
54006020	Recommendation	Y rat Timoteo , tachajij c'a ri samaj ri yo'on chave . Man que'ac'ul ri tzij ri xa man riq'uin ta ri Dios e petenek-vi , ri xa e richin re ruvach'ulef , y xa man jun niquiq'uen-pe chave . Chuka' queri' tabana' quiq'uin ri vinek ri yech'on chirij ri ruch'abel ri Dios . Rije' niquibij chi c'o etamabel quiq'uin , y xa man jun quetaman .
44017005	Violence	Jac'a ri vinek israelitas ri xa man niquinimaj ta ri Jesucristo , itzel xquina' chique ri Pablo y ri Silas . Y romari' tok rije' xebequimolola-pe achi'a' ri e itzel y e k'or . Can e janíla c'a vinek ri xequimol , roma can xquiyec-vi ri tinamit . Y rije' xebe richin yebe'oc pa rachoch ri jun achin rubini'an Jasón , chiquicanoxic ri Pablo y ri Silas . Rije' nicajo' c'a yequelesaj-pe ri pa jay y yequiya-pe pa quik'a' ri vinek .
62005016	Sin	Vi c'o jun kach'alal nimacun y xatz'et , tac'utuj c'a chire ri Dios chi nucol chuvech ri camic ri richin jantape' . Xaxe vi ri rumac man nuc'uaj ta pa camic . Roma c'o c'a mac ri can nuc'uan pa camic . Man ninbij ta c'a chive chi can c'o chuka' chi rix nic'utuj chire ri Dios roma ri jun vinek ri nibanon mac ri ruc'uan pa camic .
43013020	Faith	Can kitzij vi c'a ninbij chive , chi ri xtic'ulun c'a richin ri nintek-el yin , can ja yin ri yiruc'ul . Y ri xquic'ulun c'a yin , xa can xtuc'ul c'a chuka' ri takayon-pe vichin .
58012028	Faith	Y romari' tikamatioxij chi kichin chic roj ri k'atbel-tzij ri man jun nisilon richin . Y riq'uin ri matioxinic ri nikaya' chire ri Dios , nikasamajij c'a , can achi'el ri nika' chuvech rija' . Y tikaya' chuka' ruk'ij , roma toka' chikac'u'x chi ja rija' ri más nim .
44019013	Description	Y ec'o c'a achi'a' israelitas ri yebiyaj , ri can e elesey vi itzel tak espíritu . Ch'aka' c'a chique rije' can nicajo' c'a niquicusaj ri rubi' ri Ajaf Jesús richin chi niquiben queri' . Romari' rije' niquibij c'a chique ri itzel tak espíritu : Pa rubi' ri Ajaf Jesús ri nutzijoj ri Pablo nikabij c'a chive chi quixel-el , yecha' c'a chique .
44015040	Grace	Y ri Pablo xucha' c'a ri Silas richin nrachibilaj-el richin yebe . Y ri kach'alal aj chiri' pan Antioquía xequijech c'a pa ruk'a' ri Dios ri Pablo y ri Silas .
63001008	Recommendation	Jac'a rix ri jebel isamajin-pe ri Dios , tichajij c'a ri ic'aslen , richin queri' man ta xtisach can juba' chire ri lok'olej sipanic ri xtic'ul roma ri isamaj . Can ta tz'aket tok xtic'ul .
66011006	Violence	Can yo'on c'a chuka' uchuk'a' pa quik'a' ri e ca'i' ri' , richin niquitz'apej ri job chupan ri k'ij tok rije' niquik'alajirisaj ri ruch'abel ri Dios . Can yetiquir c'a chuka' niquiben quic' chire ri ya' . Yetiquir c'a chuka' yequiya' xabachique k'axomal pa quivi' ri aj-ruvach'ulef tok nic'atzin .
44008021	Sin	Y chuka' rat man jun ak'a' chire re samaj re' , roma ri avánima xa man choj ta chuka' chuvech ri Dios .
43017010	Faith	Y conojel c'a ri can e vichin yin , can e avichin chuka' rat , y ri ec'o aviq'uin rat , can e vichin chuka' yin . Y yin can xk'alajin yan c'a ri nuk'ij-nuc'ojlen , coma re achi'a' re xe'aya' chuve .
45003012	Sin	Can man ja ta c'a ri rubey ri Dios xquicha' richin xcojkaj . Man utz ta c'a ri quic'aslen . Can man jun vi vinek ri nibanon ta utz . Man jun .
50002003	Recommendation	Ronojel ri niben , man richin ta ninimirisaj-ivi' o richin ta chi xaxe rix ri c'o utz niq'uen can chire ronojel . Xa tich'utinirisaj-ivi' , y tibana-ka chi rix xa can más ix co'ol que chiquivech ri ch'aka' chic .
66001013	Description	Y pa quinic'ajal ri vuku' candeleros pa'el c'a jun ri can achi'el ri Jun ri xalex chikacojol , rucusan jun rutziak ri napon c'a chiraken ka . Y rucusan chuka' jun ruximbal banon riq'uin k'anapuek , y re ximbel re' chuva-ruc'u'x nik'ax-vi .
66022003	Faith	Y ri chiri' man jun chic ri c'o ta chi napon chuvech ri ruc'ayeval , roma can man jun chic mac . Can chiri' c'a c'o-vi ri lok'olej ruch'acat ri Dios y ri Jesucristo ri achi'el Alaj Carne'l . Y conojel c'a ri ec'o chiri' , jari' ri xquesamajin richin .
60004007	Recommendation	Y can chanin c'a chuka' xtapon ri ruq'uisibel tak k'ij richin re ruvach'ulef . Roma c'a ri' rix , can tina' c'a jebel ri achique ye'ibanala' y riq'uin ronojel ivánima tibana' orar jantape' .
44014026	Grace	Y ri chiri' pan Atalia xe'oc c'a el pa jun barco richin yetzolin c'a pan Antioquía , ri tinamit acuchi ri kach'alal e quijachon c'a el pa ruk'a' ri Dios ri Pablo y ri Bernabé , chi ja ta ri rutzil ri Dios ye'uc'uan , richin nequibana' ri samaj . Y vacami ri samaj ri' xc'achoj yan can .
46007028	Recommendation	Roma vi ec'o ri yec'ule' , niquitej pokon , y yin man ninvajo' ta chi rix nic'ulvachij queri' . Pero chuka' vi c'o jun kach'alal achin ri nrajo' nic'ule' , tic'ule' c'a , man mac ta . Y que chuka' ri' jun xten , vi nrajo' nic'ule' , tic'ule' c'a .
49006012	Sin	Roj man quiq'uin ta c'a vinek nikaben-vi oyoval , can quiq'uin c'a ri itzel tak espíritu , quiq'uin espíritu ri c'o uchuk'a' pa quik'a' , quiq'uin ri espíritu ri e uc'uayon quichin ri vinek ri c'a quicukuban na quic'u'x riq'uin re ruvach'ulef y k'ekumatajinek ri quic'aslen , quiq'uin ri itzel tak espíritu ri ec'o pa cak'ik' . Can quiq'uin c'a rije' nikaben-vi oyoval .
59001005	Recommendation	Y vi ec'o kach'alal chi'icojol ri nicajo' chi nic'oje' quina'oj , tiquic'utuj c'a chire ri Dios . Y rija' can man xtupokonaj ta xtuya-pe q'uiy . Queri' nuben quiq'uin conojel ri yec'utun , y man jun achique ta xtubij chique .
52005019	Recommendation	Man tik'et ri rusamaj ri Lok'olej Espíritu .
58009002	Description	Y ri jay ri' que c'a re' rubanic . Chupan c'a ri nabey parte chire ri rachoch ri Dios , c'o ri lámpara y c'o chuka' jun mesa . Y pa ruvi' ri mesa ri' ec'o-vi ri lok'olej tak caxlan-vey . Y re nabey parte chire ri rachoch ri Dios nibix c'a Santo'ilej chire .
66003018	Recommendation	Roma c'a ri' ninya' rutzijol chive , chi tok rix nilok' k'anapuek , tilok'o' c'a ri c'o viq'uin yin , richin queri' can yixoc-vi beyoma' . Roma re k'anapuek c'o viq'uin yin , can utz vi , roma c'ovisan chic pa k'ak' . Can man jun chic c'a ti tz'il c'o riq'uin . Y tok rix nilok' chuka' tziek , can tilok'o' c'a ri sek tziek viq'uin yin , richin chi nucuch rij ri iq'uix . Y que chuka' ri' chi viq'uin yin tilok'o-vi ri ak'on richin niya' ri pa tak runak'-ivech rix , richin yixtzu'un jebel .
62005013	Faith	Rix ri iniman chic ri rubi' ri Ruc'ajol ri Dios , nintz'ibaj c'a ronojel re' chive richin nivetamaj chi c'o chic ic'aslen ri man q'uisel ta y chi can ta cukul ic'u'x riq'uin ri Ruc'ajol ri Dios .
43007018	Faith	Achique c'a vinek ri ruyon rija' nuk'alajirisaj-ri' , can nrajo' c'a chi ri vinek niquiya' ta ruk'ij . Jac'a yin ninvajo' chi rix niya' ta ruk'ij-ruc'ojlen ri Dios ri takayon-pe vichin . Y romari' nik'alajin chi yin can ja ri kitzij ninben y man jun bey ninben ta ri man utz ta .
47004007	Grace	Ri sakil y ri uchuk'a' ri ruyo'on c'a pe ri Dios chike , can jun beyomel vi , pero roj ri acuchi kayacon-vi-ka man q'uiy ta rejkalen . Xa junan c'a riq'uin jun ulef lek , roma xa can ulef vi chuka' , richin chi tik'alajin chi ri uchuk'a' ri c'o kiq'uin , riq'uin ri Dios petenek-vi y xa man kiq'uin ta roj nipe-vi , roma ri uchuk'a' ri' can janíla vi nim .
45012019	Recommendation	Rix ri yalan yixinvajo' , ninbij c'a chive : Vi ec'o ri yebanon itzel chive , man tiben ruq'uexel chique . Xa tiya' pa ruk'a' ri Dios , roma ja rija' ri xtiyo'on rutojbalil ri itzel tak quibanobal . Can achi'el ri nubij ri Dios chupan ri tz'ibatel can : Pa nuk'a' yin c'o-vi ri ruc'ayeval y ninya' rutojbalil chique ri yemacun . Queri' nubij ri Ajaf .
43008054	Faith	Y ri Jesús xubij : Vi nuyon c'a yin ninya' nuk'ij-nuc'ojlen , xa man jun c'a nic'atzin-vi . Pero ri nuk'ij-nuc'ojlen yin , can jac'a ri Nata' niyo'on . Ri Nata' jac'ari' ri nibij i-Dios chire .
45014020	Recommendation	Man tikavulaj ri rusamaj ri Dios , roma ronojel yekatijla' . Can kitzij vi chi ronojel re' utz yetij , pero vi c'o jun kach'alal ri nitzak roma nikatej ronojel , roj man utz ta ri nikaben .
43019040	Description	Xepe c'a ri José y ri Nicodemo , xquibir ( xquiber ) ri ruch'acul ri Jesús pa tak tziek ri can c'o ri jubulej ak'on ri' chirij . Rije' can que c'a ri' xquiben riq'uin ri ruch'acul ri Jesús , roma ri vinek israelitas que vi ri' niquiben quiq'uin ri quicaminak .
58010034	Faith	Xijoyovala' quivech ri ec'o pa cárcel roma ri rubi' ri Dios . Y tok ri i-cosas xe'elesex can chive , man xipokonaj ta xiya-el . Xa can riq'uin quicoten xiya-el . Roma ivetaman chi chila' chicaj c'o ri can ivichin rix , y ri' más utz que chuvech ri beyomel richin re ruvach'ulef , y chuka' man jun xtelesan chive .
44013023	Grace	Y jun c'a chique ri riy-rumam ri rey David , ja ri Jesús . Y ja ri Jesús ri yo'on-pe roma ri Dios richin yojrucol roj israelitas , can achi'el ri rusujun-vi chike .
46002009	Faith	Can achi'el ri nubij chupan ri ruch'abel ri Dios ri tz'ibatel can : Man jun c'a tz'eteyon ri e ruchojmirisan ri Dios richin chi nuya' chique ri ye'ajovan richin . Y chuka' can man jun ri ac'axayon ni ch'oboyon ta juba' . Queri' nubij ri tz'ibatel can .
45008011	Grace	Ri Dios xuben chire ri Cristo Jesús chi xc'astej-pe chiquicojol ri caminaki' , y que chuka' ri' xtuben chike roj ri c'o ri Rulok'olej Espíritu pa tak kánima . Xkojruc'asoj chuka' el chiquicojol ri caminaki' , roma c'o ri Lok'olej Espíritu kiq'uin .
45008016	Faith	Roma ri Lok'olej Espíritu nuben chike chi nikana' pa kánima chi can kitzij oj ralc'ual vi ri Dios .
48006007	Recommendation	Man c'a tik'ol-ivi' . Roma ri Dios man jun nik'olon richin . Can achi'el tok nitic-ka jun ixin , can ja chuka' ri' ri neruya-pe . Can ronojel c'o c'a rajel-ruq'uexel .
45011022	Grace	Can tivetamaj-vi c'a chi ri Dios janíla najovan , pero chuka' nuya' rutojbalil ri mac . Ri e tzakinek chupan ri quimac , rija' nuya' rutojbalil ri quimac . Jac'a rix ruyo'on rutzil chive , pero nic'atzin chi can nicukuba' ic'u'x riq'uin . Roma vi man nicukuba' ta ic'u'x riq'uin , rix chuka' yixelesex-el .
59005007	Recommendation	Vach'alal , ninbij c'a chive chi quixcoch'on , y man tiya' can ri coch'onic ri' , c'a tok xtapon ri k'ij tok xtipe chic jun bey ri Ajaf . Achi'el nuben jun ticonel pa juyu' , nicoch'on y nroyobej ri nabey y ruq'uisibel tak job , c'ari' nuben cosechar ri lok'olej tico'n .
55001016	Grace	Pero ri kach'alal Onesíforo man que ta ri' xuben . Ri Ajaf c'a xtujoyovaj ta quivech ri ec'o pa rachoch , roma rija' man xq'uix ta xinorutz'eta' vave' pa cárcel . Xa q'uiy bey xoruya' quicoten pa vánima .
62002028	Faith	Y vacami rix ri achi'el tak valc'ual , can jun c'a tibana' riq'uin ri Jesucristo . Richin chi man xtikaxibij ta ki' chuvech tok xtapon ri k'ij tok xtipe chic jun bey rija' . Y richin chuka' man xkojq'uix ta chuvech tok xtapon ri k'ij ri' .
48005016	Recommendation	Y ninbij c'a chuka' chive : Tiya' k'ij chi ja ri Lok'olej Espíritu nuc'uan ivichin , y man tiben ri nirayij rix .
54001015	Grace	Y re ninbij chave vacami , can kitzij vi , y ruc'amon chi ninimex coma conojel : Chi ri Jesucristo xpe chuvech re ruvach'ulef richin xojrucol roj aj-maqui' , y ja yin ri más itzel numac que chuvech ri quimac conojel ri ch'aka' chic aj-maqui' .
49006010	Faith	Y ri ruq'uisibel c'a ri ninbij-el chive vach'alal , chi can ticanoj c'a ivuchuk'a' riq'uin ri Ajaf , roma riq'uin rija' can nim vi c'a ri uchuk'a' c'o .
46010012	Recommendation	Romari' vi c'o jun kach'alal ri nich'obon chi can cukul-vi ruc'u'x y romari' man nitzak ta , xa can nic'atzin chi tuchajij-ri' jebel richin chi man nitzak .
58010014	Grace	Can man xtiquen ta chic ( xticom ta chic ) . Xaxe jun bey xquen ( xcom ) , y riq'uin ri' xuben chike chi richin jantape' man jun kamac yojc'ulun chuvech ri Dios . Queri' xuben chike roj ri xojjel-apo riq'uin richin nich'ajch'ojir ri kánima .
43010031	Violence	Y jac'ari' tok ri achi'a' ri can c'o-vi quik'ij chiquicojol ri israelitas xebequisiq'uila' chic c'a pe abej chirij ri Jesús , richin niquicamisaj chi abej .
46011003	Description	Pero yin ninvajo' chuka' chi rix nivetamaj chi ri Cristo jari' ri jolomaj ( vi'aj ) ri c'o pa quivi' ri achi'a' , y ri achi'a' jari' ri jolomaj ( vi'aj ) ri ec'o pa quivi' ri quixjaylal . Pero ja ri Dios ri más nim y ja rija' ri jolomaj ( vi'aj ) c'o pa ruvi' ri Cristo .
58011036	Violence	Ec'o c'a ch'aka' chic , roma ri quicukuban quic'u'x riq'uin ri Dios q'uiy xquic'ulvachij , roma ec'o ri xetze'ex y xech'ay , ec'o xexim riq'uin cadena , y ec'o xetz'apex pa tak cárcel .
58006019	Faith	Achi'el xa ta oj yukul riq'uin ri Dios riq'uin jun nimalej raken colo' , ri napon c'a chila' chicaj . Colo' ri janíla ruchuk'a' , y man nic'okpitej ta . Can cukul kac'u'x chi xkojbe chila' chicaj .
49005011	Recommendation	Man c'a quixoc cachibil ri yebanon banobel richin k'eku'n , roma ri banobel que tak ri' xa man jun utz niquiq'uen-pe . Pa ruq'uexel chi yixoc ta cachibil ri queri' quibanobal , xa tibij chi ri quibanobal man utz ta .
59004011	Recommendation	Vach'alal , man tibij itzel chirij jun chic kach'alal . Roma vi xtibij itzel chirij jun chic kach'alal , can chirij ri ley richin ri Dios yixch'on-vi . Vi xtibij chi jun kach'alal man utz ta ri ruc'aslen chuvech ri Dios , niben c'a chire ri ley richin ri Dios chi man utz ta . Y riq'uin ri' man niben ta ri nubij ri ley . Xa yixch'on chirij .
66021021	Description	Y ri cablajuj puertas e abej . Y ri abej ri' jac'a ri nibix perla chire . Ri cablajuj puertas ri' , cablajuj c'a perlas . Jac'a ri nima-bey richin ri tinamit , can riq'uin c'a k'anapuek banon-vi , y can achi'el vidrio nitzu'un .
58003006	Faith	Ri Cristo chuka' man xerumalij ta can ri e ralc'ual ri Dios . Pero rija' man choj ta c'a rusamajel ri Dios , achi'el ri Moisés . Ri Cristo can Ruc'ajol vi ri Dios . Roj chuka' oj ralc'ual chic ri Dios , pero vi nikacukuba-apo kac'u'x riq'uin , y riq'uin quicoten nikoyobej-apo ri k'ij tok xtekila' ronojel ri utzil .
45012009	Recommendation	Can quixajovan c'a riq'uin ronojel ivánima . Tivetzelaj ri man utz ta y tivojkaj ri utz .
66011013	Violence	Y can jac'ari' xpe jun nimalej silonel ( cab-raken ) chuvech ri ruvach'ulef , y jun c'a chique ri lajuj partes richin ri tinamit xbe c'a pan ulef . Y ri vinek ri xequen ( xecom ) roma ri silonel ( cab-raken ) e vuku' mil . Jac'a ri ch'aka' chic vinek ri ec'o chupan ri tinamit ri' y man jun xquic'ulvachij , xpe c'a janíla xibinri'il chique . Y xquiya' c'a ruk'ij-ruc'ojlen ri Dios ri c'o chila' chicaj .
48003020	Description	Y tok c'o c'a jun k'asey-tzij ( k'axey-tzij ) , can nik'alajin-vi chi man ruyon ta c'o , roma can c'o-vi chuka' ri nibin ri tzij y ri nic'ulun . Pero ri Dios ruyon tok xusuj ri utzil chire ri Abraham .
43019010	Description	Jari' tok ri Pilato xubij chire ri Jesús : ¿ Achique c'a roma tok man jun tzij nabij-pe chuve ? Yin , can c'o c'a ri xinc'utuj chave . ¿ Man avetaman ta c'a chi yin c'o k'atbel-tzij pa nuk'a' richin yacamisex chuvech cruz y richin yatincol chuvech chuka' ? xcha' .
44008032	Description	Ri ruch'abel ri Dios ri najin chusiq'uixic ri achin ri' , jac'a ri nubij : Xuc'uex c'a richin necamisex , achi'el nuc'uex jun carne'l . Can achi'el c'a nuben ri alaj carne'l ri man nik'ajan ta tok nisoquex rij , que c'a chuka' ri' xuben rija' , man jun xubij .
44013021	Description	Pero rije' jun rey ri xcajo' richin nik'aton tzij pa quivi' . Y ri Dios can xuya-vi c'a ri qui-rey . Y cavinek juna' c'a xk'aton tzij pa quivi' ri kati't-kamama' ri jun rey xubini'aj Saúl . Ri Saúl ri' ruc'ajol c'a ri achin rubini'an Cis . Y ri Saúl jun riy-rumam can ri Benjamín .
56001010	Sin	Roma e q'uiy ri man yeniman ta tzij . Y chiquicojol rije' ec'o-vi ri yebin chi c'o chi niban ri circuncisión chique richin yecolotej . Ja ri tzij ri que tak ri' , ri xa man jun quejkalen . Y yequik'ol ri vinek .
44010012	Description	Y tok kajinek chic c'a pe , ri Pedro xutz'et c'a chi chupan ec'o-pe ronojel quivech chicop . Ec'o ri chicop ri caji' caken , ec'o ri aj-xic' tak chicop ri yebe pa cak'ik' y ch'aka' chic quivech chicop .
43017022	Grace	Yin can xinya' yan c'a chique ri ayo'on-pe rat chuve yin . Rije' can c'o chic c'a quik'ij-quic'ojlen chuka' , achi'el ri abanon-pe chuve yin ; richin queri' xa jun ta c'a xtiquiben , achi'el kabanon roj . Xa jun kabanon .
55001013	Faith	Y rat Timoteo , ninbij c'a chave chi can achi'el ri utzilej tak tijonic ri nuyo'on chave , can que c'a chuka' ri' taya' chique ri ch'aka' chic . Roma can jun c'a abanon riq'uin ri Jesucristo , can acukuban ac'u'x riq'uin , y yatajovan chuka' . Man c'a taya' can ri' .
43002006	Description	Y ri chiri' ec'o c'a vaki' nima'k tak cucu' ( k'e'l ) , e banon riq'uin abej . Ri israelitas yalan yecucusaj cucu' ( k'e'l ) que tak ri' , roma chupan cucu' ( k'e'l ) que tak ri' niquiya-vi ya' ri nic'atzin chique richin ri ch'ajch'ojirisanic , can achi'el c'a ri nichilabex chique roma ri qui-ley . Y ri cucu' ri' ( ri k'e'l ri' ) , cajquej ciento vasos ya' quipan .
46015034	Recommendation	Tuna' c'a ivech achi'el ruc'amon chi niben , y man chic quixmacun . Queri' ninbij chive roma ec'o kach'alal chi'icojol ri man q'uiy ta etamabel c'o quiq'uin chirij ri Dios , y q'uiy ri man ja ta rubixic niquiben chire . Quixq'uix c'a juba' romari' .
49004002	Recommendation	Tikach'utinirisaj-ki' . Kojcuyun . Kojcoch'on . Tikajovala-ki' chikachibil ki' . Y vi can kitzij yojajovan , can yojcoch'on-vi c'a .
65001023	Recommendation	Nic'atzin c'a chi ye'icol ri vinek chuvech ri k'ak' . Y chuka' nic'atzin chi rix can nijoyovaj quivech ri ch'aka' chic . Pero chuka' nic'atzin chi tichajij-ivi' rix , richin man yixtzak . Can itzel c'a titz'eta' ri quimac , can achi'el nitz'et jun tziek ri janíla tz'il .
45008028	Grace	Roj ri nikajo' ri Dios y xojoyox roma rija' richin xojoc ralc'ual roma queri' ruch'obon-pe pa kavi' , can ketaman c'a chi xabachique k'axo'n y tijoj-pokonal nikac'ovisaj , c'o utz ri nuq'uen-pe chike .
45016019	Recommendation	Jac'a rix , conojel quetaman chic chi can ninimaj-vi rutzij ri Dios , y yin yalan niquicot ri vánima romari' . Pero chuka' ninvajo' chi tivetamaj nic'oje' ina'oj chubanic ri utz y man chubanic ta ri etzelal .
58009004	Description	Y chupan ri ruca'n parte c'o jun altar ri richin niporox pon pa ruvi' , y ri rij k'anapuek . C'o c'a chuka' ri cáxa ri richin ri ru-trato ri Dios . Y ri rij ri cáxa ri' ruyon k'anapuek y can que chuka' ri' ri rupan . Chupan c'a ri cáxa c'o jun lek banon riq'uin k'anapuek y chupan ri lek c'o juba' maná , ri vey ri xka-pe chila' chicaj . Chupan ri cáxa c'o chuka' ri ru-vara ri Aarón , ri xjotayin chic pe . Y chuka' c'o ri tz'alen tak abej ri tz'ibatel-vi can ri trato ri xuben ri Dios quiq'uin ri kati't-kamama' .
45003027	Faith	Roma c'a ri' man yojtiquir ta nikanimirisaj-ki' ni nikabij ta chi yalan utz ri kac'aslen . Roma man xojcolotej ta roma yalan ta utz ri kabanobal , xa xojcolotej roma ri xkanimaj ri Jesús .
43014010	Faith	¿ Man c'a nanimaj ta rat chi ri Nata' c'o viq'uin yin , y yin inc'o riq'uin rija' ? Ri ch'abel c'a ri xink'alajirisaj chivech , can riq'uin c'a ri Nata' petenek-vi , roma can viq'uin yin c'o-vi . Can jac'a rija' ri nibanon re samaj re' .
44016022	Violence	Y can e janíla c'a vinek ri xebeyacatej-pe ri chiquij ri Pablo y ri Silas . Ri k'atoy tak tzij chuka' , xequich'anaba' ri Pablo y ri Silas , y c'ari' xquitek quich'ayic riq'uin xic'a'y .
43013034	Recommendation	Xa can tivajovala' c'a ivi' . Yin can yixinvajo-vi . Can que c'a chuka' ri' tibana' rix . Can tivajovala' c'a ivi' chi'ivachibil ivi' . Jac'are' ri ninbij can chive vacami , y can jun c'ac'a' pixa' .
47005001	Grace	Can cukul-vi c'a kac'u'x chi ri kach'acul , ri rachoch ri kánima chuvech re ruvach'ulef , stape' xa niquen ( nicom ) , ri kánima can xtuc'ul chic c'a jun rachoch riq'uin ri Dios . Y ri jay ri' ja ri Dios ri banayon ; ri jay ri' can richin c'a jantape' y ja ri chila' chicaj c'o-vi .
43012044	Faith	Y ri Jesús riq'uin c'a ruchuk'a' xch'on y xubij : Ri niniman c'a vichin yin , man xe ta c'a yin ri xquirunimaj , xa can xtunimaj c'a ri Dios ri takayon-pe vichin .
44009013	Description	Tok xrac'axaj queri' ri Ananías , xubij : Ajaf , e q'uiy c'a ri e biyon chuve ri itzel rubanobal ri jun achin ri' , ri e rubanalon chique ri lok'olej tak kach'alal ri ec'o pa Jerusalem .
55003002	Sin	Roma chupan ri tiempo ri' e q'uiy chique ri vinek ri xtiquijoyovala-ka quivech rije' y man xque'oka' ta chiquic'u'x ri ch'aka' chic . Can xtibe cánima chirij ri mero . Janíla xtiquinimirisaj-qui' . Xtiquiya' quik'ij . E yok'onela' . Man xtiquinimaj ta quitzij ri quite-quitata' . Man xquematioxin ta . Q'uiy etzelal ri xtic'oje' ri pa tak quic'aslen .
45005009	Grace	Y queri' xban kiq'uin tok c'a oj aj-maqui' , chi ri Jesucristo xquen ( xcom ) koma roj . Jac'a re vacami kaniman chic y man jun chic kamac yojc'ulun chuvech ri Dios . Romari' can k'alaj vi chi xkojcolotej chuvech ri ruc'ayeval ri xtuya' ri Dios . Y ja ri Cristo ri xbanon chi man jun kamac yojc'ulun chuvech ri Dios , roma xquen ( xcom ) y xbiyin ruquiq'uel koma roj .
45014014	Sin	Y roma yin jun nubanon riq'uin ri Ajaf Jesús , romari' can vetaman chi can man jun ri nitij xajan ta chuvech ri Dios . Pero vi chuvech jun kach'alal c'o ri xajan yetij , chuvech rija' can xajan vi .
54004006	Faith	Y rat Timoteo , vi xque'atijoj ri kach'alal chire ri xinbij yan ka chave chupan re carta re' , at jun utzilej rusamajel ri Jesucristo . Y riq'uin ri acukuban ac'u'x riq'uin ri Jesucristo y naben ri niquibij ri utz tak tijonic , xtac'uaj jun c'aslen más utz .
