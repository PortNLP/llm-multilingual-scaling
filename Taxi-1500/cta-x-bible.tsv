62003016	Faith	Nu lo'o cube ti' na cha' cuentya ji'na ntaja'a̱ Cristo ngujuii yu lo crusi , cha' ntsu'u tsa tyiquee Ni ña'a̱ Ni ji'na , li' ca cuayá' ti' na ña'a̱ cha' nu tso'o la cua'ni na , si ntsu'u tyiquee na ña'a̱ na ji'i̱ tya'a ngusñi na cha' ji'i̱ Ni . Tso'o si tyaja'a̱ na xtyucua na ji'i̱ tya'a na jua'a̱ , masi hasta cajaa ycui' na cuentya ji'i̱ ngu' tya'a na .
43013001	Grace	Tyucuaa tsa̱ tya lijyi cha' caca ta'a pascua bi' ; jlo ti' Jesús cha' cua ngulala tyempo ji'i̱ , cha' tyu'u yu chalyuu re tyaa yu ca slo ycui' Ndyosi Sti yu . Xcui' cua ntsu'u tsa tyiquee Jesús ña'a̱ ji'i̱ ñati̱ chalyuu nu ngusñi cha' ji'i̱ yu ; lo'o ña'a̱ ti tya ntsu'u tsa tyiquee yu ña'a̱ yu ji'i̱ ñati̱ bi' li' , ña'a̱ cuayá' nu tye chalyuu ji'i̱ .
58003017	Sin	bi' cha' ngua ñasi̱' tsa ycui' Ndyosi ji'i̱ ñati̱ bi' tyucui tyempo lo'o ngutu'u scua tu'ba yija̱ , bi' cha' ndyanu tyijya̱ jyo'o bi' jua'a̱ ti to' tyucui̱i̱ ca ne' quixi̱' ca su nguta'a̱ yu'u ti ngu' .
60001014	Recommendation	Taquiya' tso'o ma̱ ji'i̱ cha' nu nchcui' ycui' Ndyosi cha' caca ma̱ sñi' Ni nu tso'o tsa ndu'ni ; nga'aa cua'ni ma̱ cua ña'a̱ ca cha' cuxi nu ndiya ti' ma̱ ñi'ya̱ nu ngua'ni ma̱ tya sa'ni la , nu lo'o bilya ca cuayá' ti' ma̱ cha' tso'o ji'i̱ ycui' Ndyosi .
45011032	Grace	Sca ti cuayá' nguxtyanu Ni ji'i̱ lcaa ñati̱ chalyuu cha' ná taquiya' ngu' ji'i̱ ycui' Ni , si jua'a̱ nti' ngu' , cha' jua'a̱ ná ntaja'a̱ ngu' taquiya' ngu' ji'i̱ Ni tsiya' ti . Pana tiya' la li' caca ji'i̱ ycui' Ni cua'ni tya'na ti' Ni ji'i̱ ngu' lo'o clyana ngu' ji'i̱ Ni chaca quiya' .
66006006	Description	Li' ngua ti' na' cha' nguañi nchcui' sca ñati̱ nu nda xtyi'i laja su ndu̱ nu jacua tya'a na'ni tacati bi' : ― Sa sca' ti nscua' caja ji'i̱ ngu' cua'ni ngu' cña sca tsa̱ ― nacui̱ ― , lo'o jua'a̱ sca milya ti si'yu nscua' jo'o caja ji'i̱ ngu' sca tsa̱ ; pana ña'a̱ ti quiña'a̱ nga'a̱ caca setye , lo'o jua'a̱ quiña'a̱ caca vino nu ndyi'yu ngu' ― nacui̱ yu bi' .
59004010	Recommendation	Cua'ni ma̱ cha' ca tyuju'u ti' ma̱ nde loo ycui' Ndyosi ji'i̱ qui'ya nu ntsu'u ji'i̱ ma̱ , lo'o li' ta Ni sca se'i̱ tso'o la su tyi'i̱ ma̱ ca su ntucua ycui' Ni .
44017031	Grace	Cua ngusta Ni sca tsa̱ cha' cua'ni cuayá' Ni ji'i̱ lcaa ñati̱ chalyuu , lo'o jua'a̱ cua ngusubi Ni sca ñati̱ nu caca bese . Jesucristo laca bi' . Tso'o tsa ngua'ni Ni cha' tyanu tachaa cha' bi' ji'i̱ ñati̱ chalyuu , nu lo'o ngua'ni Ni cha' ndyu'ú nu ñati̱ bi' chaca quiya' lo'o cua ndyujuii ngu' ji'i̱ .
43019002	Description	Ngüiñá ngu' sendaru sca sne' quiche' cha' sta ngu' hique Jesús , li' nda ngu' sca late' cuaa ña'a̱ cha' cacu' yu , ñi'ya̱ ña'a̱ si laca yu rey .
54005014	Recommendation	Bi' cha' tso'o la si xa' caja clyo'o nu cuna'a̱ cuañi' nu ndyanu ti'i , nti' na' ; caja sñi' ngu' li' , ña'a̱si̱i̱ ngu' to' tyi ycui' ngu' , cha' ná caja ñi'ya̱ nu sta ngu' qui'ya ji'na xqui'ya nu cuna'a̱ bi' .
43014011	Faith	Xñi ma̱ cha' jna' lacua , cha' nu nacui̱ na' ji'i̱ ma̱ cha' stu'ba ntsu'u cha' 'na lo'o ycui' Ndyosi Sti na' . Si ná caca jlya ti' ma̱ 'na jua'a̱ , li' tso'o masi xqui'ya cña tonu nu ndu'ni na' , bi' cha' jlya ti' ma̱ jna' ― nacui̱ Jesús ― .
66020014	Violence	Li' nguxcua̱a̱ Ni ji'i̱ La Muerte , lo'o jua'a̱ nguxcua̱a̱ Ni chalyuu su nguti'i̱ jyo'o bi' , ndyaa bi' nde lo tayu' su ntsu'u quii' tlyu ndyaqui̱ . Lcaa nu ndyaa ca lo tayu' bi' ni , cua ndyaa ngu' chalyuu talya , cua ndye cha' ngujuii ngu' bi' ; nga'aa tyu'ú ngu' bi' tsiya' ti .
58009026	Description	Si jua'a̱ ngua , ná tyiquee' cua tyu̱u̱ tsa quiya' cua ngujui'i̱ ca'a̱ ngu' ji'i̱ Cristo lo crusi tya lo'o ndya' chalyuu ; pana si'i jua'a̱ ngua cha' bi' , sca ti quiya' cua ya̱a̱ yu chalyuu nu ngua sa'ni xi lo'o cua tye ti chalyuu cusu' , cha' cuityi̱ yu qui'ya nu ntsu'u ji'i̱ lcaa ñati̱ lo'o ngujuii yu lo crusi .
44013018	Description	Nu lo'o nguta'a̱ ngu' loyuu btyi bi' tya tu'ba yija̱ , ndalo tsa tyiquee ycui' Ni ji'i̱ jyo'o cusu' ji'na li' , masi quiña'a̱ tsa cha' cuxi ngua'ni ngu' bi' .
46011033	Recommendation	Cu'ma̱ tya'a ngusñi na cha' ji'i̱ Jesús , tyi'u ti' ma̱ cha' bi' lo'o tyu'u ti'i̱ ma̱ cha' cua'ni ma̱ si̱i̱ bi' ; jatya ma̱ xi ji'i̱ tya'a ma̱ cha' stu'ba ti xana cacu ma̱ lo'o lcaa tya'a ma̱ .
66006012	Violence	Lo'o li' na'a̱ na' ji'i̱ nu ñi'ya̱ ña'a̱ xlya' bi' , cha' nu nchca scuá quiya' ngusuu Ni nguiña' nu nga'a̱ to' quityi bi' ; lye tsa ngulacui̱ chalyuu li' . Li' ndyacu cuichaa , ngua talya xee ; ñi'ya̱ laca sca late' ngata nu nchcu' ñati̱ su nscua jyo'o , jua'a̱ ña'a̱ ngua bi' . Lo'o jua'a̱ co' ni , ngua nga'a ña'a̱ bi' ; ñi'ya̱ ña'a̱ tañi , jua'a̱ ña'a̱ bi' .
58011035	Violence	Lo'o jua'a̱ nu ngu' cuna'a̱ ni , xa' ndyalaa nu qui'yu ji'i̱ ngu' ña'a̱ lu'ú ti ngu' , xqui'ya cha' jlya ti' ngu' cha' caca ji'i̱ ycui' Ndyosi cua'ni lyaá Ni ji'i̱ ngu' , masi cua ngujuii ngu' tsaca quiya' . Ti'í tsa ngujui'i̱ ngu' cuxi ji'i̱ xa' la tya'a ngu' bi' . Si cua nguta'a̱chu̱' ngu' bi' ji'i̱ ycui' Ndyosi , cua ngulaá ngu' ji'i̱ ngu' cuxi bi' li' , cha' nga'aa ngujui'i̱ ngu' cuxi ji'i̱ ngu' bi' ; pana ná ntaja'a̱ ngu' bi' tya'a̱chu̱' ngu' ji'i̱ Ni , cha' tyu'u laja ti ngu' jua'a̱ . Ndu̱ ti' ngu' bi' ni jacua' ca̱a̱ Ni ca̱qui'ya Ni ji'i̱ ngu' , cha' ta chaca chalyuu tso'o la ji'i̱ ngu' .
44016037	Violence	― Ná tso'o ― nacui̱ Pablo ji'i̱ policía ― . Cua na'a̱ lcaa ngu' quichi̱ re nu lo'o ngujui'i̱ yaca ngu' ji'i̱ ya , masi ngu' romano laca cuare . Bilya ca cuayá' ji'i̱ ya lo'o ngusu'ba ngu' ji'i̱ ya ne' chcua̱ re ― nacui̱ ― . Lo'o juani nti' ngu' cha' culaá ngu' ji'i̱ ya cuaana ti . Si'i jua'a̱ nga'a̱ cha' caca . Tso'o la ca̱a̱ ycui' ngu' cha' culaá ngu' ji'i̱ ya .
45013009	Recommendation	Tyu̱u̱ lo cña ngulo Ni ji'i̱ ñati̱ nu lo'o nda Ni cha' lo'o Moisés nu ngua sa'ni ; ndi'ya̱ nacui̱ Ni : “ Ná tyu'u cha' ji'i̱ ma̱ lo'o clyo'o xa' ñati̱ ” , nacui̱ Ni . “ Ná cujuii ma̱ ji'i̱ tya'a ñati̱ ma̱ . Ná cuaana ma̱ na nu ntsu'u ji'i̱ tya'a ñati̱ ma̱ . Ná tyacui ti' ma̱ na nu ntsu'u ji'i̱ tya'a ñati̱ ma̱ ” , nacui̱ Ni . Sca ti cuayá' ndyu'u lcaa cha' bi' lo'o chaca cha' nu nchcui' quityi re : “ Ntsu'u cha' cua'ni tya'na ti' ma̱ ji'i̱ tya'a ñati̱ ma̱ , ñi'ya̱ laca si ndu'ni tya'na ti' ma̱ ji'i̱ ycui' ca ma̱ ” , nacui̱ Ni .
62003003	Faith	Lcaa ñati̱ nu nti' ña'a̱ ji'i̱ Ni ca li' , nga'a̱ cha' cua'ni lubii ngu' ji'i̱ cresiya ji'i̱ ngu' , ñi'ya̱ nu lubii cresiya ji'i̱ ycui' Jesucristo .
45007022	Faith	Tyucui tyiquee na' ndiya tsa ti' na' cua'ni na' lcaa cña nu ngulo ycui' Ndyosi ji'na nu ngua sa'ni ;
50004004	Recommendation	Nti' na' cha' lcaa tsa̱ caca chaa ti' ma̱ xqui'ya ycui' nu Xu'na na ; masi tucua quiya' chcui' na' cha' bi' lo'o ma̱ : Nti' na' cha' caca chaa ti' ma̱ .
66001012	Description	Li' nguxtyacui na' su ndu̱ na' cha' ña'a̱ na' tilaca laca nu nda cha' lo'o na' . Li' na'a̱ na' ndu̱ cati tya'a candyeru nu cua ndya' lo'o chcua̱ oro .
58003018	Sin	Cua lye tsa nchcui' Ni cha' ji'i̱ ngu' nu ngusu̱u̱ tya'a lo'o Ni : “ Nga'aa tyalaa ngu' bi' ca slo na' , cha' tyi'i̱ tso'o ti ngu' ca nde ” , nacui̱ Ni li' .
43010008	Sin	Ná ndaquiya' xlya' bi' ji'i̱ ñati̱ nu ya̱a̱ yala la , cha' xcui' nu cuaana laca ngu' bi' ; tsa cu' ti ntyucuaana ngu' na nu ntsu'u ji'i̱ tya'a ñati̱ ngu' ― nacui̱ ― .
60002018	Recommendation	Cu'ma̱ nu laca ma̱ msu ji'i̱ ñati̱ ni , taquiya' tso'o ma̱ cña ji'i̱ xu'na ma̱ , masi ndube ti' xu'na ma̱ ji'i̱ ma̱ xqui'ya cha' tso'o tyiquee ngu' ña'a̱ ngu' ji'i̱ ma̱ , masi xña'a̱ tyiquee ngu' ña'a̱ ngu' ji'i̱ ma̱ .
44006013	Description	Lo'o jua'a̱ ndacua nga'a̱ ngu' nu nchcui' cha' cuiñi bi' : ― Lcaa tsa̱ chiya'a̱ nchcui' nu qui'yu re ― nacui̱ ngu' cuiñi bi' ― . Nchcui' ca'a̱ yu ji'i̱ laa tonu re , lo'o jua'a̱ nchcui' ca'a̱ yu ji'i̱ quityi nu nscua cña lo , la cui' cña nu ngulo ycui' Ndyosi ji'na ― nacui̱ .
47005018	Faith	Ycui' Ndyosi laca nu ndu'ni lcaa cha' bi' , cha' cua ndyaca stu'ba cha' ji'na lo'o Ni xqui'ya Cristo . Lo'o juani cua nda Ni cña ji'na cha' chcui' na lo'o ngu' ñi'ya̱ caca stu'ba cha' ji'i̱ ngu' lo'o ycui' Ni .
59005010	Recommendation	Cu'ma̱ ngu' tya'a na , tyi'u ti' ma̱ ñi'ya̱ ngua ji'i̱ jyo'o cusu' ji'i̱ ma̱ nu ngua tu'ba ji'i̱ ycui' Ndyosi cua sa'ni la ; tyiquee' tsa ndalo ñati̱ bi' , masi lye tsa nchcube' ycui' ngu' .
44002021	Faith	Pana cua'ni lyaá na' ji'i̱ lcaa ñati̱ nu ndijña cha' clyu ti' 'na . Jua'a̱ nchcui' ycui' Ndyosi . Nguscua jyo'o Joel cha' bi' lo quityi ― nacui̱ Pedro ― .
66007012	Faith	Li' nacui̱ nu ngu' xca̱ bi' : Jua'a̱ caca cha' lacua ; cua'ni tlyu na ji'i̱ Ni , cua'ni chi̱ na loo Ni , tya na xlya'be ji'i̱ ycui' Ni . Chcui' na cha' lcaa cha' jlo ti' Ni , na ji'i̱ Ni laca lcaa lo na nu ntsu'u chalyuu ; lcaa lo cña tsiya' ti nchca ji'i̱ Ni cua'ni Ni , sca ti ycui' Ni ntsu'u chacuayá' ji'i̱ Ni cua'ni Ni lcaa cña . Lcaa yija̱ ná nga'a̱ cha' tye cha' jua'a̱ caca ji'i̱ ycui' Ndyosi Sti na . Chañi cha' jua'a̱ caca . Jua'a̱ nacui̱ ngu' xca̱ ji'i̱ tya'a ngu' .
60003003	Recommendation	Lcaa cu'ma̱ ngu' cuna'a̱ ni , tso'o si ña'a̱si̱i̱ ma̱ ji'i̱ quicha̱' hique ma̱ ; pana ná nti' cha' culiji quiña'a̱ tsa hora ji'i̱ ma̱ , ni ná nti' cha' culiji quiña'a̱ tsa cñi ji'i̱ ma̱ , cha' cua'ni cho'o ma̱ quicha̱' hique ma̱ . Ná ntsu'u cha' tyacui chcua̱ jyaca̱ ma̱ nu quiña'a̱ tsa ntsu'u loo , ni ná ntsu'u cha' cacu' ma̱ late' nu quiña'a̱ tsa nga'a̱ . Si'i na cacu' nu cuna'a̱ nu cua'ni cha' ndiya la ti' ngu' ji'i̱ .
55001008	Faith	Ná ca tyuju'u ti' nu'u̱ ; ta nu'u̱ cha' lo'o ngu' , ñi'ya̱ nu ngusñi nu'u̱ cha' ji'i̱ ycui' nu Xu'na na . La cui' ti ná ca tyuju'u ti' nu'u̱ cha' ntsu'u na' ne' chcua̱ . Nchcube' ngu' jna' xqui'ya cha' nchcui' na' cha' ji'i̱ ycui' nu Xu'na na , bi' cha' ná quiña'a̱ tsa culacua ti' nu'u̱ si lo'o jinu'u̱ xcube' ngu' cha' nchcui' nu'u̱ cha' tso'o ji'i̱ Jesucristo lo'o ngu' . Ta ycui' Ndyosi juersa ji'na cha' talo na ,
43017019	Description	Lo'o juani ta na' tyucui ña'a̱ ycui' ca na' cuentya ji'i̱ ñati̱ bi' , cha' cua'ni na' lcaa cña nu nti' nu'u̱ cha' cua'ni na' ― nacui̱ ― . Lo'o jua'a̱ lcaa ñati̱ nu ngusñi cha' jinu'u̱ ni , nti' na' cha' cha'a̱ cresiya ji'i̱ ngu' , cha' ta nu'u̱ cha' liñi nu tyanu ne' cresiya ji'i̱ ngu' cuentya jinu'u̱ .
66003002	Recommendation	Quee ti' ma̱ juani , cha' ndi'i̱ ma̱ ñi'ya̱ si laja' ti ma̱ . Cua'ni clya ma̱ nu tya xi ca cha' tso'o nu tya jlo ti' ma̱ cha' cua'ni ma̱ , cha' ná chcuna' cña bi' tsiya' ti ; bilya ña'a̱ na' si cua ndu'u scua cña bi' ji'i̱ ma̱ , nacui̱ Ni .
66016004	Description	Lo'o li' ndyaa xca̱ nu nchca tyuna , ndyaa ngusalú na nu ntsu'u ne' ca'ña ji'i̱ tyucui ña'a̱ to' sta'a̱ , lcaa su ntyucua hitya tyucui ña'a̱ chalyuu ; ngutsa'a̱ hitya bi' li' , ngua tañi .
45005002	Faith	Tso'o tsa ndyu'ni ycui' Ndyosi lo'o na chacuayá' ji'i̱ Cristo , nu lo'o ngusñi na cha' ji'i̱ nu Cristo bi' . Ngua'ni Ni cha' ntsu'u cha' ji'na lo'o ycui' Ni , bi' cha' nga'aa ntsu'u cha' tya'a̱chu̱' na ji'i̱ Ni ; tso'o tsa ntsu'u tyiquee na , cha' jlo ti' na cha' ca tiya' la caja sca se'i̱ nu tso'o tsa su tyi'i̱ na ca su ntucua ycui' Ndyosi , cha' jua'a̱ tso'o ti ndu'ni Ni lo'o na .
49005005	Sin	Sca cha' chañi tsa laca re : Ñati̱ nu jua'a̱ xcui' cha' cuxi ndu'ni ni , ná caja chacuayá' tyaa ngu' bi' ca su ntucua ycui' Ndyosi lo'o Cristo ca tiya' la , nu lo'o caca Ni loo ; ñati̱ nu xcui' cha' ji'i̱ nu cuna'a̱ ntsu'u tyiquee ngu' , ñati̱ nu ndu'ni suba' , ñati̱ nu ndacui ti' , ná caja chacuayá' tyaa ngu' bi' ca su ntucua Ni . Nu ndacui ti' na ji'i̱ sca cha' ni , laca cha' ntsu'u tsa tyiquee na ji'i̱ cha' bi' , ñi'ya̱ lo'o ntsu'u tyiquee na ña'a̱ na ji'i̱ sca jo'ó .
58011008	Faith	Jlya ti' jyo'o Abraham ji'i̱ ycui' Ndyosi , bi' cha' ngusñi yu cha' ji'i̱ Ni , nu lo'o nguane Ni ji'i̱ yu cha' tsaa yu sca loyuu tyijyu' tsa , su nacui̱ Ni ji'i̱ yu cha' cajua caca quichi̱ tyi yu . Ngutu'u yu loyuu su nguti'i̱ yu tya clyo , ndyaa yu li' , masi ná jlo ti' yu macala su tsaa yu .
49005018	Recommendation	Ná ca cu'bi ma̱ ; ndu'ni ñu'u̱ tsa nu xña'a̱ ji'i̱ ñati̱ cha' chcuna' chalyuu ji'i̱ ngu' , xqui'ya cha' cu'bi ngu' . Xa' ña'a̱ cua'ni ma̱ , cha' xtyucua Xtyi'i ycui' Ndyosi ji'i̱ ma̱ lo'o cua ña'a̱ ca cña nu cua'ni ma̱ chalyuu .
61002002	Sin	Lo'o jua'a̱ cua nscua cha' taquiya' tyu̱u̱ tya'a ngu' tya'a na ji'i̱ cha' nu nchcui' nu ngu' cuiñi bi' ; lo'o ngu' tya'a na bi' cua'ni ngu' cha' suba' lo'o tya'a ngu' li' , ñi'ya̱ nu culu'u ngu' cuiñi bi' ji'i̱ ngu' cha' cua'ni ngu' . Ná tso'o jua'a̱ . Nu ngu' nu ná ngusñi cha' ji'i̱ ycui' Ndyosi tsiya' ti ni , quiña'a̱ tsa cha' cuxi chcui' ngu' bi' ji'na li' .
49002018	Faith	Lo'o juani ná ndu'ni cha' masi ngu' judío laca ya , masi xa' ñati̱ laca ma̱ , sca ti lo ñati̱ laca na lo'o lcaa tya'a na xqui'ya Cristo , sca ti Xtyi'i ycui' Ndyosi ndu'ni cha' tyuloo na ji'i̱ Ni ;
44021025	Recommendation	Lo'o nu ngu' xa' tsu' nu cua ngusñi cha' ji'i̱ Jesucristo ni , cua nguscua ya sca quityi cha' tsaa slo ngu' bi' , cha' ca cuayá' ti' ngu' cha' ná ntsu'u cha' cua'ni ngu' lcaa lo cha' nu ntsu'u ji'i̱ ngu' judío tya'a na . Nguscua ya cha' ndi'ya̱ : ná tso'o cacu ngu' cuaña' na'ni nu cua nda ngu' cha' caca msta̱ ji'i̱ jo'ó , ni ná tso'o cacu ngu' tañi , ni ná tso'o cacu ngu' na'ni nu ná ndyalú tso'o tañi ni' lo'o ndyujuii ngu' ji'i̱ , ni ná tso'o chca'a̱ ngu' lo'o ñati̱ nu si'i clyo'o ngu' .
44005003	Sin	Nchcui' Pedro lo'o yu li' : ― Ananías ― nacui̱ ― , ¿ na laca ngua hi̱ ? ¿ Ni cha' laca nda nu'u̱ chacuayá' ji'i̱ nu xña'a̱ nu naa Satanás cha' caca loo ne' cresiya jinu'u̱ ? Bi' laca nu ngua'ni cha' nguñilo'o nu'u̱ ji'i̱ Xtyi'i ycui' Ndyosi ― nacui̱ Pedro ji'i̱ yu bi' ― . Nacui̱ nu'u̱ cha' nde laca lcaa cñi nu ngujui jinu'u̱ lo yuu bi' , lo'o si'i lcaa cñi laca re .
49004014	Recommendation	Li' nga'aa cua'ni na ñi'ya̱ ndu'ni nu sube nu lu'ba ti ncha'a̱ cña ji'i̱ , cha' nu ndijya ngu' ; ni ná ta na chacuayá' cojolaqui ngu' ji'na xa' tyucui̱i̱ , nu lo'o chcui' ngu' lo'o na cua ña'a̱ ca cha' nu bilya cuna na ji'i̱ . Ntsu'u tsa cha' cuiñi nu nda ñati̱ nu tajua' tsa nchcui' lo'o na , ñati̱ nu nti' tsa cha' tsalo'o ji'na nde tyucui̱i̱ cuxi .
46006009	Sin	Jlo ti' na cha' ná lo'o ñati̱ cuxi taca tsaa ca su tlyu ca su laca ycui' Ndyosi loo . Tso'o si liñi tsa caca cuayá' ti' ma̱ cha' ná tsaa ngu' cuxi ca su tso'o bi' : ñati̱ nu suba' tsa ndu'ni lo'o tya'a , lo'o jua'a̱ ñati̱ nu ndu'ni tlyu ji'i̱ lcui̱ jo'ó ti , lo'o jua'a̱ ñati̱ nu ntsu'u cha' ji'i̱ lo'o clyo'o xa' ñati̱ , jua'a̱ nu ngu' qui'yu nu ndu'ni suba' lo'o tya'a qui'yu ti ngu' ,
58010025	Recommendation	Ntsu'u ngu' tya'a na nu nga'aa ndya'a̱ slo ngu' tya'a ngusñi na cha' ji'i̱ Jesús , nu nga'aa ndyu'u ti'i̱ lo'o tya'a na . Pana ná tso'o cua'ni na jua'a̱ ; tso'o la ña'a̱ ti tsaa na tyu'u ti'i̱ na lo'o tya'a na , cha' tyanu tachaa la cha' ji'i̱ ycui' Ndyosi ne' cresiya ji'na , lcaa na lo'o tya'a ngusñi na cha' ji'i̱ Ni . Nti' na cha' cua tya̱a̱ ti nu Xu'na na chaca quiya' , bi' cha' lu'ba ti tyu'u ti'i̱ na juani lo'o ngu' tya'a na .
51003005	Sin	Cua'ni tye ma̱ lcaa cha' cuxi nu ndiya tsa ti' ma̱ ji'i̱ lacua : nga'aa cua'ni cuxi ma̱ lo'o clyo'o xa' ñati̱ , nga'aa cua'ni ma̱ cha' suba' lo'o tya'a ñati̱ ma̱ , nga'aa tyacui' ti' ma̱ ña'a̱ ma̱ ji'i̱ tya'a ñati̱ ma̱ , cua'ni tye ma̱ ji'i̱ lcaa lo cha' cuxi nu ndijña tsa ti' tyiquee ma̱ cha' cua'ni ma̱ ji'i̱ , nga'aa tyacui ti' ma̱ ji'i̱ scaa cha' tso'o nu ntsu'u chalyuu . Sca na nu ndacui ti' na ji'i̱ ni , stu'ba ti cuxi laca cha' bi' ñi'ya̱ nti' si cua'ni tlyu na ji'i̱ sca lcui̱ jo'ó ti ;
52005008	Faith	Pana nu na ni , ntsu'u xee ji'i̱ ycui' Ndyosi ne' cresiya' ji'na , bi' cha' tii ti ti' na tyi'i̱ na chalyuu ; cua ngusñi na cha' ji'i̱ ycui' Ni , na cua ntsu'u tyiquee na ña'a̱ na ji'i̱ tya'a ñati̱ na xqui'ya Ni , lo'o jua'a̱ nga'a̱ cha' cua'a na ji'i̱ ycui' ca na cha' ná cua'ni na cha' cuxi nu nti' cua'ni ñu'u̱ ji'i̱ cresiya ji'na . Na ndu̱ ti' na ji'i̱ ycui' Ndyosi , ni jacua' tye cuityi̱ Ni ji'i̱ lcaa cha' cuxi nu ntsu'u ji'na , bi' cha' nga'a̱ cha' ña'a̱si̱i̱ na ji'i̱ ycui' ca na .
55001007	Grace	Ná nti' ycui' Ndyosi cha' cutsi̱i̱ na ; bi' cha' nda Ni Xtyi'i ycui' Ni cha' tyanu ne' cresiya ji'na , cha' ca tlyu tyiquee na , cha' tso'o ti tyu'u tyiquee na ña'a̱ na ji'i̱ tya'a ñati̱ na , cha' taca cua'ni na ñi'ya̱ nu nti' ycui' Ndyosi cha' cua'ni na lcaa tsa̱ .
62002004	Sin	Cuiñi tsa ñati̱ nu nacui̱ cha' ntsu'u cha' ji'i̱ ngu' lo'o Jesucristo , si ná ndaquiya' ngu' ji'i̱ cña nu nclyo Ni ji'i̱ ngu' ; ná liñi cha' nu ntsu'u tyiquee ngu' bi' .
50002002	Faith	Bi' cha' lacua , si chañi cha' jua'a̱ nti' ma̱ , li' cua'ni ma̱ cha' caca tso'o tyiquee na' ; jua'a̱ caca nu lo'o ña'a̱ na' cha' stu'ba tsa ntsu'u cha' ji'i̱ ma̱ lo'o tya'a ma̱ , cha' sca ti cha' ntsu'u tyiquee ma̱ , cha' sca ti cha' nclyacua ti' ma̱ , cha' sca ti cuayá' tso'o ti nti' ma̱ ña'a̱ ma̱ ji'i̱ tya'a ma̱ .
43007030	Description	Lo'o ndye nchcui' Jesús cha' bi' , li' ndyalaa xi ngu' slo yu , ngua ti' ngu' cha' taya' ngu' ji'i̱ yu . Pana ni sca ngu' ná ndaya' ngu' ji'i̱ yu , cha' tya lyiji tyalaa tyempo ji'i̱ Ni cha' xñi ngu' ji'i̱ yu .
54006018	Recommendation	Culo nu'u̱ cña ji'i̱ ngu' culiya' bi' ndi'ya̱ : Xcui' cha' tso'o cua'ni ngu' ; cua'ni tya'na ti' ngu' ji'i̱ xa' ñati̱ , lo'o jua'a̱ tyi'u ti' ngu' ji'i̱ ngu' ti'i , cha' ta ngu' na nu lyiji ji'i̱ ngu' ti'i bi' .
43018030	Description	Li' nguxtyacui ngu' cha' lo'o Pilato : ― Si ná ntsu'u qui'ya ji'i̱ yu , ná ca̱a̱ lo'o ya ji'i̱ yu slo nu'u̱ , cusu' ― nacui̱ ngu' ji'i̱ .
45014006	Faith	Si tacati tsa sca tsa̱ cuentya ji'i̱ tsaca ngu' , bi' laca tsa̱ nu nga'a̱ cha' cua'ni chi̱ ngu' bi' loo ycui' Ndyosi lacua ; lo'o jua'a̱ taca cua'ni chi̱ nu xa' la ñati̱ loo ycui' Ndyosi , masi ná ntsu'u cha' tacati ji'i̱ ngu' lo'o tsa̱ bi' . La cui' jua'a̱ ndyu'u cha' lo'o ñati̱ nu ná ntsi̱i̱ cacu cuaña' bi' ; xqui'ya cha' ngusñi ngu' cha' ji'i̱ ycui' Ndyosi , bi' cha' ná ntsi̱i̱ ngu' bi' . Ndya ngu' xlya'be ji'i̱ ycui' Ni lo'o ndacu ngu' ji'i̱ . Lo'o nu ntsi̱i̱ cacu cuaña' bi' ni , la cui' ti xqui'ya ycui' Ndyosi ntsi̱i̱ ngu' cacu ngu' ji'i̱ ; lo'o ngu' bi' ndya ngu' xlya'be ji'i̱ ycui' nu Xu'na na cha' nda Ni na cacu ngu' .
45012012	Recommendation	Ndu'ni cha' tso'o tsa caca tyiquee ma̱ lo'o jatya ma̱ ji'i̱ ycui' Ndyosi cha' ca̱a̱ Ni cua'ni lyaá Ni ji'i̱ ma̱ . Ná xtyanu ma̱ ji'i̱ cha' bi' , masi ti'í tsa xcube' ngu' ji'i̱ ma̱ su ndi'i̱ ma̱ chalyuu . Lcaa tsa̱ chcui' ma̱ lo'o ycui' Ndyosi Sti na .
44024023	Description	Li' nchcui' Félix lo'o capitán ji'i̱ sendaru nu nga'a̱ cua̱ ji'i̱ Pablo , cha' ta chacuayá' ji'i̱ yu cha' cua'ni yu ñi'ya̱ nu nti' ti yu , masi ña'a̱ ti tya chca'a̱ ngu' cua̱ ji'i̱ yu ; jua'a̱ nda chacuayá' cha' ca̱a̱ ngu' tya'a ndya'a̱ yu ca slo yu cha' ta ngu' na laca nu lyiji xi ji'i̱ . Ndu'u Félix ndyaa li' .
46013007	Description	Si ntsu'u tyiquee na ña'a̱ na ji'i̱ ñati̱ , talo tyiquee na ji'i̱ ngu' , masi cua ña'a̱ ca cha' cuxi cua'ni ñati̱ bi' ; jlya ti' na cua ña'a̱ ca cha' tso'o , ndu̱ ti' na cha' tso'o la caca cha' nde loo la , masi ná jlo ti' na ; jua'a̱ tyiquee' talo na lo'o cua ña'a̱ ca cha' nu ndyaca ji'na .
47004013	Faith	Ntsu'u sca cha' nu nscua lo quityi cusu' su nchcui' ngu' ndi'ya̱ : “ Jlya ti' na' cha' chañi laca cha' bi' , bi' cha' nchcui' na' cha' liñi bi' lo'o xa' ñati̱ ” , nacui̱ jyo'o cusu' bi' . Lo'o jua'a̱ cuare , nchcui' ya cha' ji'i̱ Jesús cha' cua ndyatí̱ tyiquee ya ji'i̱ yu , xqui'ya cha' ngusñi ya cha' ji'i̱ yu .
52005014	Recommendation	Cu'ma̱ tya'a ngusñi na cha' ji'i̱ Jesús , ndi'ya̱ chcui' ya lo'o ma̱ : Culo ma̱ cña ji'i̱ ngu' tya'a ma̱ nu ná nti' cua'ni cña , nu xcui' na taja ti nti' ngu' ; cua'ni ma̱ cha' caca tlyu la tyiquee ngu' tya'a ma̱ nu xñi'i̱ ti ti' , cha' xñi tso'o la ngu' cha' ji'i̱ Jesús ; xtyucua ma̱ ji'i̱ ngu' tya'a ma̱ nu ná ndyiji juersa ji'i̱ cha' xu̱u̱ tya'a ngu' lo'o nu cuxi , jua'a̱ talo tyiquee ma̱ ji'i̱ cua ña'a̱ ca ngu' tya'a ma̱ .
66016010	Description	Lo'o li' ndyaa xca̱ nu nchca ca'yu , ndyaa ngusalú na nu ntsu'u ne' ca'ña ji'i̱ nde loo su ntucua tlyu na'ni nu chiya'a̱ ña'a̱ bi' ; ngua talya yata tyucui ña'a̱ su laca ni' loo li' . Ti'í tsa nti' ñati̱ chalyuu , cua laca ñi'ya̱ si na cua nguliji ti' ngu' .
48006016	Grace	Lcaa ñati̱ nu ndu'ni jua'a̱ xqui'ya Jesús laja lo'o ndi'i̱ ngu' chalyuu , taca tyi'i̱ tyiquee ngu' ti̱ ti li' , lo'o jua'a̱ cua'ni tya'na ti' ycui' Ndyosi ji'i̱ ngu' bi' li' ; jua'a̱ cua'ni Ni lo'o lcaa na nu chañi cha' laca na ñati̱ ji'i̱ Ni .
44018025	Faith	Tya tsubi' la cua ngulu'u tso'o ngu' ji'i̱ yu lcaa cha' nu cuentya ji'i̱ ycui' nu Xu'na na ; bi' cha' yala ti ti' yu , ná taja ti' yu tsiya' ti cha' chcui' yu cha' bi' . Tso'o tsa nclyu'u yu cha' ji'i̱ Jesús lo'o ñati̱ li' ; jua'a̱ ntyucuatya yu ji'i̱ ngu' ñi'ya̱ nu ntyucuatya jyo'o Juan , cha' bilya ca cuayá' ti' yu lcaa cha' ji'i̱ Jesús .
46010031	Recommendation	Tso'o lacua masi cacu ma̱ , masi co'o ma̱ , masi cua'ni ma̱ lcua ti lo cña nu ndyu'ni ma̱ , pana tyi'u ti' ma̱ ji'i̱ ycui' Ndyosi laja lo'o cua'ni ma̱ lcaa cña bi' , cha' caca cuayá' ti' ngu' li' cha' tso'o tsa laca cha' ji'i̱ ycui' Ndyosi , la cui' cha' nu cua ngusñi ma̱ .
62002027	Recommendation	Nu cu'ma̱ ni , cua ndyanu Xtyi'i ycui' Ndyosi ne' cresiya ji'i̱ ma̱ , bi' cha' nga'aa nti' cha' culu'u xa' ñati̱ ji'i̱ ma̱ ; Xtyi'i ycui' Ndyosi ni , bi' laca nu culu'u ji'i̱ ma̱ lcaa cha' nu lyiji cha' ca tsa'a̱ ma̱ ji'i̱ . Nu lo'o nclyu'u Xtyi'i ycui' Ndyosi ji'i̱ ma̱ ni , liñi tsa laca cha' bi' ; si'i cha' cuiñi nda nu bi' . Bi' cha' lacua , ñi'ya̱ nu nclyu'u Xtyi'i ycui' Ni ji'i̱ ma̱ , la cui' jua'a̱ nga'a̱ cha' xñi ma̱ cha' ji'i̱ Jesús .
59002026	Faith	Lo'o jua'a̱ nu na ni , si ñacui̱ na cha' cua ngusñi na cha' ji'i̱ ycui' Ndyosi , pana ná ndu'ni na cha' tso'o nu xtyucua ji'i̱ tya'a ñati̱ na , li' laca na ñi'ya̱ laca ñati̱ nu ndyaa cresiya ji'i̱ cha' cua ngujuii ngu' .
44027035	Description	Lo'o ndye nchcui' Pablo lo'o ngu' , li' ngusñi yu sca xlyá . Ndya yu xlya'be ji'i̱ ycui' Ndyosi slo lcaa ngu' , ngusa'be yu xlyá bi' , ndyacu yu li' .
44015020	Sin	Tsa bi' ti cha' cua'ni na , nti' na' ; scua na xi cha' tso'o cha' tsaa slo ngu' bi' nu nacui̱ ndi'ya̱ : Ná tso'o si cacu ngu' msta̱ ji'i̱ jo'ó , xqui'ya cha' cua'ni ñu'u̱ msta̱ bi' ji'i̱ cresiya ji'na si cacu na ji'i̱ ; lo'o jua'a̱ ná tso'o tsiya' ti tyu'u cha' ji'i̱ ngu' lo'o clyo'o xa' ñati̱ ; ná tso'o cacu ngu' na'ni nu ná ndye ndyalú tañi ji'i̱ ni' , nu lo'o cua ndyujuii ngu' ji'i̱ ; ni ná tso'o cacu ngu' tañi .
44023003	Sin	― La cui' jua'a̱ quiji'i̱ ycui' Ndyosi jinu'u̱ tu'ni ― nacui̱ Pablo ji'i̱ xu'na sti jo'ó bi' li' ― . Cuiñi nu'u̱ . ¿ Ha liñi tsa ndu'ni nu'u̱ nti' ? Nde ndyu'ni cuayá' ma̱ jna' cuentya ji'i̱ chacuayá' nu ntsu'u ji'na , pana cua ngulo nu'u̱ cña cha' quiji'i̱ ya' ngu' tu'ba na' , masi ná ntsu'u chacuayá' cua'ni nu'u̱ jua'a̱ .
45008001	Description	Pana juani ni , ndi'ya̱ ngua'ni ycui' Ndyosi : Nga'aa ndyanu yabe' hichu̱' na , si stu'ba ntsu'u cha' ji'na lo'o Jesucristo ; nga'aa taca ji'i̱ nu cuxi nu ntsu'u chalyuu cojolaqui ji'na juani , cha' Xtyi'i ycui' Ndyosi laca loo ji'na lo'o ndi'i̱ na nde chalyuu .
52005009	Grace	Ná ngusubi ycui' Ni ji'na cha' xcube' Ni ji'na ; cua ngusubi Ni ji'na cha' cua'ni lyaá Ni ji'na xqui'ya Jesucristo nu Xu'na na ,
66020008	Violence	tsaa laja ti nu Satanás bi' xi cha' cñilo'o yu xi ji'i̱ lcaa ñati̱ tyucui ña'a̱ chalyuu , lcaa tya'a cusu̱u̱ ycui' Ndyosi ; ngu' Gog lo'o ngu' Magog laca ñati̱ bi' . Ñi'ya̱ nu ná caca ji'na culacua na ni lcua tya'a satya yusi̱ ndi'i̱ to' tyujo'o , jua'a̱ ná caca culacua na ni tsa lo cua tya'a ñati̱ nu xuti'i̱ Satanás ji'i̱ cha' xu̱u̱ tya'a ngu' lo'o ycui' Ndyosi .
46006011	Grace	Lo'o jua'a̱ ntsu'u xi cu'ma̱ nu ngua'ni ma̱ la cui' tya'a cha' cuxi bi' tya sa'ni la ; pana cua xa' ña'a̱ ndu'ni ma̱ juani , cha' cua ngüityi̱ Jesús lcaa qui'ya nu ntsu'u ji'i̱ ma̱ tya li' , cua ndyatí̱ ma̱ cuentya ji'i̱ ycui' Ndyosi li' . Cua ngüiñi cha' ji'i̱ ma̱ lo'o ycui' Ndyosi nu lo'o ngusñi ma̱ cha' ji'i̱ ycui' Jesucristo nu Xu'na na , lo'o li' cua nda Ni Xtyi'i ycui' Ni cha' tyanu ne' cresiya ji'i̱ ma̱ .
55001012	Faith	bi' cha' ndyiji cha' ti'í 'na juani . Pana ná tyuju'u ti' na' , cha' cua jlo ti' na' tilaca laca nu ngusñi na' cha' ji'i̱ Ni . Jlo ti' na' cha' nchca ji'i̱ Ni ña'a̱si̱i̱ Ni 'na ; nchca ji'i̱ Ni xtyucua Ni 'na lo'o ndyu'ni na' cña nu nda Ni 'na , cha' taca tyu'u tso'o cña 'na tsa̱ bi' lo'o tya̱a̱ Jesús nde chalyuu chaca quiya' .
49006018	Faith	Chcui' ma̱ lo'o ycui' Ndyosi nu lo'o nxu̱u̱ tya'a ma̱ lo'o nu cuxi , cha' jña ma̱ chacuayá' ji'i̱ Ni ; lcaa tyempo xtyucua Xtyi'i ycui' Ndyosi ji'i̱ ma̱ cha' taca chcui' ma̱ lo'o Ni . Lo'o jua'a̱ chcui' ma̱ lo'o Ni cuentya ji'i̱ lcaa ñati̱ nu cua ngusñi cha' ji'i̱ Ni . Bi' cha' lacua , tii ti ti' ma̱ chcui' ma̱ lo'o Ni , cha' ná ca taja ti' ma̱ .
52001001	Grace	Pablo laca na' . Lo'o Silvano lo'o Timoteo ndi'i̱ ngu' ca nde lo'o na' . Nscua ya quityi re cha' tsaa slo cu'ma̱ , ña'a̱ taju ti ma̱ ngu' quichi̱ Tesalónica nu ntsu'u cha' ji'i̱ ma̱ lo'o ycui' Ndyosi Sti na , jua'a̱ ntsu'u cha' ji'i̱ ma̱ lo'o Jesucristo nu Xu'na na . Nti' tsa ya cha' ña'a̱ ti cua'ni ycui' Ndyosi cha' tso'o lo'o ma̱ , cha' cua'ni Ni cha' ti̱ ti tyi'i̱ tyiquee ma̱ .
50004005	Faith	Xcui' cua'ni tya'na tsa ti' ma̱ lo'o lcaa ñati̱ , cha' ca cuayá' ti' ñati̱ cha' jua'a̱ ndu'ni ma̱ . Cua ngulala ti ca̱a̱ ycui' nu Xu'na na chaca quiya' .
46011026	Faith	Bi' cha' lcaa quiya' lo'o cacu ma̱ xlyá bi' , lo'o co'o ma̱ na nu ntsu'u ne' vaso bi' , ña'a̱ cuayá' nu ca̱a̱ Jesús chaca quiya' , liñi culu'u ma̱ ji'i̱ ñati̱ cha' ngujuii Jesús lo crusi xqui'ya na .
59005015	Faith	Tyaca tso'o nu ñati̱ quicha bi' li' , xqui'ya cha' jlya ti' ma̱ cha' nu cua nchcui' ma̱ lo'o ycui' Ndyosi ; tya ta Ni chalyuu ji'i̱ nu quicha bi' chaca quiya' , lo'o jua'a̱ cui'ya Ni cha' clyu ti' ji'i̱ yu ji'i̱ qui'ya nu ntsu'u ji'i̱ yu .
55001003	Faith	Ñi'ya̱ nu tyucui tyiquee jyo'o cusu' ji'na ngua'ni ngu' cña ji'i̱ ycui' Ndyosi nu ngua sa'ni la , jua'a̱ tyucui tyiquee na' ndyu'ni na' cña ji'i̱ ycui' Ndyosi juani . Ndya na' xlya'be ji'i̱ ycui' Ni lo'o nchcui' na' lo'o Ni cuentya jinu'u̱ , cha' tsa̱ lo'o talya nchcui' na' lo'o Ni .
66006016	Description	Li' ngusi'ya ngu' ji'i̱ ca'ya lo'o ji'i̱ quee tlyu : ― Cua̱a̱ clya ma̱ xasu ma̱ hichu̱' ya , cha' ná ña'a̱ ycui' nu Cusu' nu ntucua su tlyu ji'i̱ ya ; ñasi̱' tsa nu ñi'ya̱ ña'a̱ xlya' bi' ña'a̱ Ni ji'i̱ ya ― nacui̱ ngu' .
66002017	Description	Cua'a̱ jyaca̱ ma̱ xi ji'i̱ ña'a̱ cha' nu nda Xtyi'i ycui' Ndyosi lo'o taju ñati̱ nu ngusñi cha' ji'i̱ Ni scaa quichi̱ , si tyaja'a̱ ca ma̱ cuna ma̱ : Tso'o ti cua'ni na' lo'o cua ña'a̱ ca ñati̱ nu tyiji̱loo ji'i̱ nu xña'a̱ ña'a̱ cuayá' tye chalyuu ji'i̱ ngu' ; caca tyaala' ti' tyiquee ngu' bi' , cacu ngu' cha' tso'o nu cua nguxco'o na' cha' caja ji'i̱ ngu' . Lo'o jua'a̱ ta na' sca quee sube ti nu ngati̱ ña'a̱ , nu nscua xtañi scaa ngu' chu̱' , cha' ca cuayá' ti' ngu' bi' , cha' tso'o ti nti' na' ña'a̱ na' ji'i̱ ngu' ; chaca xtañi nu tso'o la laca nu nscua chu̱' quee bi' . Ná caja chacuayá' ji'i̱ xa' ñati̱ tyuloo xtañi bi' ; cua laca ti ñati̱ nu caja xtañi bi' ji'i̱ , bi' laca nu caja chacuayá' cha' tyuloo ji'i̱ , nacui̱ Ni . ”
61002003	Sin	Lo'o jua'a̱ ndacui tsa ti' ngu' cuiñi bi' ji'i̱ na nu ntsu'u ji'i̱ ma̱ ; nti' tsa ngu' cua'ni ngu' ngana ji'i̱ ma̱ , bi' cha' tajua' ti chcui' ngu' cha' cuiñi ti lo'o ma̱ . Pana ntsu'u cha' xcube' Ni ji'i̱ ngu' cuiñi bi' , cha' cua sa'ni cua nchcui' Ni cha' ná tso'o cua'ni ngu' cha' cuxi jua'a̱ . Si'i na laja' ycui' Ni ; jlo ti' Ni ñi'ya̱ ndu'ni ngu' cuiñi bi' , lo'o jua'a̱ cua'ni tye Ni ji'i̱ ngu' bi' yala ti .
53002011	Sin	bi' cha' culaya' ycui' Ndyosi ji'i̱ ngu' , xqui'ya cha' jlya la ti' ngu' ji'i̱ nu cha' cuiñi bi' .
45002024	Sin	Na ndu'ni ti ma̱ ñi'ya̱ nu nacui̱ quityi cusu' , quityi ji'i̱ ycui' Ndyosi nu nchcui' ndi'ya̱ : “ Cuxi tsa nchcui' ngu' xa' tsu' ji'i̱ ycui' Ndyosi xqui'ya cu'ma̱ ” . Jua'a̱ cha' nscua lo quityi .
55003008	Sin	Ñi'ya̱ ngua ti' jyo'o Janes lo'o jyo'o Jambres , nu ngu' cucha'a̱ nu ngusu̱u̱ tya'a lo'o jyo'o Moisés nu ngua sa'ni , jua'a̱ nti' nu ngu' cuxi bi' ; bi' cha' nxu̱u̱ tya'a ngu' lo'o lcaa cha' liñi . Nga'aa nchca culacua tso'o ti' ngu' , cha' ná jlya ti' ngu' bi' ji'i̱ Jesús tsiya' ti .
66003019	Recommendation	Lcaa ñati̱ nu tyaca'a tsa 'na , ndaca'a na' xi ji'i̱ ngu' , nchcube' na' xi ji'i̱ ngu' . Cua'ni clya ma̱ lacua , cha' culochu̱' ma̱ cha' cuxi nu ndyu'ni ma̱ .
45005001	Faith	Jua'a̱ laca lacua ; xqui'ya cha' ngusñi ti na cha' ji'i̱ Jesús , bi' cha' cua ngua tso'o cresiya ji'na cuentya ji'i̱ ycui' Ndyosi . Lo'o li' ti̱ ti ndi'i̱ tyiquee na , stu'ba ti ntsu'u cha' ji'na lo'o ycui' Ndyosi xqui'ya Jesucristo nu Xu'na na .
54004016	Recommendation	Talo nu'u̱ ji'i̱ cña bi' . Cua'a nu'u̱ ji'i̱ ycui' ca cha' xcui' cha' tso'o ti cua'ni nu'u̱ . Tso'o ti culu'u nu'u̱ ji'i̱ ngu' tya'a na , cha' jua'a̱ cuna tso'o ngu' cha' nu nclu'u nu'u̱ ji'i̱ ngu' , cha' cua'ni lyaá ycui' Ndyosi ji'i̱ ngu' bi' li' . Lo'o jua'a̱ cua'ni lyaá Ni jinu'u̱ li' .
44026011	Violence	Chañi cha' lye tsa ngua'ni lya' ti' na' ji'i̱ ñati̱ bi' , ngua tsa ti' na' cha' xtyanu ngu' tsiya' ti cha' ji'i̱ Jesús . Jua'a̱ ngua'ni na' lcaa ne' laa ji'i̱ ngu' judío , masi quichi̱ loyuu re , masi quichi̱ tyijyu' la su ngusna ngu' , cha' ñasi̱' tsa na' ji'i̱ ngu' bi' .
48005019	Sin	Ndi'ya̱ laca cha' cuxi nu ndiya ti' ñati̱ chalyuu , si ná ta ngu' chacuayá' cha' caca Xtyi'i ycui' Ndyosi loo ne' cresiya ji'i̱ ngu' : xcui' na nñilo'o ti ngu' ji'i̱ nu cuna'a̱ , xcui' na ndu'ni suba' ngu' lo'o ñati̱ , cuxi tsa ndu'ni ngu' lo'o tya'a ñati̱ ngu' ;
46003007	Grace	ná ndu'ni cha' tilaca laca nu cua nda cha' bi' lo'o ma̱ tya clyo la , ná ndu'ni cha' tilaca laca nu tya nda la cha' bi' lo'o ma̱ ca tiya' la . Sca ti ycui' Ndyosi laca nu ndulo tsa cha' ji'i̱ , cha' ycui' Ndyosi laca nu ndu'ni cha' tyanu tachaa cha' ji'i̱ Ni ne' cresiya ji'i̱ ma̱ .
46001007	Faith	Ná sca cha' lyiji ji'i̱ ma̱ ne' cresiya ji'i̱ ma̱ ; lcaa cña nchca ji'i̱ ma̱ tyempo juani , xqui'ya cha' ndu̱ tsa ti' ma̱ cha' ca̱a̱ Jesucristo nu Xu'na na chaca quiya' .
66014002	Description	Cui̱i̱ nguañi nde su ntucua ycui' Ndyosi li' ; ñi'ya̱ ndañi ndyalú hitya sca sta'a̱ clyaa to' quee jaa' su cua̱ tsa ndyalú hitya , ñi'ya̱ ndañi lo'o lye tsa nchcui' tyi'yu , jua'a̱ nguañi bi' , ngua ti' na' . Ndacua ndu̱ tyu̱u̱ tya'a ñati̱ nu tso'o tsa ntyiji'i̱ ya' ngu' lo sañi , ngua ti' na' ;
44010043	Faith	Na cua nguscua jyo'o cusu' xi cha' lo quityi ji'i̱ ycui' Ndyosi nu ngua sa'ni ; lcaa quityi bi' nchcui' cha' ntsu'u cha' ca̱a̱ sca ñati̱ tlyu lo yuu chalyuu tyempo nde loo la ; bi' laca nu cuityi̱ yabe' nu ntsu'u ji'i̱ lcaa ñati̱ , si xñi ngu' cha' ji'i̱ yu , nacui̱ cha' nu nscua lo quityi bi' . Na cua ndyalaa yu bi' lo yuu re juani , Jesús naa yu .
45002007	Faith	sca chalyuu tso'o nu ná nga'a̱ cha' tye , bi' laca nu ta Ni ji'i̱ ngu' tso'o , nu ná nchca taja ti' ndu'ni ngu' cña tso'o lo'o tya'a ngu' . Xcui' ndya'a̱ cha' tyiquee ngu' bi' ji'i̱ cha' tso'o nu ntsu'u ca slo ycui' Ndyosi , xcui' nti' ngu' cha' tyi'i̱ tso'o ti ngu' cuentya ji'i̱ Ni , xcui' ndube ti' ngu' ji'i̱ chalyuu nu lijya̱ nde loo la .
66001004	Grace	Juan laca na' nu nda̱ quityi re tsaa nde cati tya'a quichi̱ loyuu su cuentya Asia , ca su ndi'i̱ taju ñati̱ nu ngusñi cha' ji'i̱ Jesucristo . Nda na' xlyo ni'i̱ ji'i̱ ma̱ chacuayá' ji'i̱ ycui' Ndyosi Sti na , jua'a̱ chacuayá' ji'i̱ Xtyi'i ycui' Ndyosi , jua'a̱ chacuayá' ji'i̱ Jesucristo . Cua nti' na' cha' ña'a̱ ti cua'ni ycui' Ndyosi cha' tso'o lo'o ma̱ , ña'a̱ ti cua'ni Ni cha' ti̱ ti tyi'i̱ tyiquee ma̱ . Nu ngua tya clyo lu'ú ycui' Ndyosi , na lu'ú Ni juani , lo'o ña'a̱ ti tya lu'ú Ni tyempo nde loo la . Ntucua Xtyi'i ycui' Ni nde loo su tlyu su ntucua ycui' Ni , la cui' cati tya'a cui'i̱ lubii nu nda Xtyi'i Ni laca bi' .
44019004	Faith	― Cua ntyucuatya Juan ji'i̱ ñati̱ cha' caca cuayá' ti' xa' ñati̱ cha' cua ngulochu̱' ngu' bi' lcaa cha' cuxi nu ntsu'u ne' cresiya ji'i̱ ngu' ― nacui̱ Pablo ji'i̱ ngu' ― . Nchcui' Juan lo'o ngu' cha' cua ca̱a̱ ti chaca ñati̱ nu laca Jesucristo , lo'o jua'a̱ ntsu'u cha' xñi ngu' cha' ji'i̱ yu bi' li' .
61002009	Violence	Jua'a̱ caca cuayá' ti' na cha' nchca ji'i̱ ycui' nu Xu'na na cua'ni lyaá Ni ji'i̱ ñati̱ nu tso'o cresiya ji'i̱ , cha' ná tyiji̱loo nu cuxi ji'i̱ ngu' bi' . Nu lo'o cua'ni cuayá' Ni ji'i̱ lcaa ñati̱ ni , jlo ti' Ni ti ji'i̱ xcube' Ni . Cua jlo ti' Ni tilaca laca nu ntsu'u cha' cuxi tyiquee .
58011016	Grace	Pana si'i jua'a̱ ngua ti' ngu' , xqui'ya cha' jlya ti' ngu' cha' ta ycui' Ndyosi sca se'i̱ su tso'o la tsiya' ti su tyi'i̱ ngu' ; ngua ti' ngu' tyalaa ngu' la cui' ca su ntucua ycui' Ni . Bi' cha' ná tyuju'u ti' Ni lo'o nacui̱ ngu' cha' ycui' Ndyosi nu Xu'na ngu' laca Ni ; na cua ngua'ni cho'o Ni sca se'i̱ su tyi'i̱ ngu' ca slo ycui' Ni .
54004007	Recommendation	Ná taquiya' nu'u̱ ji'i̱ cuentyu nu ná nchcui' cha' liñi ji'i̱ ycui' Ndyosi , cha' cuxi tsa laca cha' bi' . Pana nu'u̱ ni , ntsu'u cha' qui'i̱ nu'u̱ cha' cua'ni nu'u̱ xcui' cña nu ndiya ti' ycui' Ndyosi .
66020009	Violence	Li' tyu'u ñati̱ ji'i̱ Satanás tyaa ngu' tyucui ña'a̱ lo yuu chalyuu . Tyanu ngu' tyi'i̱ ca chu̱' su ndi'i̱ taju ñati̱ ji'i̱ ycui' Ndyosi li' ; lo'o jua'a̱ quixi̱i̱ ngu' tyi'i̱ ca to' quichi̱ tlyu nu tyaca'a tsa ji'i̱ ycui' Ni , cha' cua'ni tye ngu' ji'i̱ ñati̱ ji'i̱ ycui' Ndyosi , nti' ngu' . Li' tyalú slu quii' nu ngutu'u ca nde cua̱ , tyalú su ndi'i̱ ngu' bi' , tye ngu' tyaqui̱ ngu' .
44010048	Description	Li' nchcui' ngu' bi' lo'o ñati̱ tya'a Cornelio bi' : ― Tso'o la si tyucuatya ya ji'i̱ ma̱ juani , cha' ca cuayá' ti' ngu' quichi̱ re cha' ñati̱ ji'i̱ Jesucristo laca ma̱ . Lo'o li' xa' nchcui' nu ngu' ca tyi lo'o Pedro cha' tyanu yu la xi lo'o ngu' bi' .
45002019	Grace	Lo'o jua'a̱ nti' ma̱ , cha' ycui' ma̱ nchca ji'i̱ ma̱ culu'u ma̱ tyucui̱i̱ liñi ji'i̱ ñati̱ nu ná jlo ti' ; nti' ma̱ cha' taca ta ma̱ cha' lo'o ngu' nu ná ndyiji ñi'ya̱ nu caca cuayá' ti' ngu' sca cha' liñi ;
62002025	Grace	Bi' laca cha' nu ngüiñi ji'i̱ Jesucristo lo'o na , cha' taca caja chaca chalyuu cucui nu ná nga'a̱ cha' tye ji'na .
59003017	Description	Pana lcaa cha' nu nda ycui' Ndyosi cha' chcui' na lo'o ñati̱ , xcui' cha' tso'o laca bi' ; ná nguxa' cha' tso'o bi' lo'o cha' cuxi , ná ntsu'u cha' xu̱u̱ tya'a na lo'o tya'a ñati̱ na . Cha' tso'o ti laca nu nda Ni cha' chcui' na lo'o ñati̱ , cha' xcui' na tso'o ti cua'ni na lo'o ñati̱ li' . Lo'o jua'a̱ ndu'ni cha' bi' , cha' cua'ni tya'na ti' na ji'i̱ ñati̱ , ña'a̱ cuayá' nu cua'ni na cha' tso'o cha' xtyucua na ji'i̱ ngu' ; ndu'ni cha' sca ti cha' liñi chcui' na lo'o ñati̱ , si'i cha' cuiñi chcui' na lo'o ngu' .
43003035	Faith	Ntsu'u tsa tyiquee ycui' Ndyosi Sti yu ña'a̱ Ni ji'i̱ Sñi' Ni , la cui' Jesús bi' ; lo'o jua'a̱ lcaa chacuayá' nu ntsu'u ji'i̱ ycui' Ni , la cui' ti cua nda Ni ji'i̱ Sñi' Ni lijya̱ .
61003009	Grace	Si'i na tiya' tsa ti' ycui' Ndyosi cha' cua'ni Ni cña nu nacui̱ Ni cha' cua'ni ycui' Ni nde loo la ; pana na ntajatya tsa Ni ji'na ñati̱ chalyuu na , cha' ná nti' Ni cha' chcuna' ni sca ñati̱ ji'i̱ ycui' Ni . Nti' tsa Ni cha' ca cuayá' ti' lcaa ñati̱ cha' ntsu'u cha' cuxi ji'i̱ ngu' ; lo'o li' ca tyuju'u ti' ngu' ji'i̱ cha' cuxi bi' , culochu̱' ngu' ji'i̱ cha' cuxi bi' li' . Jua'a̱ caca ji'i̱ ngu' nti' ycui' Ndyosi .
46007007	Grace	cha' cuentya jna' tso'o la si tyanu ngu' ycui' ti ngu' ñi'ya̱ nu ndi'i̱ na' , jua'a̱ nti' na' . Pana xi xa' ca ña'a̱ ndu'ni ycui' Ndyosi lo'o scaa ñati̱ , cha' cua nda ycui' Ndyosi chacuayá' ñi'ya̱ tyi'i̱ scaa na ; tsaca lo ña'a̱ ndi'i̱ tsaca ñati̱ , chaca lo ña'a̱ ndi'i̱ chaca ñati̱ , tsa ña'a̱ chacuayá' nu nda Ni ji'na .
46014001	Recommendation	Cua'ni ma̱ cha' xcui' tso'o tyu'u tyiquee ma̱ ña'a̱ ma̱ ji'i̱ tya'a ñati̱ ma̱ lacua . Lo'o jua'a̱ jña ma̱ chacuayá' ji'i̱ ycui' Ndyosi cha' taca cua'ni ma̱ la cui' cña nu nda Xtyi'i ycui' Ni ji'na . Pana lo'o chaca cña ntsu'u nu ndulo tsa ji'i̱ ma̱ , cha' ca tsa'a̱ ma̱ ta ma̱ cha' lo'o ñati̱ , lcaa ña'a̱ cha' nu cua nti' ycui' Ndyosi cha' ta Ni lo'o ngu' bi' .
47004006	Grace	La cui' ycui' Ndyosi laca nu nda xee lubii ji'i̱ Ni cha' tyanu ne' cresiya ji'na ; bi' cha' caca cuayá' ti' na lcaa cha' tlyu nu tso'o tsa nu ntsu'u ji'i̱ ycui' Ndyosi , la cui' ti cha' nu nchca tii na cha' ndyu'ni Ni cña ne' cresiya ji'na nu lo'o xñi na cha' ji'i̱ Cristo . Ycui' Ni ngulo Ni cña cha' tyucua xee ca su ngua chalyuu talya nu ngua tya sa'ni la .
44018024	Description	La cui' tyempo ndyalaa sca nu qui'yu ngu' judío nde quichi̱ Efeso . Apolos naa yu bi' , lo'o Alejandría naa quichi̱ tyi yu . Jlo tsa ti' yu lcaa cha' ji'i̱ ycui' Ndyosi nu nscua lo quityi tya sa'ni la , lo'o jua'a̱ tso'o tsa nchcui' yu cha' ji'i̱ ycui' Ndyosi lo'o ñati̱ .
58013012	Grace	La cui' ti ca to' quichi̱ nchcube' Jesús , cha' caja ñi'ya̱ nu cati̱ cha' cuxi nu ntsu'u ji'i̱ ñati̱ , nu lo'o ndyalú tañi ycui' ca yu lo'o ngujuii yu lo crusi ca bi' .
56002015	Recommendation	Jua'a̱ laca cha' nu nga'a̱ cha' ta nu'u̱ lo'o ngu' , pana lye chcui' nu'u̱ lcaa cha' bi' lo'o ngu' . Culo nu'u̱ cña ji'i̱ ngu' , lcaa lo cha' tso'o nu cua'ni ngu' , lcaa lo cha' nu ná tso'o cha' cua'ni ngu' , cha' nu'u̱ laca loo ; ná ta nu'u̱ chacuayá' ji'i̱ ngu' cha' chcui' ngu' cha' cuxi jinu'u̱ .
62004009	Grace	Ngulu'u Ni ji'na ñi'ya̱ ntsu'u tsa tyiquee Ni ña'a̱ Ni ji'na , nu lo'o cua nda Ni ji'i̱ nu sca ti Sñi' ycui' ca Ni ya̱a̱ chalyuu , cha' jua'a̱ taca caja chalyuu cucui ji'na .
43017024	Grace	’ Sti na' ― nacui̱ Jesús ji'i̱ ycui' Ndyosi Sti yu ― , cua nti' na' cha' tyi'i̱ ñati̱ nu nda nu'u̱ 'na ca su tyucua na' . Li' ña'a̱ ngu' bi' 'na nde su tlyu la su nda nu'u̱ 'na , cha' tyaca'a tsa na' jinu'u̱ tya lo'o tya lyiji xana chalyuu .
45003016	Sin	Xcui' na cua ndu'ni ñu'u̱ ngu' ji'i̱ tya'a ngu' , ndu'ni ngu' cha' ca xñi'i̱ ti' xa' ñati̱ macala su ndya'a̱ ngu' bi' .
58004014	Faith	Lo'o cua ngusñi na cha' ji'i̱ Jesús , li' nga'a̱ cha' cua'ni na cha' tso'o ti tyanu cha' bi' ne' cresiya ji'na . Cua laca ntsu'u sca sti jo'ó nu laca loo la nu ndu̱ cuentya ji'na ; Jesús laca bi' , nu sca ti Sñi' ycui' Ndyosi laca yu . Cua ndyaa Jesús ca su ndi'i̱ ycui' Ndyosi Sti yu ; juani ndu̱ Jesús slo Ni , nchcui' cha' ji'na lo'o Ni .
61001017	Grace	ngua'ni tlyu ycui' Ndyosi Sti Jesús ji'i̱ yu , ndubi tsa ña'a̱ ngua tyucui ña'a̱ loo Jesús lo'o xee ji'i̱ ycui' Ni li' . Masi ná na'a̱ ya ji'i̱ ycui' Ndyosi nu laca loo ji'i̱ lcaa xu'na chalyuu , pana jlo ti' ya cha' nguti'i̱ Ni cacua ti tsa̱ bi' , cha' li' ndyuna ya lo'o nchcui' Ni lo'o ngu' . Ndi'ya̱ nacui̱ Ni : “ Nu nde laca Sñi' na' nu tyaca'a tsa 'na . Tso'o tsa ntsu'u tyiquee na' ña'a̱ na' ji'i̱ yu ” , nacui̱ Ni .
46012011	Description	Sca ti Xtyi'i ycui' Ndyosi ndu'ni cha' nchca ji'i̱ ñati̱ cua'ni lcaa cña bi' ; bi' laca nu nda sca lo cña cua'ni sa scaa na , ñi'ya̱ nu ntsu'u tyiquee Ni cha' caca ji'na .
66008012	Description	Li' ngula'á xca̱ nu nchca jacua lo'o cui'chcua̱ ji'i̱ . Li' ngunu'u̱ lcaa xee tlyu nu ntsu'u nde cua̱ , cha' sa cla'be ti xee ndyubi' li' ; lo'o xee cuichaa , lo'o xee co' , lo'o xee cuii , sa cla'be ti xee ndyubi' . Sa cla'be ti nde cua̱ , sa cla'be ti nde talya , nga'aa nda bi' xee .
44018017	Violence	Li' hora ti ndaya' lcaa ngu' quichi̱ bi' ji'i̱ nu cusu' Sóstenes , cha' laca nu cusu' bi' loo ne' laa ji'i̱ ngu' judío . Ti'í tsa ngujui'i̱ ngu' ji'i̱ nu cusu' bi' ca slo gobernador Galión ; pana nu Galión bi' ni , ná ndube ti' bi' tsiya' ti .
43010039	Violence	Chaca quiya' ngua'ni cuayá' ngu' si caca taya' ngu' ji'i̱ Jesús . Li' nga'aa ndyanu yu , laja ti ngu' ngutu'u yu ngulaá yu ji'i̱ ngu' .
47004016	Faith	Bi' cha' ná nchca taja ti' na ji'i̱ cña nu ndyu'ni na cuentya ji'i̱ ycui' Ndyosi , masi ncliji tyucui ña'a̱ cuaña' na jua'a̱ ti ; pana ña'a̱ ti lu'ba ti ndu'ni ycui' Ndyosi cha' ca tso'o la cresiya ji'na .
43012003	Description	Li' ndyalaa lo'o María ji'i̱ sca lyura setye tyixi xtyi'i . Quiña'a̱ tsa nga'a̱ setye bi' ji'i̱ , cha' tyucui setye ji'i̱ quixi̱' nardo laca . Li' nda'a̱ María setye bi' chu̱' quiya' Jesús , lo'o quicha̱' que ycui' María ngusube' chu̱' quiya' yu ; tyucui ña'a̱ ni'i̱ ntyucua xtyi'i setye tyixi xtyi'i bi' li' .
58011009	Faith	Xqui'ya cha' jlya ti' yu ji'i̱ Ni , bi' cha' ndyanu yu ca loyuu su nacui̱ Ni ji'i̱ yu cha' cajua caca quichi̱ tyi yu . Ca bi' nguti'i̱ yu ñi'ya̱ ndu'ni ñati̱ nu ndya'a̱ xtyi'i ti ; chcua'ya late' ti ngüiñá yu cha' nguti'i̱ yu , lo'o la cui' jua'a̱ ngua'ni jyo'o Isaac sñi' yu lo'o jyo'o Jacob sñi' ste' yu nde loo la . Tyucuaa jyo'o cusu' bi' jlya ti' ji'i̱ la cui' tya'a cha' nu cua nacui̱ Ni ji'i̱ jyo'o Abraham sti ngu' bi' .
50003017	Recommendation	Cu'ma̱ ngu' tya'a ngusñi na cha' ji'i̱ Jesús , tso'o si cua'ni ma̱ tsa ña'a̱ cha' nu cua na'a̱ ma̱ 'na cha' ndu'ni na' . La cui' jua'a̱ cui'ya tso'o ma̱ cuentya ñi'ya̱ nu ndyu'ni xa' la ngu' tya'a na , nu ndu'ni ñi'ya̱ nu ndu'ni ti cuare , cha' jua'a̱ cua'ni ma̱ .
48006002	Recommendation	Cua'ni ma̱ cha' stu'ba ti caca tyiquee ma̱ lo'o tya'a ma̱ , cha' caca xtyucua ma̱ ji'i̱ ngu' lo'o sca cha' nu ntsu'u ji'i̱ ngu' , cha' ná cua'ni ngu' sca cha' cuxi . Jua'a̱ taca taquiya' tso'o na lcaa cña nu nda Cristo cha' cua'ni na .
59002024	Faith	Jua'a̱ ca cuayá' ti' cu'ma̱ lacua , cha' ntaja'a̱ ycui' Ndyosi tucuá Ni cha' ji'i̱ ñati̱ lo'o ndyu'ni ngu' cha' tso'o , si'i xqui'ya cha' nacui̱ ti ngu' cha' jlya ti' ngu' ji'i̱ Ni .
45009014	Faith	¿ Ha tso'o ñacui̱ na cha' ná liñi ndu'ni ycui' Ndyosi lacua ? Ná taca chcui' na jua'a̱ .
45014001	Recommendation	Tso'o ti chcui' ma̱ lo'o sca ñati̱ tya'a ngusñi na cha' ji'i̱ Jesús , masi tya lyiji ca cuayá' tso'o ti' cha' bi' ; ná xu̱u̱ tya'a ma̱ lo'o nu ñati̱ bi' xqui'ya sca cha' nu ná nchca cuayá' tso'o ti' .
66012007	Violence	Li' nguxana cha' cusu̱u̱ ca su ntucua ycui' Ndyosi . Ndu̱ Miguel nu laca xu'na xca̱ ji'i̱ ycui' Ndyosi , ndu̱ lo'o xca̱ nu cuentya ji'i̱ Ni ; jua'a̱ cua ndu̱ nu cuaña tonu lo'o xca̱ ji'i̱ . Ti'í tsa ngusu̱u̱ tya'a ngu' li' .
49004026	Recommendation	Lo'o ntsu'u quiya' ñasi̱' ma̱ xi , cui'ya ma̱ cuentya cha' ná tyanu qui'ya ji'i̱ ma̱ li' ; ná tso'o si caca ñasi̱' ti' ma̱ tyucui tsa̱ , tsa tyeje tacui ti cha' cua'ni ma̱ ji'i̱ .
60003009	Recommendation	Ná cua'ni cuxi ma̱ lo'o tya'a ñati̱ ma̱ , masi ngua'ni cuxi ngu' lo'o ma̱ ; lo'o jua'a̱ ná chcui' tyaala ma̱ lo'o tya'a̱ ñati̱ ma̱ , masi tyaala tsa nchcui' ngu' lo'o ma̱ . Na cua ngusubi ycui' Ni ji'i̱ ma̱ cha' xtyucua Ni ji'i̱ cu'ma̱ , bi' cha' tso'o la si chcui' ma̱ lo'o ycui' Ndyosi cha' xtyucua Ni ji'i̱ ngu' tyaala bi' .
43008029	Grace	Lcaa tsa̱ ndi'i̱ Ni lo'o na' , ycui' Ni laca nu nda jna' lijya̱a̱ re . Ná nguxtyanu Sti na' jna' , cha' xcui' cña nu ndiya ti' Ni , bi' laca cña nu ndu'ni na' .
49006014	Recommendation	Bi' cha' cua'ni tajua' ma̱ lacua ; ñi'ya̱ lo'o ndyaaca̱' ne' sendaru lo'o juata cha' xñi ca'a̱ tso'o ste' ngu' , jua'a̱ cu'ma̱ , xñi tso'o ma̱ cha' nu nchcui' Ni bi' . Xcui' cha' liñi chcui' ma̱ , cha' li' taca xu̱u̱ tya'a ma̱ lo'o nu cuxi . Sca sendaru ni , ndyacu̱' chcua̱ lo tyiquee yu lo'o nde chu̱' yu , cha' cua'a yu ji'i̱ tyiquee yu . Lo'o jua'a̱ cu'ma̱ , ná taca sta ngu' qui'ya ji'i̱ ma̱ si xcui' cha' liñi ndu'ni ma̱ .
66001020	Description	Ndi'ya̱ ndyu'u cha' nu na'a̱ nu'u̱ tsa̱ , cha' ji'i̱ nu cati tya'a cuii nu ntsu'u nde cua̱ nu na'a̱ nu'u̱ cha' ndacui ya' na' la'a tsu' cui̱ , jua'a̱ nu cati tya'a candyeru oro bi' , cha' ná ngua cuayá' ti' nu'u̱ nquicha' : nu cati tya'a cuii bi' , bi' laca nu cati tya'a ñati̱ nu ndu̱ cuentya ji'i̱ ycui' Ndyosi cha' chcui' ngu' lo'o nu cati tya'a taju ñati̱ ji'i̱ Jesucristo , sca taju ñati̱ bi' scaa quichi̱ ; lo'o jua'a̱ nu cati tya'a candyeru oro , bi' laca nu cati tya'a taju ñati̱ bi' .
58002009	Grace	Pana cua jlo ti' na ñi'ya̱ ngua ji'i̱ Jesús nu ngua li' , cha' xti ti tyempo ngua lcaa xca̱ ji'i̱ ycui' Ndyosi loo la ji'i̱ ycui' Jesús . Ngujuii yu lo crusi cuentya ji'i̱ lcaa ñati̱ chalyuu , xqui'ya cha' xcui' tso'o tsa ndu'ni ycui' Ndyosi lo'o na . Lo'o jua'a̱ ndube tsa ti' na ñi'ya̱ ndyaca ji'i̱ yu juani , cha' tso'o tsa ndyu'ni chi̱ ngu' loo yu ; ndyu'ni tlyu ngu' ji'i̱ yu xqui'ya cha' cua ngujuii yu , xqui'ya cha' ti'í tsa ngua ti' yu cuentya ji'na .
50002013	Grace	Tyi'u ti' ma̱ cha' lcaa tsa̱ ndu'ni ycui' Ndyosi cña laja ne' cresiya ji'i̱ ma̱ , cha' taca cua'ni ma̱ cña ji'i̱ Ni ; jua'a̱ ndu'ni Ni cha' tyaja'a̱ ma̱ cua'ni ma̱ lcaa ña'a̱ nu nti' ycui' Ndyosi cha' cua'ni ma̱ .
43015011	Grace	’ Nchcui' na' jua'a̱ lo'o cu'ma̱ , cha' lo'o ña'a̱ ma̱ cha' chaa ti' na' ndu'ni na' cña ji'i̱ ycui' Ndyosi Sti na' , la cui' jua'a̱ cu'ma̱ , ná nga'a̱ cha' tye cha' caca chaa ti' ma̱ .
54001001	Description	Pablo laca na' . Sca ñati̱ nu ndya'a̱ nchcui' cha' ji'i̱ Jesucristo nde xa' quichi̱ laca na' , cha' ycui' Ndyosi nu ndu'ni lyaá ji'i̱ ñati̱ ngulo cña jna' cha' cua'ni na' cña bi' ; ngulo Jesucristo cña jna' , la cui' nu Cristo nu ndu̱ ti' na ji'i̱ cha' tya̱a̱ Ni chaca quiya' .
54002009	Recommendation	Lo'o nu ngu' cuna'a̱ ni , cacu' ngu' ste' tso'o ti , si'i late' nu quiña'a̱ tsa nga'a̱ ; ná talya' lye ngu' quicha̱' hique ngu' , ná cacu' lye ngu' oro ni quee ndubi nu quiña'a̱ tsa nga'a̱ , cha' ná tso'o cha' cua'ni tyixi tsa ngu' ji'i̱ ycui' ca ngu' cha' xña'a̱ xa' nu qui'yu ji'i̱ ngu' li' ;
43002015	Violence	Lo'o li' ngusñi Jesús sca reta cha' quiji'i̱ yu ji'i̱ ngu' nu ndyu'ni ngana bi' , cha' culo'o yu ji'i̱ ngu' bi' tyu'u ngu' to' laa bi' ; lo'o xlya' ji'i̱ ngu' , lo'o toro ji'i̱ ngu' , lo'o lcaa yu'ba ji'i̱ ngu' , ngulo'o yu ji'i̱ ngu' ndu'u ngu' nde liya' . Li' nguxlyú yu mesa su ntucua ngu' nu nchcutsa'a̱ cñi , nchcua̱a̱ yu ji'i̱ cñi bi' .
49002010	Grace	Na cua ngüiñá Ni ji'i̱ ca ta'a na , cua ngua'ni stu'ba Ni cha' ji'na lo'o Jesucristo ; juani cua nti' Ni cha' xcui' cha' tso'o ti cua'ni na lo'o ndi'i̱ na chalyuu , cha' cua laca nda Ni cña tso'o nu taca cua'ni sa scaa na nde chalyuu .
60004012	Recommendation	Cu'ma̱ tya'a tso'o na , masi lye tsa cua'ni lya' ti' ñati̱ ji'i̱ ma̱ , ñi'ya̱ nti' si ntsu'u ma̱ ndyaqui̱ ma̱ lo quii' , ná ntsu'u cha' cube tsa ti' ma̱ ; ná tso'o si culacua tsa ti' ma̱ li' , ñi'ya̱ si ná tso'o tyacua cha' cuxi ji'i̱ ma̱ , nti' ma̱ . Jua'a̱ li' nchca cuayá' ti' Ni si chañi cha' ntsu'u cha' ji'i̱ ma̱ lo'o Ni , si ná chañi cha' bi' .
66019007	Recommendation	bi' cha' tso'o tsa caca tyiquee na , ca chaa ti' na juani , cua'ni chi̱ na loo ycui' Ni . Cua ndyalaa tsa̱ cha' caja clyo'o ycui' yu nu ngujuii lo crusi cuentya ji'na . Lo'o lcaa na , ñati̱ nu ngusñi cha' ji'i̱ Ni nde chalyuu , laca na ñi'ya̱ si laca na cuxi̱i̱ ji'i̱ yu , masi tsa tlyu ti na sca tyempo ti . Cua ngua'ni cho'o na ñi'ya̱ si caja clyo'o na lo'o ycui' yu , nacui̱ ngu' .
49006017	Recommendation	Smalyu chcua̱ ntucua hique ngu' sendaru cha' cua'a ji'i̱ hique ngu' . Lo'o jua'a̱ cu'ma̱ , cua ngua'ni lyaá Ni ji'i̱ ma̱ , bi' cha' ntsu'u nu ña'a̱si̱i̱ ji'i̱ ma̱ li' . Xñi ma̱ lcaa cha' nu nda Xtyi'i ycui' Ndyosi lo'o ma̱ cha' caja ñi'ya̱ nu chcui' ma̱ lo'o sca ñati̱ , ñi'ya̱ laca si cua ngusñi ma̱ sca maxtyi cusu̱u̱ ji'i̱ sendaru .
44007024	Violence	Li' na'a̱ yu ji'i̱ sca ngu' Egipto nu ti'í tsa nchcube' ji'i̱ sca ngu' Israel . Nguxtyucua Moisés ji'i̱ nu ngu' tya'a yu bi' , ngujui'i̱ yu ji'i̱ nu ngu' Egipto bi' ña'a̱ cuayá' nu ndyujuii yu ji'i̱ bi' .
53003013	Recommendation	Cu'ma̱ ngu' tya'a na , ná ca taja ti' ma̱ cha' cua'ni ma̱ cha' tso'o lo'o ñati̱ .
46016013	Faith	Tii ti ti' ma̱ tyi'i̱ ma̱ chalyuu . Xñi tso'o ma̱ cha' ji'i̱ Jesús . Cua'ni tlyu tyiquee ma̱ , ná cutsi̱i̱ ma̱ .
44007043	Sin	Ndyi'ya lo'o ma̱ ji'i̱ ni'i̱ sube ji'i̱ jo'ó Moloc , ndyi'ya lo'o ma̱ ji'i̱ sca cuii nu laca jo'ó Renfán ; tucua tya'a jo'ó bi' ngüiñá ma̱ cha' caca jo'ó bi' xu'na ma̱ . Bi' cha' cua'ni na' cha' tsaa lo'o ngu' xa' tsu' ji'i̱ ma̱ nde chaca chalyuu nu tyijyu' la ; tsaa ma̱ chaca tsu' , nde quichi̱ Babilonia cha' chcube' ma̱ cajua . Jua'a̱ nchcui' ycui' Ndyosi lo'o nguscua jyo'o cusu' cha' ji'i̱ Ni lo quityi nu ngua sa'ni .
53002015	Recommendation	Cu'ma̱ ngu' tya'a na , juani tyi'u tso'o ti' ma̱ lcaa cha' nu ngulu'u ya ji'i̱ ma̱ ; cua'ni ma̱ cha' caca cuayá' tso'o ti' ma̱ lcaa cha' nu cua nchcui' ya lo'o ma̱ , lcaa cha' nu cua nguscua ya lo quityi cha' ca̱a̱ ca slo ma̱ .
47005005	Grace	Na cua ngua'ni cho'o ycui' Ndyosi cha' jua'a̱ caca ji'na ca li' ; cua nda Ni Xtyi'i ycui' Ni cha' tyanu ne' cresiya ji'na juani . Laca bi' sca cha' nu nda Ni ji'na yala ti , cha' tyi'u ti' na lcaa cha' nu cua'ni Ni cuentya ji'na ca nde loo la .
54002011	Recommendation	Nga'a̱ cha' tyi'i̱ ti̱ ti ngu' cuna'a̱ lo'o culu'u ngu' cha' ji'i̱ ycui' Ndyosi laja lo'o ndyu'u ti'i̱ ngu' , cha' lo'o ngu' cuna'a̱ bi' ca tsa'a̱ lo'o ngu' , cha' lo'o ngu' cuna'a̱ taquiya' ji'i̱ cha' bi' .
54005019	Recommendation	Ná tucuá nu'u̱ cha' ji'i̱ ngu' si sta sca ñati̱ qui'ya ji'i̱ sca ngu' cusu' bi' ; sca ti si stu'ba ti sta tucua sna tya'a ñati̱ qui'ya bi' ji'i̱ ngu' cusu' bi' , li' nga'a̱ cha' tucuá nu'u̱ cha' ji'i̱ ngu' .
45016016	Recommendation	Nu lo'o chcuicha' ma̱ ji'i̱ tya'a ma̱ , tyucui tyiquee ma̱ quityi ma̱ ji'i̱ tya'a ma̱ chacuayá' ji'i̱ Cristo . Lcaa taju ñati̱ nu ntsu'u cha' ji'i̱ lo'o Cristo ca nde , cua nti' ngu' chcuicha' ngu' ji'i̱ ma̱ .
66018019	Description	Li' cu̱ ngu' sñii yuu nde hique ngu' , ñi'ya̱ nu ndu'ni ngu' bi' lo'o xñi'i̱ tsa ti' ngu' . Xi'ya tsa ngu' li' : ― Ti'i tsa ma̱ , cu'ma̱ ngu' tya'a quichi̱ tyi na juani , cha' tlyu tsa quichi̱ tyi na nquicha' ― ñacui̱ ngu' bi' ― . Tya sa'ni la culiya' tsa ngua lcaa na nu laca na xu'na yaca ni'i̱ , nu ndya'a̱ na lo'o yu'ba ji'i̱ quichi̱ bi' tyijyu' . ¿ Ma caja cha' bi' juani ? Sca hora ti nguna' lcaa cha' tso'o ji'na ― ñacui̱ nu ndya'a̱ lo'o yaca ni'i̱ bi' .
62003001	Grace	Tlyu tsa cha' tso'o laca cha' ntsu'u tsa tyiquee ycui' Ndyosi Sti na ña'a̱ Ni ji'i̱ ca ta'a ngu' tya'a ntsu'u cha' ji'na lo'o Jesucristo ; bi' cha' laca cha' nchcui' ycui' Ndyosi ji'na cha' sñi' ycui' Ni laca na , lo'o jua'a̱ chañi laca cha' bi' . Ná ntaja'a̱ ñati̱ chalyuu tyuloo ji'na cha' sñi' Ni laca na ; la cui' jua'a̱ lo'o nguti'i̱ Jesucristo chalyuu , ná ntaja'a̱ ngu' tyuloo ngu' ji'i̱ yu li' .
60005005	Recommendation	Lo'o jua'a̱ cu'ma̱ ngu' cuañi' ni , ta na' sca cui̱i̱ lo'o ma̱ . Taquiya' ma̱ ji'i̱ cha' nu nchcui' ngu' cusu' nu laca loo ji'i̱ ma̱ . Lo'o jua'a̱ ntsu'u cha' xtyucua ma̱ ji'i̱ tya'a ñati̱ ma̱ , cha' ná tso'o cua'ni tyucuaa ti' ma̱ ji'i̱ ngu' bi' . Ndi'ya̱ nscua cha' lo quityi ji'i̱ ycui' Ndyosi : Xu̱u̱ tya'a ycui' Ndyosi lo'o ñati̱ nu ndu'ni tyucuaa ti' ji'i̱ tya'a ñati̱ , pana xtyucua tsa Ni ji'i̱ ñati̱ nu xti ti cha' ntsu'u tyiquee ngu' cuentya ji'i̱ ycui' ca ngu' .
45003004	Faith	Ná nti' Ni cua'ni Ni jua'a̱ . Xcui' cha' liñi ndu'ni ycui' Ndyosi lo'o ñati̱ ji'i̱ Ni , masi cha' cuiñi laca nu ndu'ni lcua ti lo ñati̱ chalyuu . Cua nscua sca cha' ji'i̱ ycui' Ndyosi lo quityi nu nchcui' ndi'ya̱ : Lo'o chcui' nu'u̱ , li' caca cuayá' ti' ngu' cha' liñi tsa ndu'ni nu'u̱ ; lo'o caca cuayá' jinu'u̱ slo ñati̱ , taca cua'ni lyaá nu'u̱ ji'i̱ ycui' ca li' .
44009014	Violence	Lo'o juani cua ndyalaa yu quichi̱ re , ndyi'ya lo'o yu ji'i̱ quityi chacuayá' ji'i̱ xu'na sti jo'ó cha' sca̱' ji'i̱ cua , lcaa ngu' tya'a ya nu ngusñi ya cha' ji'i̱ ycui' nu'u̱ .
61002001	Sin	Cua ntsu'u xi ngu' cuiñi nu nguti'i̱ laja ngu' Israel sa'ni la ; tu'ba ji'i̱ ycui' Ndyosi ngua ngu' , nacui̱ ycui' ngu' cuiñi bi' . La cui' jua'a̱ tyu'u tucua ñati̱ cuiñi laja cu'ma̱ nde loo la ; li' culu'u ngu' cuiñi bi' ji'i̱ ma̱ , culu'u ngu' cua ña'a̱ ca cha' nu ca'ya hique ycui' ca ngu' . Lo'o li' ñacui̱ ngu' bi' cha' cuentya ji'i̱ ycui' Ndyosi nchcui' ngu' . Si cuna ma̱ cha' nu chcui' ngu' bi' , li' xana cha' cusu̱u̱ ji'i̱ ma̱ lo'o tya'a ma̱ ña'a̱ cuayá' nu tya'be tya'a ma̱ . Li' caca ma̱ tucua latya ma̱ xqui'ya cha' cuiñi bi' . Tlyu tsa cña nu ngua'ni ycui' nu Xu'na na cha' cua'ni lyaá Ni ji'i̱ lcaa na lo'o ji'i̱ ngu' bi' , pana ná nti' nu ngu' cuiñi bi' cha' caca ycui' Ndyosi Xu'na ngu' bi' tsiya' ti ; ná ntsu'u cha' tsiya' ti ji'i̱ ngu' bi' lo'o ycui' Ndyosi , bi' cha' yala ti tye cha' ji'i̱ nu ngu' cuiñi bi' .
43005018	Violence	Bi' cha' chi̱i̱ tsa ntsu'u tyiquee ngu' judío bi' ña'a̱ ngu' ji'i̱ Jesús , ntsu'u tsa ngu' bi' nu nti' cujuii ji'i̱ Jesús li' . Ti'í ti' ngu' bi' ña'a̱ ngu' ji'i̱ yu , cha' ná ndaquiya' yu tsa̱ ta'a ji'i̱ ngu' , nacui̱ ngu' . Ná ndiya ti' ngu' tsiya' ti cha' nacui̱ Jesús cha' ycui' Ndyosi laca Sti yu , cha' stu'ba nti' ycui' ca yu lo'o ycui' Ndyosi .
46011002	Faith	Cu'ma̱ tya'a ngusñi na cha' ji'i̱ Cristo , tso'o tsa ntsu'u tyiquee na' ña'a̱a̱ ji'i̱ ma̱ , cha' xcui' ndyi'u ti' ma̱ 'na , lo'o jua'a̱ ndu'ni ma̱ lcaa lo cha' nu ngulu'u na' ji'i̱ ma̱ .
44002025	Faith	Cua ntsu'u chaca cha' nu nguscua jyo'o cusu' David sa'ni la nu nchcui' cuentya ji'i̱ Jesús ndi'ya̱ : Xu'na , nacui̱ yu , xcui' ndya'a̱ nu'u̱ lo'o na' ; cacua tsa nga'a̱ nu'u̱ slo na' , cha' caca tlyu tyiquee na' lo'o nxtyucua nu'u̱ jna' ;
60001023	Grace	Laca ma̱ ñi'ya̱ si cua ngula ma̱ chaca quiya' , pana si'i ñi'ya̱ nu ngula ti ma̱ ji'i̱ xtya'a̱ ma̱ ; cua ngua cucui cresiya ji'i̱ ma̱ xqui'ya cha' nduna ma̱ cha' nu nchcui' ycui' Ndyosi nu lu'ú ca , ycui' Ndyosi nu ná nscua cha' cajaa Ni tsiya' ti .
59005016	Recommendation	Bi' cha' lacua , ñii ma̱ ji'i̱ ngu' tya'a ma̱ si ntsu'u qui'ya ji'i̱ ma̱ , cuati jña ma̱ cha' clyu ti' ji'i̱ ngu' tya'a ma̱ lo'o ycui' Ndyosi , cha' ca tso'o tyucui ña'a̱ ma̱ chaca quiya' . Quiña'a̱ tsa cña caca ji'i̱ sca ñati̱ nu lubii cresiya ji'i̱ cuentya ji'i̱ ycui' Ndyosi , nu lo'o jña yu sca cha' ji'i̱ Ni .
43006047	Faith	Liñi tsa cha' nu nda na' lo'o ma̱ juani , cha' ñati̱ nu ngusñi cha' ji'i̱ ycui' Ndyosi ni , cua laca ngujui chalyuu nu ná nga'a̱ cha' tye ji'i̱ ngu' ― nacui̱ ― .
43014018	Grace	Ná xtyanu na' ji'i̱ ma̱ ycui' ti ma̱ , ñi'ya̱ si laca ma̱ ñati̱ nu ná tucui ntsu'u ji'i̱ ma̱ ― nacui̱ ― , tya ca̱a̱ na' su ndi'i̱ ma̱ chaca quiya' .
45003002	Grace	Ndi'ya̱ laca sca cha' tso'o nu ntsu'u ji'na cha' laca na ngu' judío : Sca ti lo'o ngu' judío tya'a na cua nda ycui' Ndyosi cha' ji'i̱ Ni tya clyo .
49006005	Recommendation	Cu'ma̱ ngu' msu nu ngüi'ya ñati̱ ji'i̱ ma̱ cha' cua'ni ma̱ cña ji'i̱ ngu' laja ti , cua'ni ma̱ lcaa cña nu culo xu'na ma̱ ji'i̱ ma̱ nde loyuu chalyuu . Cube xi ti' ma̱ ñi'ya̱ nu cua'ni ma̱ cña ji'i̱ ngu' , cha' tyucui tyiquee ma̱ cua'ni ma̱ cña bi' ; cua'ni ma̱ cña bi' ñi'ya̱ laca si cña ji'i̱ Cristo laca cña nu ndyu'ni ma̱ .
45002004	Grace	¿ Ni cha' laca ná ndube ti' ma̱ cha' tso'o tsa ntsu'u tyiquee ycui' Ndyosi ña'a̱ Ni ji'na ? Ntucuá Ni cña ji'na , ndalo tsa tyiquee Ni ji'na ; tso'o tsa nti' ycui' Ndyosi ña'a̱ Ni ji'na , cha' caja ñi'ya̱ nu tya'a̱chu̱' na ji'i̱ cha' cuxi nu ndiya tsa ti' na ji'i̱ .
62005014	Faith	Tyucui tyiquee na taca chcui' na lo'o ycui' Ndyosi lacua . Lo'o jña na sca cha' ji'i̱ ycui' Ndyosi nu stu'ba nti' lo'o sca cha' nu nti' ycui' Ni , li' taca jlo ti' na cha' taquiya' Ni ji'i̱ cha' nu chcui' na lo'o Ni .
45015013	Faith	Bi' cha' juani nti' na' cha' cua'ni Ni cha' xñi tso'o la ma̱ cha' ji'i̱ ycui' Ni , cha' tso'o tsa caca tyiquee ma̱ , cha' ti̱ ti taca tyi'i̱ tyiquee ma̱ li' . Nu lo'o tyanu Xtyi'i ycui' Ndyosi ne' cresiya ji'na , li' nga'aa caca taja ti' na lo'o ntajatya na ji'i̱ ycui' Ndyosi cha' ca̱a̱ Ni .
43019041	Description	Ca su ngujui'i̱ ca'a̱ ngu' ji'i̱ ngu' lo crusi , ca bi' ntsu'u sca lo'o su ndi'i̱ yaca tyacala' ji'i̱ ngu' . Ne' lo'o bi' ntsu'u sca tyuquee nu ngulu ca ti ngu' sii' cua'a̱ cha' caca cuaá ji'i̱ ngu' . Bilya tyatsi' ngu' ne' cuaá bi' .
66019020	Violence	Nxu̱u̱ tya'a ngu' , lo'o li' ngua nu na'ni chiya'a̱ ña'a̱ bi' preso ; lo'o jua'a̱ nu cuiñi nu ndu'ni cha' tu'ba ji'i̱ ycui' Ndyosi laca , lo'o bi' ngua preso . La cui' nu cuiñi bi' ngua'ni cha' tlyu ca slo na'ni bi' tya tsubi' la , cha' xcutsi̱i̱ ji'i̱ ñati̱ ; cua ngüiñilo'o bi' ji'i̱ lcaa ñati̱ , bi' cha' nda ngu' chacuayá' chca'a̱ cuayá' ji'i̱ na'ni chiya'a̱ ña'a̱ bi' nde tyaca̱a̱ ngu' , jua'a̱ ngua'ni tlyu ngu' ji'i̱ lcui̱ ji'i̱ ni' li' . Lo'o li' nchcua̱a̱ ycui' Ndyosi ji'i̱ nu na'ni chiya'a̱ ña'a̱ bi' lo'o nu cuiñi bi' , ndyaa ngu' ña'a̱ lu'ú ti ngu' nde lo tayu' su ntsu'u quii' tlyu nu ti'í tsa ndyumi̱' ngu' cha' lo'o yuu sufri ndyaqui̱ .
45012020	Recommendation	Lo'o jua'a̱ tya nda Ni xi xa' la cha' : “ Nu lo'o ngujui jbi'ña ji'i̱ tya'a cusu̱u̱ ma̱ ” , nacui̱ Ni , “ tso'o la si ta ma̱ na cacu ngu' bi' ; nu lo'o nguityi tsa tya'a cusu̱u̱ ma̱ hitya , ta ma̱ na co'o ngu' li' . Jua'a̱ ta ma̱ sca cha' tyuju'u ti' ji'i̱ ngu' . ” Jua'a̱ cha' nscua lo quityi .
51003016	Recommendation	Nga'a̱ cha' tyanu tyucui cha' ji'i̱ Cristo ca ne' cresiya ji'i̱ ma̱ . Tso'o tsa ndyu'u cha' bi' , bi' cha' tso'o ti culu'u ma̱ cha' bi' ji'i̱ tya'a ma̱ ña'a̱ cuayá' nu cuna tso'o lcaa ngu' . La cui' jua'a̱ cula tu'ba ma̱ lcaa lo ji̱i̱ nu ntsu'u ji'i̱ ycui' Ndyosi , masi ji̱i̱ salmo nu nscua lo quityi nu ngua sa'ni , masi cua ña'a̱ ca ji̱i̱ nu ca'ya hique ma̱ nu nchcui' cha' ji'i̱ ycui' Ndyosi ; cula tu'ba ma̱ ji̱i̱ cha' cuna ycui' Ndyosi , xqui'ya cha' tso'o tsa ntsu'u tyiquee ma̱ ña'a̱ ma̱ ji'i̱ ycui' Ni .
51003019	Recommendation	Cu'ma̱ ngu' qui'yu ni , caca tso'o tyiquee ma̱ ña'a̱ ma̱ ji'i̱ clyo'o ma̱ ; ná cua'ni tyaala ma̱ ji'i̱ clyo'o ma̱ .
54005016	Recommendation	Culo nu'u̱ cña ji'i̱ ca ta'a ñati̱ ji'i̱ Jesucristo jua , masi ji'i̱ ngu' qui'yu , masi ji'i̱ ngu' cuna'a̱ , cha' ña'a̱si̱i̱ ngu' ji'i̱ nu cuna'a̱ ti'i tya'a ngu' ; ná xtyanu ngu' ji'i̱ nu cuna'a̱ ti'i tya'a ngu' cha' caca bi' cuentya ji'i̱ taju ñati̱ ji'i̱ Jesucristo . Li' caca xtyucua tyucui taju ngu' bi' ji'i̱ nu cuna'a̱ nu chañi cha' ti'i ngu' , nu ngu' cuna'a̱ ti'i nu ná ntsu'u ni sca ñati̱ ji'i̱ cha' xtyucua ji'i̱ .
62005011	Grace	Nde laca cha' liñi nu tso'o tsa cha' xñi na ji'i̱ , cha' cua nda ycui' Ndyosi chalyuu nu ná nga'a̱ cha' tye ji'na ; Jesucristo laca nu ngulu'u ji'na ñi'ya̱ caca chalyuu bi' .
62005012	Faith	Cua ña'a̱ ca ñati̱ nu ntsu'u cha' ji'i̱ lo'o Jesús nu laca Sñi' ycui' ca Ni , bi' ñati̱ laca nu ntsu'u chalyuu nu ná nga'a̱ cha' tye ji'i̱ ; ñati̱ nu ná ntsu'u cha' ji'i̱ lo'o nu sca ti Sñi' ycui' Ndyosi , ná ntsu'u cha' ta Ni chalyuu bi' ji'i̱ ngu' .
43008036	Grace	Na' nu laca̱ nu sca ti Sñi' ycui' Ndyosi ni , lo'o cua'ni lyaá na' ji'i̱ ma̱ , chañi cha' nga'aa caca tatsaa ngu' ji'i̱ ma̱ cha' cua'ni ma cña cuxi chaca quiya' ca su ndi'i̱ ma̱ ― nacui̱ ― .
49003013	Faith	Bi' cha' juani chcui' na' lo'o ma̱ cha' ná ca taja ti' ma̱ , cha' ná tya'a̱chu̱' ma̱ ji'i̱ ycui' Ndyosi , masi nchcube' na' xi ca su ndi'i̱ na' re cuentya ji'i̱ cu'ma̱ ; sca cha' tso'o cuentya ji'i̱ cu'ma̱ laca cha' bi' .
45016018	Sin	cha' si'i cña ji'i̱ Cristo laca bi' , si xa' la cha' nchcui' ngu' lo'o ma̱ . Ndu'ni ngu' bi' lcaa cha' cuxi nu nclyacua ti' ycui' ngu' cha' cua'ni ngu' . Lo'o jua'a̱ ndyu'ni ngu' cha' quichi̱ yaa cha' hique ngu' ti'i , cha' tso'o tsa ndañi cha' nu nda ngu' , cha' tajua' ti nchcui' ngu' .
45001029	Sin	Ná tso'o tsiya' ti cña nu ndu'ni ngu' lo'o tya'a ñati̱ ngu' : xcui' cha' suba' ti ndu'ni ngu' , cuxi tsa ndu'ni ngu' ; ndacui tsa ti' ngu' ji'i̱ scaa cha' tso'o nu ntsu'u ji'i̱ tya'a ñati̱ ngu' , ti'í tsa ti' ngu' ña'a̱ ngu' ji'i̱ tya'a ngu' ; nti' ngu' cha' tso'o la caca ji'i̱ ycui' ngu' que ji'i̱ xa' la tya'a ngu' , pana nxu̱u̱ tya'a ngu' bi' hasta ndujuii ngu' ji'i̱ tya'a ngu' ; ndu'ni ngu' ngana ji'i̱ tya'a ngu' ; chiya'a̱ tsa cha' ntsu'u tyiquee ngu' ña'a̱ ngu' ji'i̱ tya'a ñati̱ ngu' , hasta nclo que ngu' cuentyu ji'i̱ tya'a ngu' ,
55001014	Recommendation	Cua'ni tyaca'a nu'u̱ ji'i̱ cha' tso'o nu nda ycui' Ndyosi lo'o na ; xtyucua Xtyi'i ycui' Ni jinu'u̱ cha' cua'ni nu'u̱ cña bi' , bi' cha' ndyanu Xtyi'i ycui' Ni ne' cresiya ji'na .
48006008	Faith	jua'a̱ laca ñati̱ na lo'o ndi'i̱ na chalyuu , cha' lo'o cua'ni na cua ña'a̱ ca cha' cuxi nu ndiya ti' na cha' cua'ni na , ná sca cha' tso'o tyacua ji'na nu lo'o cua ndye chalyuu . Tsa lo cua ti cha' , ntsu'u cha' cajaa na , lo'o jua'a̱ ti culiji yu'u ti lcaa cha' tso'o nu ntsu'u ji'na . Pana si cua'ni na lcaa ña'a̱ cña nu nti' Xtyi'i ycui' Ndyosi cha' cua'ni na , tso'o tsa tyu'u cha' ji'na li' ; caja chalyuu nu ná nga'a̱ cha' tye ji'na . Talo ycui' ca na li' , ná tye cña ji'na jua'a̱ ti .
46010009	Recommendation	Jua'a̱ ná tso'o cha' xtyí lo'o ti na ji'i̱ ycui' Ndyosi nu Xu'na na , cha' quiña'a̱ tsa cha' clyu ti' ngüi'ya Ni ji'na . Jua'a̱ ngua'ni ngu' bi' nu ngua sa'ni , li' ngusu'ba Ni cuaña lijya̱ cha' ndyujuii ni' ji'i̱ ngu' bi' .
46013005	Recommendation	Si chañi cha' bi' , ná cua'ni suba' na lo'o ngu' , si'i xcui' cha' ji'na ti tya'a̱ tyiquee na , ni ná ca ñasi̱' na ji'i̱ ngu' lu'ba ti . Ntsu'u cha' clyu ti' ji'na lo'o ngu' , si chañi cha' ntsu'u tyiquee na ña'a̱ na ji'i̱ ngu' .
66009009	Description	Lo'o jua'a̱ cua ndyacu̱' tyiquee ni' ñi'ya̱ si lo'o sca lata chcua̱ . Lye ndañi lu'be ni' ndacui ni' , ñi'ya̱ lo'o ndañi cuayu nu ntojolaqui carreta ndya'a̱ cusu̱u̱ .
43015022	Sin	’ Ná ntsu'u qui'ya ji'i̱ ngu' bi' lo'o bilya ca̱a̱ na' chcui' na' lo'o ngu' ; pana juani ni , nga'aa cua'ni clyu ti' ycui' Ndyosi ji'i̱ ngu' bi' ji'i̱ cha' cuxi nu ndu'ni ngu' .
51004005	Recommendation	Tii ti ti' ma̱ tyi'i̱ ma̱ slo xa' ñati̱ nu bilya xñi cha' ji'i̱ Jesucristo ; ná cua'ni ma̱ cha' tonto slo ngu' bi' , cha' jua'a̱ lcaa quiya' lo'o ta ngu' tyempo cha' chcui' ma̱ lo'o ngu' , li' tso'o tsa ta ma̱ cha' ji'i̱ Jesús lo'o ngu' .
45006006	Faith	Cuxi tsa ñati̱ ngua na ; pana juani laca na ñi'ya̱ laca si lo'o na ngujuii na lo sca crusi lo'o ngujuii ycui' Jesús , cha' ngüityi̱ yu tsiya' ti cha' cuxi nu ntsu'u ne' cresiya ji'na li' . Bi' cha' juani nga'aa caca ji'i̱ cha' cuxi bi' caca loo ji'na chaca quiya' .
62003010	Sin	Bi' cha' nchca cuayá' ti' ma̱ juani ñi'ya̱ laca ñati̱ nu laca sñi' ycui' Nydosi , lo'o jua'a̱ nchca cuayá' ti' ma̱ ñi'ya̱ ndu'ni ñati̱ nu laca sñi' ycui' nu xña'a̱ . Si'i sñi' ycui' Ndyosi laca ñati̱ nu ndu'ni cha' cuxi lcaa tsa̱ , ni si'i sñi' ycui' Ndyosi laca ñati̱ nu ná ntsu'u tyiquee ña'a̱ ji'i̱ tya'a ñati̱ .
45008007	Sin	Tya'a cusu̱u̱ ycui' Ndyosi laca na , si ña'a̱ ti ndu'ni na cha' cuxi ñi'ya̱ nu ndu'ni ñati̱ chalyuu ti ; ná nchca ji'na tsiya' ti taquiya' na ji'i̱ cha' nu nda ycui' Ni lo'o na , si ña'a̱ ti tya nti' na cua'ni na cha' cuxi .
44002026	Faith	bi' cha' tso'o tsa ntsu'u tyiquee na' , jua'a̱ tso'o tsa nchcui' na' xqui'ya nu'u̱ , cha' chaa tsa ti' na' . Ti̱ ti ndi'i̱ tyucui ña'a̱ na' xqui'ya cha' ndi'i̱ nu'u̱ cha' ña'a̱si̱i̱ nu'u̱ jna' .
46010020	Sin	Ndi'ya̱ laca cha' lo'o ndu'ni tlyu ngu' ji'i̱ jo'ó bi' : Si'i ji'i̱ ycui' Ndyosi ndu'ni tlyu ngu' bi' , ji'i̱ tyu̱u̱ lo cui'i̱ xña'a̱ ndu'ni tlyu ngu' lo'o ndu'ni ngu' jua'a̱ . Lo'o cu'ma̱ ni , ná tso'o cua'ni tya'a ma̱ lo'o cui'i̱ xña'a̱ bi' .
44013001	Description	Nu taju ñati̱ ji'i̱ Jesucristo ca quichi̱ Antioquía bi' ni , laja ngu' bi' ntsu'u xi ngu' nu laca tu'ba ji'i̱ ycui' Ndyosi . La cui' jua'a̱ laja ngu' bi' tya ntsu'u la xa' tya'a ngu' nu tso'o tsa nclyu'u cha' ji'i̱ ycui' Ndyosi ji'i̱ tya'a ngu' ; ngu' nu nclyu'u ji'i̱ tya'a ngu' ngua Bernabé , lo'o Simón nu ngata , lo'o Lucio Cirene , lo'o Saulo , lo'o Manaén . ( Nu Manaén bi' ngua tya'a miña'a̱ Herodes nu laca gobernador ji'i̱ loyuu su cuentya Galilea . )
49005006	Recommendation	Ná ta ma̱ chacuayá' cha' ñilo'o ngu' ji'i̱ ma̱ lo'o sca cha' tonto ti . Xqui'ya cha' cuxi bi' ñasi̱' tsa ycui' Ndyosi ji'i̱ ñati̱ chalyuu nu ná ndaquiya' ji'i̱ cha' nu nchcui' Ni ; xcube' tsa Ni ji'i̱ ngu' bi' lo'o tye chalyuu .
56001011	Sin	Nga'a̱ cha' tacu̱' ma̱ tu'ba ngu' cuiñi bi' , cha' ná tacu̱' ngu' cha' ji'i̱ quiña'a̱ ñati̱ , ña'a̱ tya'a nga'a̱ ni'i̱ ti ngu' nu cua ngusñi cha' liñi bi' . Nclyu'u ngu' cuiñi bi' cha' ji'i̱ tya'a na ; pana na cuiñi ngu' bi' , cha' cua nti' ngu' caja cñi ji'i̱ ngu' .
43013011	Sin	Jua'a̱ nacui̱ Jesús : “ Ntsu'u chaca yu laja cu'ma̱ nu ná lubii cresiya ji'i̱ ” , nacui̱ , cha' cua jlo ti' Jesús tilaca laca nu cujui' cresiya ji'i̱ yu ji'i̱ ngu' cuxi .
43010001	Sin	’ Ta na' sca cha' liñi lo'o ma̱ juani ― nacui̱ Jesús ji'i̱ ngu' judío li' ― . Tachaa tsa ndya' lo'o su ndyi'i̱ xlya' talya . Lo'o ndya'a̱ ngu' ne' lo'o bi' , sca ti to' lo'o nga'a̱ cha' tyatí̱ ngu' . Nu cuaana laca nu ndyacuí̱ que lo'o , ndyatí̱ chaca se'i̱ li' ― nacui̱ Jesús ― .
61002015	Sin	cua nguxtyanu ngu' bi' tyucui̱i̱ su tsaa na ca slo ycui' Ndyosi , xa' tyucui̱i̱ ngusñi ngu' bi' . Lo'o jua'a̱ nguna' tsa ndya'a̱ ngu' bi' juani , cha' la cui' tyucui̱i̱ su nguta'a̱ jyo'o cusu' Balaam sñi' Beor ndya'a̱ ngu' bi' juani . Nu Balaam bi' ngua tiji̱' tsa ti' ji'i̱ cñi , bi' cha' ngua'ni yu cña cuxi , cha' caja la cñi ji'i̱ yu ngua ti' yu .
44014005	Violence	Li' ngüiñi cha' ji'i̱ ngu' judío bi' lo'o xa' ñati̱ tya'a quichi̱ tyi ngu' , lo'o nu laca loo ji'i̱ quichi̱ , cha' cua'ni cuxi ngu' lo'o Pablo lo'o tya'a ndya'a̱ yu ; nti' ngu' cu̱ ngu' quee ji'i̱ ngu' bi' .
43021017	Description	Cua ngua sna quiya' nu nchcuane Jesús ji'i̱ : ― ¿ Ha chañi hi̱ cha' ntsu'u tyiquee nu'u̱ ña'a̱ 'na ? Cua xñi'i̱ ti' Pedro cha' cua sna quiya' nchcuane Jesús ji'i̱ si chañi cha' ntsu'u tyiquee ña'a̱ ji'i̱ yu , bi' cha' nchcui' ndi'ya̱ : ― Lcaa ca cha' jlo ti' nu'u̱ , Xu'na ― nacui̱ Pedro ji'i̱ yu ― . Cua jlo ti' nu'u̱ cha' ntsu'u tsa tyiquee na' ña'a̱ na' jinu'u̱ . ― Culu'u nu'u̱ cha' 'na ji'i̱ ñati̱ 'na lacua ― nacui̱ Jesús ji'i̱ ― .
66021027	Sin	pana ni sca cha' cuxi ná taca tyatí̱ quichi̱ bi' . Lcaa ñati̱ nu ndu'ni suba' lo'o nu cuna'a̱ , jua'a̱ ngu' cuiñi , ná caja chacuayá' tyatí̱ ngu' ca quichi̱ bi' ; ñati̱ nu ntsu'u xtañi lo quityi nu ntucua ya' nu ñi'ya̱ ña'a̱ xlya' bi' , nu ndacha' tilaca laca nu ná nga'a̱ cha' tye chalyuu ji'i̱ , bi' ti ñati̱ laca nu caja chacuayá' ji'i̱ tyalaa ca quichi̱ bi' .
66017004	Sin	Late' cuaa ña'a̱ , late' nga'a catsi ña'a̱ lacu' nu cuna'a̱ bi' ; chu̱' late' bi' ndacui quiña'a̱ tsa chcua̱ tso'o lo'o quee ndubi lo'o xa' la quee nu quiña'a̱ tsa nga'a̱ . Ntucua sca tasa oro ya' nu cuna'a̱ bi' ; ne' bi' ntsu'u lcaa lo cha' cuxi , lcaa lo cha' suba' nu cua ngua'ni nu cuna'a̱ bi' ya̱a̱ nde chalyuu .
51003014	Recommendation	La cui' jua'a̱ tso'o tsa caca tyiquee ma̱ ña'a̱ ma̱ ji'i̱ xa' la tya'a ñati̱ ma̱ , cha' jua'a̱ stu'ba tsa caca cha' ji'i̱ ma̱ lo'o ngu' li' .
43012023	Description	Lo'o li' nda Jesús sca cha' lo'o ngu' : ― Cua ndyalaa hora cha' caca tlyu ycui' na' lo'o cajaa na' , na' nu cua lijya̱a̱ chalyuu cha' caca̱ ñati̱ ― nacui̱ Jesús ― .
45002022	Sin	Nacui̱ ma̱ cha' ná tso'o tyu'u cha' ji'i̱ ngu' lo'o clyo'o xa' ñati̱ . ¿ Ni cha' laca cha' lo'o cu'ma̱ ndu'ni ma̱ cha' cuxi bi' lacua ? Si ná ndiya ti' ma̱ tsiya' ti lo'o ndu'ni tlyu xa' ñati̱ ji'i̱ jo'ó nu si'i ycui' Ndyosi laca , ¿ ni cha' laca ndya'a̱ ma̱ ntucuaana ma̱ cha' tso'o nu ntsu'u ne' laa ji'i̱ ngu' bi' ?
45007008	Sin	Pana ngua'ni nu cuxi ngana 'na li' . Masi jlo ti' na' cha' cuxi tsa cha' bi' , ña'a̱ ti ndiya ti' na' cua'ni na' lcaa lo cha' cuxi ; si ná lo'o nscua sca cha' nu cua'a 'na , ná ta na' cuentya cha' cuxi laca sca cña nu ndyu'ni na' .
44026017	Grace	Cua'ni lyaá na' jinu'u̱ ya' ngu' judío tya'a cusu̱u̱ nu'u̱ , lo'o ji'i̱ ngu' xa' tsu' si cua'ni tyaala ngu' . Lo'o jua'a̱ culo na' cña jinu'u̱ cha' tsaa nu'u̱ slo ngu' xa' tsu' ,
56003003	Sin	Cua sa'ni la ná nda na cuentya tsiya' ti ñi'ya̱ ntsu'u cha' ji'i̱ ycui' Ndyosi ; ná ndaquiya' na ji'i̱ Ni li' , cha' cua ngüiñilo'o nu xña'a̱ ji'na cha' cua'ni na lcaa cha' cuxi nu ndijña cresiya ji'na cha' cua'ni na . Ngua chaa ti' na lo'o ndyu'ni na cha' cuxi bi' li' , masi ngua'ni lya' ti' na ji'i̱ ñati̱ , masi ngua liye' ti' na ña'a̱ na ji'i̱ ngu' , masi ngua ti'í ti' na ña'a̱ na ji'i̱ tya'a na ; lo'o jua'a̱ ngu' tya'a na , ngua ti'í ti' ngu' ña'a̱ ngu' ji'na .
54005021	Recommendation	Nclyo na' cña bi' jinu'u̱ , Timoteo , cha' cua'ni nu'u̱ lcaa cña nu nguscua na' lo quityi re ; lo'o jua'a̱ jlo ti' ycui' Ndyosi cha' nu nguscua na' re , jlo ti' Jesucristo , jlo ti' xca̱ nu ngusubi ycui' Ndyosi ji'i̱ . Nu lo'o ntsu'u cha' cua'ni cuayá' nu'u̱ ji'i̱ sca ngu' tya'a ma̱ ni , jatya nu'u̱ xi cha' ca cuayá' tso'o ti' nu'u̱ lcaa lo cha' ji'i̱ ngu' bi' , cha' sca ti cuayá' liñi tyu'u cha' ji'i̱ ngu' bi' , masi tya'a tso'o nu'u̱ , masi chaca tya'a ngu' .
58010035	Recommendation	Ná tya'a̱chu̱' ma̱ ji'i̱ cha' ji'i̱ Jesús lacua . Ña'a̱ ti tya cua'ni tlyu tyiquee ma̱ , cha' tso'o tsa cha' nu tyacua ji'i̱ ma̱ ca tiya' la cuentya ji'i̱ ycui' Ndyosi , si ña'a̱ ti xñi tso'o ma̱ cha' bi' .
46004002	Faith	Lo'o ñati̱ nu cui'ya loo sca cña ni , lcaa tsa̱ nga'a̱ cha' tyi'u ti' ngu' ji'i̱ lcaa cña nu culo xu'na ngu' ji'i̱ ngu' .
44009043	Description	Ndyanu Pedro tyu̱u̱ tsa̱ quichi̱ Jope bi' li' ; to' tyi Simón nu cuityi quiji̱ , ca bi' ndyanu yu .
46003016	Grace	Nu laa tlyu su ndu'ni tlyu ngu' judío ji'i̱ ycui' Ndyosi tyaca'a tsa ji'i̱ Ni laca bi' , cha' cuentya ji'i̱ Ni ndya' ni'i̱ bi' ; tyaala tsa ycui' Ni si cua'ni ñu'u̱ ñati̱ ji'i̱ laa bi' . Lo'o cu'ma̱ ni , tyucui ña'a̱ taju cu'ma̱ nu ngusñi ma̱ cha' ji'i̱ Cristo , tyaca'a tsa ma̱ cuentya ji'i̱ ycui' Ndyosi ; na cua ndyanu Xtyi'i ycui' Ndyosi ne' cresiya ji'i̱ ma̱ . Lo'o jua'a̱ cua'ni tye ycui' Ni ji'i̱ cua ña'a̱ ca ñati̱ nu cua'ni ñu'u̱ tyucui̱i̱ ji'i̱ sca ñati̱ nu tya'a ngusñi na cha' ji'i̱ Jesús .
58010019	Faith	Cu'ma̱ ngu' tya'a ngusñi na cha' ji'i̱ Cristo , tyucui chacuayá' ji'i̱ Ni cua ntsu'u ji'na juani , cha' ca̱a̱ na slo ycui' Ndyosi nu lubii tsiya' ti cha' ji'i̱ Ni . Jesús laca nu nda chacuayá' bi' ji'na , xqui'ya cha' ndyalú tañi ycui' yu lo'o ngujuii yu lo crusi , cha' cuityi̱ Ni qui'ya nu ntsu'u ji'na .
43008021	Sin	Li' xa' nchcui' Jesús lo'o ngu' : ― Tsa'a na' ― nacui̱ yu ― , li' tsaana ma̱ jna' ca su ndya'a̱ na' , pana ná quije na' ji'i̱ ma̱ tsiya' ti ― nacui̱ ― . Tya lyiji quije na' ji'i̱ ma̱ lo'o cajaa ycui' ma̱ ña'a̱ lo'o cresiya cuxi ji'i̱ ma̱ , pana ná caja chacuayá' tsaa ma̱ ca su tyi'i̱ na' li' .
51003012	Recommendation	Ñati̱ ji'i̱ ycui' Ndyosi laca cu'ma̱ lacua ; na cua ngusubi Ni ji'i̱ ma̱ , xqui'ya cha' ntsu'u tsa tyiquee Ni ña'a̱ Ni ji'i̱ ma̱ . Bi' cha' ntsu'u cha' cua'ni tya'na ti' ma̱ ji'i̱ xa' ñati̱ ; tso'o ti cua'ni ma̱ lo'o ngu' , ni ná cua'ni tyucuaa ti' ma̱ lo'o ngu' , masi tiya' ti chcui' ma̱ lo'o ngu' , jua'a̱ talo tsa tyiquee ma̱ ji'i̱ ngu' .
43012026	Faith	Lo'o nti' ñati̱ cua'ni cña 'na ― nacui̱ Jesús li' ― , nga'a̱ cha' tsaa ngu' mala nti' na' cha' tsaa , cha' li' taca tyi'i̱ msu bi' 'na ca su ndi'i̱ ycui' na' ; lo'o ycui' Sti Na' cua'ni chi̱ Ni loo ngu' nu cua'ni cña 'na li' .
54003004	Description	Ntsu'u cha' culo tso'o yu bi' cña ji'i̱ ngu' tya'a ndi'i̱ ti yu , cha' jua'a̱ taquiya' sñi' yu cña nu nclyo yu ji'i̱ ngu' , cha' cua'ni chi̱ sñi' yu loo yu .
52005011	Recommendation	Laja lo'o ndu̱ ti' na ji'i̱ Jesús , tya culu'u ma̱ cha' bi' ji'i̱ nu xa' la ngu' tya'a ma̱ , cha' caca tlyu la tyiquee ma̱ li' . Jlo ti' na' cha' jua'a̱ ndu'ni ma̱ tu'ni .
62003011	Recommendation	Nde nscua la cui' cha' nu cua ndyuna ma̱ lo'o ngusñi ma̱ cha' ji'i̱ Jesús tya clyo : nga'a̱ cha' tyu'u tyiquee na ña'a̱ na ji'i̱ tya'a ñati̱ na .
46007026	Recommendation	Lye tsa laca chalyuu juani , ndyacua tsa cha' ti'í ji'na ; bi' cha' tso'o la si tyanu na ñi'ya̱ nu ndi'i̱ ti na , nti' na' .
43003001	Description	Ntsu'u sca ngu' cusu' ji'i̱ ngu' judío nu naa Nicodemo , ngu' fariseo laca . Lo'o ngu' fariseo ni , tacati tsa ndu'ni ycui' ngu' , nti' ngu' .
59002025	Description	La cui' jua'a̱ ntucuá Ni cha' ji'i̱ nu cuna'a̱ calle nu ngua naa Rahab ; ntucuá Ni cha' nu nchcui' ma' bi' , ñi'ya̱ laca si ngua ma' sca ñati̱ tso'o , xqui'ya cha' tso'o tsa cña nu ngua'ni ma' cuentya ji'i̱ ycui' Ndyosi . Cua nda ma' su nguti'i̱ ngu' nu ndyaa na'a̱ ji'i̱ quichi̱ tyi ma' cuaana ti ; li' ngulu'u ma' chaca tyucui̱i̱ ji'i̱ ngu' su tyaa tso'o ti ngu' bi' , cha' xna ngu' ji'i̱ ngu' xña'a̱ li' .
54002015	Faith	Bi' cha' tlyu tsa cña ntsu'u ji'i̱ ngu' cuna'a̱ lo'o cala sñi' ngu' juani ; pana cua'ni lyaá ycui' Ndyosi ji'i̱ ngu' cuna'a̱ si xñi tso'o ngu' cha' ji'i̱ Ni , si ntsu'u tyiquee ngu' ña'a̱ ngu' ji'i̱ tya'a ngu' . Cua'ni Ni cha' ca lubii cresiya ji'i̱ ngu' cuna'a̱ bi' , si talo ngu' cua'ni ngu' cha' tso'o bi' , si nchca ji'i̱ ngu' cuna'a̱ bi' cua'a ji'i̱ ycui' ca ngu' cha' ná ca tyucuaa ti' ngu' ji'i̱ ñati̱ .
44013017	Grace	La cui' ycui' Ndyosi nu ndu'ni tlyu na ji'i̱ , la cui' Ni laca nu ngusubi ji'i̱ jyo'o cusu' ji'na cha' tyu'u tucua quiña'a̱ ñati̱ ji'i̱ ngu' nde loo la . Tya ndi'i̱ jyo'o cusu' ji'na ca loyuu Egipto lo'o ndyatu̱ quiña'a̱ tsa tya'a ngu' , masi si'i quichi̱ tyi ngu' ngua quichi̱ bi' . Li' tlyu tsa cña ngua'ni ycui' Ndyosi , cha' ngulo Ni ji'i̱ jyo'o cusu' ji'na ca loyuu Egipto bi' . Jua'a̱ ngua cuayá' ti' xa' ñati̱ chalyuu cha' tonu tsa cña nu ndu'ni ycui' Ndyosi nde chalyuu .
44015008	Grace	Cua na'a̱ ycui' Ndyosi lcaa ña'a̱ nu ntsu'u tyiquee ngu' bi' , lo'o li' nda Ni Xtyi'i ycui' Ni cha' tyanu ne' cresiya ji'i̱ ngu' bi' , masi ngu' xa' tsu' laca ngu' . Ñi'ya̱ nu ngua'ni ycui' Ndyosi lo'o na , la cui' jua'a̱ ngua'ni Ni lo'o ngu' xa' tsu' bi' ;
59002011	Sin	Ycui' Ndyosi laca nu cua nacui̱ tyucuaa lo cha' ndi'ya̱ : “ Ná tyu'u cha' ji'i̱ ma̱ lo'o clyo'o xa' ñati̱ ” , nacui̱ Ni ; lo'o jua'a̱ : “ Ná cujuii ma̱ ji'i̱ tya'a ñati̱ ma̱ ” , nacui̱ Ni . Si cujuii ma̱ ji'i̱ tya'a ñati̱ ma̱ , ntsu'u qui'ya ji'i̱ ma̱ lacua , masi ná ntsu'u cha' ji'i̱ ma̱ lo'o clyo'o xa' ñati̱ ; sca ti cuayá' cua ndya'a̱chu̱' ma̱ ji'i̱ cha' nu cua nchcui' ycui' Ndyosi lo'o na li' .
43010028	Grace	Ná nga'a̱ cha' tye chalyuu nu ta na' ji'i̱ ngu' bi' , ná chcuna' cresiya ji'i̱ ngu' li' . Ná tucui caca ji'i̱ xlyaá ji'i̱ ñati̱ bi' 'na , cha' tso'o tsa ña'a̱si̱i̱ na' ji'i̱ ñati̱ bi' ― nacui̱ Jesús ― .
45016020	Grace	Ná tyu̱u̱ tsa̱ lyiji cha' cua'ni tye ycui' Ndyosi ji'i̱ nu xña'a̱ , cha' nga'aa tyaca̱' cña cuxi nu ndu'ni nu xña'a̱ bi' tsiya' ti . Cua'ni Ni cha' ti̱ ti tyi'i̱ tyiquee ma̱ , ñi'ya̱ ntsu'u tyiquee ycui' Ni ; lo'o jua'a̱ ña'a̱ ti cua'ni Jesucristo nu Xu'na na cha' tso'o lo'o lcaa tya'a ma̱ .
55003005	Sin	Na cuiñi ti lcaa ngu' bi' lo'o cua'ni tlyu ngu' ji'i̱ ycui' Ndyosi , cha' ná ndaquiya' ngu' bi' ji'i̱ cha' ji'i̱ Ni tsiya' ti . Xtyanu nu'u̱ ji'i̱ lcaa ngu' bi' .
45012005	Description	Lo'o jua'a̱ laca na , lcaa tya'a na nu ntsu'u cha' ji'na lo'o Cristo , cha' masi tyu̱u̱ tsa ngu' tya'a na , pana sca ti taju ñati̱ laca na lo'o tya'a na ; sca ti ñati̱ laca tsaca na , pana lcaa na stu'ba ti ntsu'u cha' ji'na lo'o tya'a na .
56003008	Faith	Nga'a̱ cha' jlya tso'o ti' ma̱ cha' liñi nu nscua na' re , bi' cha' lye chcui' nu'u̱ cha' bi' lo'o lcaa ñati̱ nu ngusñi cha' ji'i̱ ycui' Ndyosi ca bi' , cha' xcui' cha' tso'o cua'ni ma̱ li' . Tso'o tsa laca cha' liñi , taca xtyucua cha' bi' ji'i̱ cua ña'a̱ ca ñati̱ ;
59002023	Faith	Bi' laca cha' nu nscua lo quityi cusu' ndi'ya̱ : “ Ngusñi Abraham cha' ji'i̱ ycui' Ndyosi , bi' cha' ntucuá Ni cha' ji'i̱ Abraham cha' caca yu sca ñati̱ nu lubii tsa cresiya ji'i̱ ” . Tya'a tso'o ycui' Ndyosi ngua Abraham li' , nacui̱ quityi .
59002001	Faith	Cu'ma̱ tya'a ngusñi na cha' ji'i̱ Jesucristo nu Xu'na na , nu ntucua Ni ca su tso'o tsa ña'a̱ nde cua̱ , ná tso'o si xa' ña'a̱ ntsu'u tyiquee ma̱ ña'a̱ ma̱ ji'i̱ xi scaa ñati̱ ; stu'ba ti cua'ni ma̱ lo'o cua ña'a̱ ca ñati̱ , tso'o la .
45003013	Sin	Ñi'ya̱ nti' xtyi'i tyucu̱ nu ntsu'u to' cuaá nu tya lyiji tyacu̱' lo , jua'a̱ laca ngu' bi' , cha' xcui' cha' cuxi ndyu'u tu'ba ngu' . Lye tsa ñilo'o ngu' ji'i̱ tya'a ngu' laja lo'o nchcui' ti ngu' . Ñi'ya̱ laca hitya tyaala nu ntsu'u tu'ba cuaña , jua'a̱ laca ngu' , cha' tyaala tsa nchcui' ngu' .
49005028	Recommendation	Cu'ma̱ ngu' qui'yu nu ntsu'u clyo'o ma̱ ni , nga'a̱ cha' cua'ni tyaca'a ma̱ ji'i̱ clyo'o ma̱ , ñi'ya̱ ndu'ni tyaca'a ma̱ ji'i̱ ycui' ca ma̱ . Si tyaca'a clyo'o na ji'na , laca cha' ndu'ni na sca cha' tso'o ji'i̱ ycui' ca na ,
45009030	Faith	Ndi'ya̱ ñacui̱ na lacua : Cua ngua tso'o cresiya ji'i̱ ngu' xa' tsu' cuentya ji'i̱ ycui' Ndyosi , xqui'ya cha' ngusñi ngu' cha' ji'i̱ Jesús , masi si'i ngu' judío laca ngu' bi' ; ngua tso'o cresiya ji'i̱ ngu' bi' xqui'ya cha' jlya ti' ngu' cha' nu nchcui' ycui' Ndyosi , si'i na ngua'ni tsa ngu' cña cha' caca tso'o cresiya ji'i̱ ycui' ca ngu' .
54003009	Faith	Ntsu'u cha' xñi tso'o ngu' bi' lcaa cha' liñi ji'i̱ ycui' Ndyosi , tya'a cha' nu ngusñi lcaa na , cha' jua'a̱ tyucui tyiquee ngu' cua'ni ngu' xcui' cha' tso'o .
54006002	Recommendation	Ñati̱ nu laca msu nu cua ngüi'ya tya'a ñati̱ ji'i̱ Jesucristo sa'ni la ni , ná tso'o si cua'ni tyixi msu bi' lo'o xu'na ngu' , cha' stu'ba ntsu'u tyiquee ngu' lo'o Jesucristo ; ntsu'u cha' lye la cua'ni chi̱ msu bi' loo xu'na ngu' , tso'o la cua'ni msu bi' cña ji'i̱ xu'na ngu' , cha' nu tya'a ngusñi ngu' cha' ji'i̱ Jesús laca ngu' juani , lo'o jua'a̱ ntsu'u tyiquee ngu' ña'a̱ ngu' ji'i̱ tya'a ngu' . Stu'ba ti ngusñi ngu' cha' ji'i̱ Jesucristo , bi' cha' culu'u nu'u̱ cha' bi' ji'i̱ ngu' , lo'o jua'a̱ culo nu'u̱ cña ji'i̱ ngu' cha' cua'ni ngu' lcaa lo cha' nu nscua lo quityi re .
45003003	Faith	Masi ntsu'u xi ngu' judío nu nga'aa jlya ti' ji'i̱ ycui' Ndyosi , ná culaya' Ni ji'i̱ cua ña'a̱ ca ngu' judío xqui'ya nu xti ti ñati̱ bi' .
43019034	Violence	Ña'a̱ cuayá' nu ndyojo' sca sendaru chcua̱ cha sii' Jesús , li' tsiya' ca ndyalú tañi nguxa' lo'o hitya lubii .
43015012	Recommendation	Nde laca cña nu ta na' ji'i̱ ma̱ ― nacui̱ Jesús ― , cha' tso'o ti caca tyiquee ma̱ ña'a̱ ma̱ ji'i̱ tya'a ñati̱ ma̱ , ñi'ya̱ ntsu'u tyiquee na' ña'a̱a̱ ji'i̱ ma̱ .
45006013	Recommendation	Ni sca ti tsu' ya' ma̱ , ni sca ti tsu' quiya' ma̱ , ná ta ma̱ ji'i̱ cha' jña nu xña'a̱ , cha' ná caca ma̱ msu ji'i̱ nu bi' , cha' ná cua'ni ma̱ cha' cuxi lo'o . Xa' ña'a̱ culacua ti' ma̱ juani ; ta ma̱ tyucui ña'a̱ ma̱ cha' caca ma̱ cuentya ji'i̱ ycui' Ndyosi , ñi'ya̱ laca si ngujuii ma̱ tsaca quiya' , lo'o li' xa' ndyu'ú ma̱ chaca quiya' . Bi' cha' juani nga'a̱ cha' ta ma̱ tyucui ña'a̱ ma̱ cha' cua'ni ma̱ cña ji'i̱ ycui' Ndyosi , laja lo'o ndu'ni ma̱ cha' tso'o ca su ndi'i̱ ma̱ .
58010039	Faith	Nu na ni , ná taca tya'a̱chu̱' na ji'i̱ cha' ji'i̱ Jesús ; si tya'a̱chu̱' na ji'i̱ yu , chcuna' na tyucui ña'a̱ na , ña'a̱ lo'o cresiya ji'na li' . Pana laca na ñati̱ nu tsa cu' ti xñi na cha' ji'i̱ Ni , bi' cha' ndu'ni lyaá Ni ji'na ji'i̱ nu cuxi .
45011026	Grace	li' cua'ni lyaá ycui' Ndyosi ji'i̱ lcaa ngu' nu chañi ca tya'a ñati̱ ji'i̱ Israel . Ndi'ya̱ nscua cha' lo quityi cusu' : Tya̱a̱ nu cua'ni lyaá ji'i̱ ma̱ , nde quichi̱ Sión bi' tyu'u yu ca̱a̱ yu . Culotsu' yu bi' lcaa cha' cuxi nu ntsu'u ji'i̱ ngu' Israel tya'a yu ,
52002015	Violence	Ñi'ya̱ lo'o ndyujuii ngu' judío cuxi nu nguti'i̱ nu ngua sa'ni la ji'i̱ jyo'o nu ngua tu'ba ji'i̱ ycui' Ndyosi , la cui' jua'a̱ cua ndyujuii nu ngu' judío cuxi bi' ji'i̱ ycui' Jesús nu Xu'na na cua tsubi' . Ca tiya' la li' lo'o ji'i̱ cuare ngulo'o nu ngu' judío bi' . Ná ndiya ti' ycui' Ndyosi cha' ndyu'ni ngu' bi' jua'a̱ , cha' nxu̱u̱ tya'a ngu' bi' lo'o lcaa ñati̱ .
58010026	Sin	Nga'aa ntsu'u xa' la msta̱ nu ta na , nga'aa ntsu'u xa' la cha' nu cua'ni na , cha' cati̱ qui'ya nu ntsu'u ji'na , si ña'a̱ ti tya cua'ni na cha' cuxi li' ; cua ngua cuayá' ti' na cha' chañi tsa cha' ji'i̱ Jesús bi' , lo'o jua'a̱ nga'aa cui'ya ycui' Ndyosi cha' clyu ti' ji'na si xtyanu na ji'i̱ cha' bi' .
49002006	Grace	Cua chcuna' ti cresiya ji'na nquicha' , lo'o li' cua ngua'ni lyaá Ni ji'na , cha' cua ngua stu'ba cha' ji'na lo'o Jesús . Ñi'ya̱ lo'o nda Ni xtyi'i ñaa ne' cresiya ji'i̱ Jesucristo chaca quiya' , cha' tyu'ú yu nu lo'o ngujuii yu , jua'a̱ ngua'ni Ni lo'o na , cha' clyaá na ji'i̱ nu cuxi . Cua nti' Ni cha' caca stu'ba cha' ji'na lo'o Jesús , masi chalyuu juani , masi ca chaca chalyuu tso'o la nde cua̱ ca su laca ycui' Ni loo .
49004025	Recommendation	Juani nga'aa chcui' ma̱ cha' cuiñi lo'o tya'a ñati̱ ma̱ lacua ; xcui' cha' liñi chcui' scaa ma̱ lo'o tya'a ma̱ , cha' sca ti ñati̱ laca na , sca ti cha' ntsu'u ji'na lo'o tya'a na .
48002005	Faith	Pana ná ndaquiya' ya ji'i̱ cha' nu nchcui' ngu' bi' tsiya' ti . Ngua ti' ya cha' ná chcuna' tsiya' ti ni sca cha' liñi nu cua nda Cristo lo'o na , nu lo'o cua ngua'ni lyaá yu ji'na ; ngua ti' ya cha' tyanu tso'o lcaa cha' bi' ne' cresiya ji'i̱ ma̱ .
46014013	Recommendation	Tso'o lacua , si nchca chcui' na cha'cña ji'i̱ xa' la ñati̱ , pana tso'o la si jña na chacuayá' ji'i̱ ycui' Ndyosi cha' caca cuayá' ti' na ni cha' nda na lo'o ngu' .
44009001	Violence	Ña'a̱ ti ñasi̱' tsa Saulo ji'i̱ lcaa ngu' nu ngusñi cha' ji'i̱ ycui' nu Xu'na na . Nti' tsa Saulo xcube' yu ji'i̱ ngu' bi' , ña'a̱ cuayá' nu cujuii yu ji'i̱ ngu' nti' yu ; bi' cha' ndyaa yu ca slo xu'na sti jo'ó ji'i̱ ngu' judío ,
43017013	Description	’ Bi' cha' juani tya̱a̱ na' su ntucua nu'u̱ , Sti na' ― nacui̱ Jesús ji'i̱ ycui' Ndyosi Sti yu ― . Lo'o tya ndi'i̱ na' nde chalyuu , li' nda na' cha' bi' lo'o ngu' , cha' ñi'ya̱ lo'o chaa ti' ycui' na' re , jua'a̱ caca chaa ti' ngu' bi' tyucui tyiquee ngu' .
60004013	Recommendation	Nga'a̱ cha' caca tso'o tyiquee ma̱ lo'o tyi'u ti' ma̱ cha' ñi'ya̱ ngua lya' ti' ngu' ji'i̱ ycui' Cristo , jua'a̱ ca lya' ti' ngu' ji'i̱ cu'ma̱ juani . Tlyu tsa laca Cristo cuentya ji'i̱ ycui' Ndyosi , lye tsa quiji'i̱ xee ji'i̱ Ni lo'o ca̱a̱ ycui' Cristo chaca quiya' nde loo la ; li' ca chaa la ti' ma̱ , ca tso'o la tyiquee ma̱ .
44011006	Description	Li' na'a̱ tsa na' ji'i̱ na nu ntsu'u ne' tasá bi' , cha' na'a̱ na' cha' ntsu'u tyu̱u̱ tsa lo na'ni : ntsu'u na'ni nu ntucua quiya' , ntsu'u na'ni tyaala , lo'o jua'a̱ ntsu'u cuaña , ntsu'u na'ni lu'be .
51003008	Recommendation	pana juani nga'a̱ cha' xtyanu ma̱ ji'i̱ lcaa cha' cuxi bi' ; masi nchca ñasi̱' tsa ma̱ cua sa'ni la , masi lu'ba ti nxu'ba ñasi̱' ma̱ ji'i̱ ycui' ca ma̱ tya li' , masi liye' ti' ma̱ ji'i̱ tya'a ñati̱ ma̱ tya tsubi' la , pana nga'aa cua'ni ma̱ jua'a̱ juani . La cui' jua'a̱ nga'aa chcui' ma̱ cuentyu ji'i̱ tya'a ñati̱ ma̱ , nga'aa chcui' suba' ma̱ lo'o ngu' ,
44018003	Description	Stu'ba ti ngua'ni Pablo cña lo'o ngu' bi' li' , cha' cuityi ni'i̱ late' laca ngu' ; bi' cha' ndyanu yu slo ngu' cha' cua'ni yu cña lo'o ngu' .
45006012	Sin	Bi' cha' juani nga'aa ta ma̱ chacuayá' cha' caca loo cha' cuxi bi' ji'i̱ ma̱ lo'o ndi'i̱ ma̱ nde chalyuu . Ná tso'o cha' taquiya' na ji'i̱ lcaa lo cha' cuxi nu jña ti' na cha' cua'ni na ji'i̱ , cha' laca na ñati̱ chalyuu ti .
53003012	Recommendation	Bi' cha' juani nclyo ya cña ji'i̱ ngu' bi' chacuayá' ji'i̱ Jesucristo nu Xu'na na , cha' ntsu'u cha' cua'ni ngu' bi' cña ; jua'a̱ caja ñi'ya cacu ngu' cuentya ji'i̱ scaa ngu' .
44007009	Sin	’ Tsaca sñi' Jacob ngua naa José . Ngua sca tsa̱ ngua ñasi̱' tsa tya'a yu ji'i̱ nu José bi' , bi' cha' ndyujui' ngu' ji'i̱ yu ji'i̱ xa' ñati̱ . Ngüi'ya ngu' ji'i̱ nu José bi' , ndyaa lo'o ngu' ji'i̱ yu ca loyuu su cuentya Egipto . Pana ná ngulaya' ycui' Ndyosi ji'i̱ José ,
44011028	Description	Agabo naa tsaca ngu' bi' . Cua nda Xtyi'i ycui' Ndyosi sca cui̱i̱ lo'o nu Agabo bi' cha' chcui' yu lo'o ngu' . Li' nchcui' Agabo lo'o ngu' cha' cua ca̱a̱ ti sca jbi'ña tlyu tsa tyucui ña'a̱ chalyuu . Chañi cha' jua'a̱ ngua cha' nu nda Agabo bi' , pana nde loo la ngua cha' bi' , nu lo'o ngua Claudio rey nu laca loo .
44020036	Description	Lo'o cua ndye nchcui' Pablo lo'o ngu' , li' ngutu̱ sti̱' ya cha' chcui' ya lo'o ycui' Ndyosi ; stu'ba ti nchcui' lcaa ya lo'o ycui' Ni li' .
48005024	Faith	Cua ngujuii Cristo lo crusi cha' cati̱ qui'ya nu ntsu'u ji'na ; bi' cha' cua ngua'ni tye na ji'i̱ lcaa cha' cuxi nu ntsu'u ne' cresiya ji'na tya tsubi' la , lcaa na nu ndacui ti' na ji'i̱ nquicha' , ngua'ni tye na ji'i̱ xqui'ya cha' ntsu'u cha' ji'na lo'o ycui' Cristo . Lo'o jua'a̱ lcaa cha' nu tiji̱' ti' na ji'i̱ , cua nguxtyanu na ji'i̱ cha' cuxi bi' juani .
59001002	Recommendation	Cu'ma̱ tya'a ngusñi na cha' ji'i̱ Cristo , si lye tsa nti' ma̱ xqui'ya cua ña'a̱ ca lo cha' ti'í nu ndyacua ji'i̱ ma̱ , ná xñi'i̱ tsa culacua ti' ma̱ li' ; pana tso'o tsa caca tyiquee ma̱ li' ,
62001006	Sin	Cha' cuiñi laca nu nda na si ñacui̱ na cha' stu'ba ntsu'u tyiquee na lo'o ycui' Ndyosi , lo'o li' ña'a̱ ti tya ndiya ti' na cha' cuxi ; ndi'i̱ na chalyuu ñi'ya̱ laca si talya tsa ña'a̱ su ndi'i̱ na li' , cha' ná tso'o ndu'ni na .
44010011	Description	Laca cha' nxña'a̱ yu nde cua̱ , na'a̱ yu ngusaala ycui' Ndyosi nde cua̱ ; ngutacui ñi'ya̱ nti' sca tasá tlyu tsa nu ndyaaca̱' ju̱u̱ ca ta'a jacua jyaca̱ , lijya̱ ndati'i̱ tasá bi' lo yuu . Jua'a̱ ña'a̱ nti' yu .
44002009	Description	Quiña'a̱ tsa quichi̱ ndu'u na : laca na ngu' Partia , ngu' Media , ngu' Elam , ngu' Mesopotamia , ngu' Judea , ngu' Capadocia , ngu' Ponto , ngu' loyuu su cuentya Asia ,
51001010	Faith	Lo'o li' lcaa tsa̱ lo'o ndya'a̱ ma̱ chalyuu taca cua'ni ma̱ cña , cua ña'a̱ ca cña nu nti' ycui' Ndyosi cha' cua'ni ma̱ ; taca cua'ni ma̱ lcaa lo cña tso'o cuentya ji'i̱ ycui' Ndyosi li' , lo'o jua'a̱ taca ca cuayá' la ti' ma̱ ñi'ya̱ ndyu'u lcaa cha' ji'i̱ Ni .
54001018	Recommendation	Culo na' cña jinu'u̱ juani , Timoteo , cha' ñi'ya̱ nti' na' ña'a̱ na' ji'i̱ sca sñi' na' , jua'a̱ nti' na' ña'a̱ na' jinu'u̱ : Tya cua'ni la nu'u̱ cña ji'i̱ ycui' Ndyosi ñi'ya̱ nu cua nacui̱ ngu' nu laca tu'ba ji'i̱ ycui' Ni cha' cua'ni nu'u̱ ; tyi'u ti' nu'u̱ cha' nu cua nchcui' ngu' bi' jinu'u̱ tya tsubi' la , cha' caca nguula la ti' tyiquee nu'u̱ . Li' ñi'ya̱ caca ji'i̱ sca sendaru tso'o , jua'a̱ taca jinu'u̱ xu̱u̱ tya'a lo'o nu cuxi nu ntsu'u chalyuu ;
66019001	Faith	Tiya' la xi ndyuna na' nchcui' ñati̱ nu ndi'i̱ tsa tlyu ti ca su ntucua ycui' Ndyosi . Ndi'ya̱ nchcui' ngu' li' : Cua'ni tlyu na ji'i̱ ycui' Ndyosi , cha' nchca ji'i̱ Ni cua'ni lyaá Ni ji'i̱ ñati̱ . Cua'ni chi̱ na loo ycui' Ndyosi , cha' nchca ji'i̱ Ni cua'ni Ni lcaa lo cña tsiya' ti .
49002001	Grace	Cua nda ycui' Ndyosi chalyuu ji'i̱ ma̱ chaca quiya' xqui'ya cha' cua ndyu'ú Cristo chaca quiya' . Nu ngua tsubi' la , ñi'ya̱ laca si na cua ndye chalyuu ji'i̱ ma̱ , jua'a̱ ngua ma̱ xqui'ya qui'ya nu ntsu'u ji'i̱ ma̱ lo'o ycui' Ndyosi , cha' ná ndaquiya' ma̱ tsiya' ti ji'i̱ cha' nu nchcui' ycui' Ndyosi .
46010021	Sin	Ná tso'o co'o ma̱ cuentya ji'i̱ cui'i̱ xña'a̱ bi' , lo'o li' co'o ma̱ na nu cua nda Jesús nu Xu'na na cha' co'o na . Ná tso'o tsiya' ti cha' bi' ; ni ná tso'o cacu ma̱ cuentya ji'i̱ cui'i̱ xña'a̱ bi' , li' nde loo la cacu ma̱ cuentya ji'i̱ Jesús nu Xu'na na .
49005003	Recommendation	Nu juani cha' laca ma̱ ñati̱ ji'i̱ ycui' Ndyosi , ná tso'o si xcui' cha' ji'i̱ nu cuna'a̱ ntsu'u tyiquee ma̱ ; ná cua'ni ma̱ cha' suba' lo'o ñati̱ , ni ná chcui' ma̱ tsiya' ti ji'i̱ lcaa cha' bi' lo'o tya'a ñati̱ ma̱ ; ná tyacui ti' ma̱ ji'i̱ cha' tso'o nu ntsu'u ji'i̱ ñati̱ .
56001015	Sin	Lubii tsa laca lcaa lo na , jua'a̱ nti' sca ngu' nu lubii cresiya ji'i̱ cuentya ji'i̱ ycui' Ndyosi ; pana ná ntsu'u na lubii tsiya' ti nti' ngu' nu cuxi tyiquee , cha' ná jlya ti' ngu' bi' ji'i̱ cha' liñi . Lo'o cua'ni ngu' nu cuxi tyiquee cha' cuxi , li' nga'aa nda ngu' bi' cuentya cha' xcui' cha' cuxi laca nu ndu'ni ngu' .
44009021	Description	Quiña'a̱ tsaa ngulacua ti' ngu' lo'o ndyuna ngu' cha' bi' . ― ¿ Ha si'i Saulo jua laca nu lye tsa nchcube' ji'i̱ ñati̱ ji'i̱ Jesucristo ca quichi̱ Jerusalén ? ― nacui̱ ngu' ji'i̱ tya'a ngu' ― . ¿ Ha si'i nu jua laca nu ndyalaa nde quichi̱ re cha' sca̱' ji'i̱ ñati̱ bi' , cha' caca cuayá' ji'i̱ ngu' ca slo xu'na sti jo'ó ?
58008006	Description	Bi' cha' cua nchca cuayá' ti' na cha' tso'o la tsiya' ti cña nu ndu'ni Jesús cuentya ji'na , siya' la cña nu ndyu'ni nu xa' la sti jo'ó nde chalyuu . Lo'o juani ndulo tsa cha' ji'na , la cui' cha' nu cua ngüiñi ji'i̱ ycui' Ndyosi lo'o na xqui'ya Jesús , cha' xcui' cha' liñi tsiya' ti nchcui' ycui' Ndyosi lo'o na .
50001021	Faith	Sca ti cha' nti' na' cua'ni na' nde chalyuu , cha' caca na' cña ji'i̱ Cristo . Tso'o la masi cajaa na' , nti' na' , cha' li' taca ña'a̱ na' ji'i̱ ycui' Ni ;
50001006	Faith	bi' cha' cua jlo ti' na' juani cha' ña'a̱ ti tya cua'ni ycui' Ndyosi cña ne' cresiya ji'i̱ ma̱ , ña'a̱ cuayá' nu tyu'u scua cña bi' , nu lo'o tya̱a̱ Jesucristo chaca quiya' , cha' la cui' ycui' Ni laca nu nguxana ngua'ni cña ne' cresiya ji'i̱ ma̱ tya clyo .
62005020	Faith	Cua jlo ti' na cha' cua ya̱a̱ nu sca ti Sñi' ycui' Ndyosi nde lo yuu chalyuu , lo'o jua'a̱ cua nda bi' chacuayá' cha' caca tyu'u cha' ji'na lo'o ycui' Ndyosi . Chañi cha' stu'ba ntsu'u tyiquee na lo'o ycui' Ndyosi juani , xqui'ya cha' stu'ba ntsu'u tyiquee na lo'o Jesucristo nu laca Sñi' ycui' ca Ni . Chañi cha' ycui' Ndyosi tsiya' ti laca nu Jesús bi' , lo'o jua'a̱ chañi cha' ná nga'a̱ cha' tye chalyuu cucui nu ta Ni ji'na .
45012018	Recommendation	Cua'ni ma̱ cha' cajá ñi'ya̱ tyi'i̱ tso'o ti ma̱ lo'o lcaa ñati̱ , cha' ná caja tya'a cusu̱u̱ ma̱ .
58010023	Faith	Cua'ni na cha' jlya tso'o ti' na cha' nu cua ngusñi na tya clyo lacua , ná tya'a̱chu̱' na ji'i̱ cha' bi' tsiya' ti . Taca jlya ti' na ji'i̱ ycui' Ndyosi , cha' chañi cha' cua'ni Ni lcaa cha' nu cua nacui̱ Ni ji'na .
43014027	Grace	’ Ndi'ya̱ cua'ni na' lo'o ma̱ cha' cua tya'a ti na' : cua'ni na' cha' ti̱ ti tyi'i̱ tyiquee ma̱ . Ná nchca ji'i̱ ñati̱ chalyuu tyi'i̱ ti̱ ti ngu' , pana ycui' na' cua'ni na' cha' ti̱ ti tyi'i̱ ma̱ ― nacui̱ Jesús ― . Nga'aa culacua tsa ti' ma̱ , nga'aa cutsi̱i̱ ma̱ ― nacui̱ ― .
47005006	Faith	Bi' cha' nchca tlyu tyiquee na , cha' ndu̱ ti' na cha' jua'a̱ cua'ni ycui' Ndyosi . Nu lo'o tya lu'ú na chalyuu , jlo ti' na cha' tyijyu' tsa to' tyi na ca slo ycui' Ndyosi , cha' tya lyiji tyalaa na ca su ntucua ycui' nu Xu'na na .
43012047	Grace	Nda na' cha' lo'o ngu' ; pana si cuna ngu' cha' bi' , lo'o li' ná taquiya' ngu' ji'i̱ cha' bi' , si'i na' nu sta̱ qui'ya ji'i̱ ngu' bi' li' ― nacui̱ Jesús ― . Ná lijya̱ na' cha' cua'ni cuayá' na' ji'i̱ ñati̱ chalyuu ; cha' cua'ni lyaá na' ji'i̱ ngu' , bi' cha' lijya̱ na' .
62003012	Sin	Ná cua'ni na ñi'ya̱ nu ngua'ni jyo'o Caín ; sñi' ycui' nu xña'a̱ ngua yu bi' , cha' ndyujuii yu ji'i̱ tya'a yu . ¿ Ni cha' laca ngua'ni yu jua'a̱ ? Ndyujuii yu ji'i̱ tya'a yu xqui'ya cha' xcui' cha' cuxi ngua'ni jyo'o Caín bi' , bi' cha' ná ndiya ti' yu cha' xcui' cha' tso'o ngua'ni yu tya'a yu bi' .
66016020	Description	Ndye nguliji yu'u lcaa yuu nu ntsu'u cla'be hitya , nguliji yu'u lcaa ca'ya cua̱ jua'a̱ ti ; nga'aa na'a̱ ngu' ji'i̱ li' .
58011012	Description	Lo'o jua'a̱ ngua cha' quiña'a̱ tsa ñati̱ ndyatu̱ ji'i̱ sca ti nu cusu' Abraham nde loo la , masi cua tye ti cha' ji'i̱ yu cha' cusu' tsa yu ; tsa ña'a̱ cuii nu ntsu'u nde cua̱ , tsa lo cua tya'a ñati̱ ndyatu̱ ji'i̱ nde loo la . Lo'o juani ná caca culacua na ji'i̱ ngu' bi' , ñi'ya̱ laca cha' ná caca culacua na ni tsa lo tya'a satya yusi̱ ndi'i̱ to' tyujo'o .
54001017	Faith	Bi' cha' cua'ni tlyu na ji'i̱ ycui' Ndyosi juani , cua'ni chi̱ na loo Ni , cha' ná tye tsa̱ nu laca Ni loo tyucui ña'a̱ chalyuu ; ná tye cha' ji'i̱ ycui' Ndyosi , cha' ná ntsu'u cha' cajaa Ni . Ná nchca ji'na ña'a̱ na ji'i̱ Ni cha' laca na ñati̱ chalyuu ti , pana sca ti ycui' Ni laca ycui' Ndyosi . Jua'a̱ laca cha' ji'i̱ Ni tu'ni .
66014007	Faith	Cui̱i̱ nchcui' xca̱ bi' lo'o ngu' li' : ― Cutsi̱i̱ cu'ma̱ ji'i̱ ycui' Ndyosi , cube ti' ma̱ ji'i̱ Ni cha' tlyu tsa cña ndu'ni Ni chalyuu ― nacui̱ xca̱ bi' ― . Cua ndyalaa tyempo cha' cua'ni cuayá' Ni ji'i̱ lcaa ñati̱ chalyuu . Cua'ni tlyu ma̱ ji'i̱ ycui' Ndyosi cha' cua ngüiñá Ni nde cua̱ , jua'a̱ ngüiñá Ni chalyuu , jua'a̱ ngüiñá Ni tyujo'o , jua'a̱ ngüiñá Ni lcaa su ntyucua hitya ― nacui̱ xca̱ .
44006001	Description	Tyempo bi' ngua quiña'a̱ la ngu' tya'a ngu' judío nu cua ngusñi cha' ji'i̱ Jesucristo , pana ná stu'ba ntsu'u tyiquee ngu' nu nchcui' cha' griego lo'o ngu' nu nchcui' cha'cña ji'i̱ ngu' judío : ― Ná stu'ba ndacha ngu' na cacu nu cuna'a̱ ti'i ― nacui̱ ngu' nu nchcui' cha' griego ― . Ná tso'o ndu'ni ngu' , cha' nda ngu' ji'i̱ nu cuna'a̱ ti'i nu nchcui' cha'cña ji'i̱ ngu' judío , lo'o jua'a̱ ná nda ngu' ji'i̱ nu cuna'a̱ ti'i tya'a ya nu nchcui' cha' griego ― nacui̱ ngu' .
60002021	Grace	Tya lo'o ngusubi Ni ji'i̱ ma̱ , tya li' jlo ti' Ni cha' jua'a̱ xcube' ngu' ji'i̱ ma̱ , cha' la cui' jua'a̱ nguxcube' ngu' ji'i̱ ycui' Cristo tya clyo la cuentya ji'i̱ cu'ma̱ . Jua'a̱ ngua cha' ngulu'u Cristo ji'i̱ ma̱ ñi'ya̱ caca talo tyiquee ma̱ lo'o xcube' ngu' ji'i̱ ma̱ .
53003010	Recommendation	Lo'o tya ndi'i̱ ya slo cu'ma̱ , tya li' ngulo ya cña ji'i̱ ma̱ ndi'ya̱ : ná ta ma̱ na cacu ñati̱ nu ná nti' cua'ni cña .
43003016	Grace	’ Ntsu'u tsa tyiquee ycui' Ndyosi ña'a̱ Ni ji'i̱ ñati̱ chalyuu , bi' cha' cua nda ycui' Ni jna' nu laca̱ Sñi' ycui' ca Ni lijya̱ na' chalyuu . Ná tsaa ñati̱ ca bilyaa si xñi ngu' cha' jna' , nu laca̱ sca ti Sñi' ycui' Ndyosi ; caja chalyuu tso'o ji'i̱ ngu' bi' , chalyuu nu ná nga'a̱ cha' tye ― nacui̱ Jesús ― .
44019015	Description	Jua'a̱ nchcui' sñi' Esceva bi' sca quiya' , lo'o hora ti nguxacui̱ nu quicha bi' cha' ji'i̱ ngu' bi' li' : ― Cua nslo na' ji'i̱ Jesús ― nacui̱ cui'i̱ bi' ― , lo'o jua'a̱ nslo na' ji'i̱ Pablo , ti ñati̱ laca bi' ― nacui̱ ― . Pana nu cu'ma̱ ni , ¿ tilaca laca cu'ma̱ ?
66019019	Violence	Lo'o li' na'a̱ na' cha' ndyu'u ti'i̱ nu na'ni chiya'a̱ ña'a̱ bi' lo'o lcaa ngu' nu laca loo nde chalyuu , lo'o jua'a̱ taju ñati̱ cusu̱u̱ ji'i̱ ngu' ; cua ndyu'u ti'i̱ ngu' lo'o tya'a ngu' cha' cua'ni ngu' cusu̱u̱ lo'o nu ntucua hichu̱' cuayu ngati̱ bi' , jua'a̱ lo'o taju ñati̱ ji'i̱ Ni .
44027002	Description	Lo'o jua'a̱ ndyaa Aristarco ngu' Tesalónica lo'o ya . ( Quichi̱ Tesalónica ndi'i̱ ca loyuu su cuentya Macedonia . ) Ndyaa ya ndyatí̱ ya ne' sca yaca ni'i̱ nu cua tsaa ti nde tyu̱u̱ tya'a quichi̱ nde loyuu su cuentya Asia . Lo'o jua'a̱ quichi̱ tyi xu'na yaca ni'i̱ bi' naa Adramitio .
58013003	Recommendation	Culacua ti' ma̱ ñi'ya̱ caca xtyucua ma̱ ji'i̱ ngu' tya'a ngusñi na cha' ji'i̱ ycui' Ndyosi , nu lo'o cua ngusu'ba ngu' ji'i̱ tya'a na bi' ne' chcua̱ . Lo'o jua'a̱ xtyucua ma̱ ji'i̱ ngu' tya'a na nu quicha ti' , xqui'ya cha' lya' ti' ngu' ji'i̱ ngu' bi' . Tyi'u ti' ma̱ cha' xtyucua ma̱ ji'i̱ ngu' bi' , ñi'ya̱ si ycui' ca ma̱ nchcube' ma̱ lo'o ngu' .
51003017	Recommendation	Lcaa ña'a̱ cña nu nti' ma̱ cha' cua'ni ma̱ , lcaa ña'a̱ cha' nu nti' ma̱ chcui' ma̱ lo'o ñati̱ , chacuayá' ji'i̱ Jesús nu Xu'na na cua'ni ma̱ ji'i̱ lacua . Lo'o jua'a̱ la cui' hora bi' tya ma̱ xlya'be ji'i̱ ycui' Ndyosi Sti na xqui'ya Jesús .
48006006	Recommendation	Lcaa tya'a na nu ndyaca tsa'a̱ na cha' tso'o nu cua nda Cristo bi' , ntsu'u cha' ta na xi cha' tso'o nu ntsu'u ji'na cha' caja cua ña'a̱ ca na nu tyiji̱ yu'u ji'i̱ mstru nu ngulu'u cha' tso'o bi' ji'na .
44007005	Description	Pana ná nda ycui' Ndyosi chacuayá' caja yuu ji'i̱ yu tsiya' ti , lo'o jua'a̱ ni sca sñi' Abraham ná ntsu'u tyempo bi' . Li' nchcui' ycui' Ndyosi lo'o yu : “ Ta na' yuu re jinu'u̱ , jua'a̱ ji'i̱ sñi' nu'u̱ ca tiya' la , nu lo'o cua ntsu'u nu sube jinu'u̱ ” , nacui̱ ycui' Ndyosi ji'i̱ yu .
44007019	Description	Nguñilo'o rey bi' ji'i̱ jyo'o cusu' ji'na , nguxcube' rey bi' ji'i̱ ngu' . Jua'a̱ ngulo rey bi' cña cha' xcua̱a̱ ngu' ji'i̱ lcaa cubi' qui'yu ji'i̱ ngu' , cha' cajaa cubi' , cha' nga'aa catu̱ la ngu' bi' .
43020003	Description	Li' ngutu'u Pedro lo'o nu chaca yu , ngusna ngu' ndyaa ngu' nde to' cuaá .
44024016	Faith	bi' cha' nti' na' cua'ni na' xcui' cha' tso'o laja lo'o ndi'i̱ na' chalyuu , cha' ná caja ñi'ya̱ nu cutsi̱i̱ na' ca slo ycui' Ndyosi , lo'o jua'a̱ ná cutsi̱i̱ na' slo ñati̱ ti li' .
65001013	Description	Ñi'ya̱ nxasu clyoo' tyujo'o , nchcua̱a̱ clyoo' ngo' cuu' ca to' hitya , jua'a̱ laca cña cuxi nu ndyu'ni ngu' bi' ; ñi'ya̱ laca sca cuii nde cua̱ nu ngusna ndyaa xa' tyucui̱i̱ cha' nga'aa ta xee nde talya , jua'a̱ laca ngu' cuiñi bi' . Pana cua ngua'ni cho'o ycui' Ndyosi sca se'i̱ su ná ntsu'u xee tsiya' ti su tyaa nu ngu' cuiñi bi' .
48001012	Description	Si'i ñati̱ laca nu nda cha' bi' lo'o na' tya clyo , ni sca ñati̱ chalyuu ná ngulu'u cha' bi' 'na ; ycui' Jesucristo ngulu'u loo yu 'na , ycui' bi' laca nu cua nda cha' bi' lo'o na' li' .
45007005	Sin	Nu ngua cua tsubi' la , cuxi ti ndi'i̱ na , cha' ñati̱ chalyuu laca na ; ngua ti' na cua'ni na lcaa lo cha' cuxi nu ndiya ti' na ji'i̱ , masi cua ndyuna na cha' cusu' nu nti' cua'a ji'na . Bi' cha' la cui' cha' cuxi bi' ngua'ni lo'o na cha' chcuna' lyiji chalyuu ji'na .
54002007	Faith	Ngusubi Ni 'na cha' ndya'a na' nda na' cha' tso'o bi' lo'o ñati̱ cuentya ji'i̱ ycui' Ni , cha' lo'o ngu' xa' tsu' ndyuna ngu' cha' tso'o bi' li' ; ndya'a na' ngulu'u na' ji'i̱ ngu' ñi'ya̱ caca xñi ngu' cha' ji'i̱ ycui' Ndyosi . Cha' liñi nscua na' nde , si'i cha' cuiñi nchcui' na' .
62003024	Faith	Nu lo'o taquiya' na ji'i̱ cña nu cua ngulo ycui' Ndyosi ji'na cha' cua'ni na , li' cua ntsu'u cha' ji'na lo'o ycui' Ndyosi , lo'o jua'a̱ ntsu'u cha' ji'i̱ Ni lo'o na li' . Jlo ti' na cha' bi' , xqui'ya cha' cua nda ycui' Ndyosi Xtyi'i ycui' Ni cha' tyanu ne' cresiya ji'na .
46010024	Recommendation	Nga'a̱ cha' culacua ti' na ñi'ya̱ nu caca tso'o la cha' ji'i̱ xa' ñati̱ , si'i xcui' na cuentya ji'na ti culacua ti' na .
45012016	Recommendation	Sca ti cha' chcui' ma̱ lo'o lcaa ngu' tya'a ntsu'u cha' ji'i̱ ma̱ lo'o Jesucristo ; ná cua'ni tyucuaa ti' ma̱ lo'o ngu' ti'i tya'a ma̱ , tso'o ti chcui' ma̱ lo'o ngu' bi' . Stu'ba ti tya'a̱ ma̱ lo'o ngu' bi' , ná culacua ti' ma̱ cha' nchca la ji'i̱ ycui' ca ma̱ .
49004031	Recommendation	Cua'ni tye ma̱ ji'i̱ lcaa cha' su chi̱i̱ nti' ma̱ ña'a̱ ma̱ ji'i̱ tya'a ñati̱ ma̱ lacua ; jua'a̱ cha' liye' ti' ma̱ , jua'a̱ cha' ñasi̱' ti' ma̱ , cua'ni tye ma̱ ji'i̱ lcaa cha' bi' . Nga'aa xi'ya cui̱i̱ ma̱ cha' suba' ji'i̱ tya'a ma̱ , nga'aa chcui' ma̱ cuentyu ji'i̱ tya'a ma̱ , nga'aa ntsu'u cha' chcui' cuxi ma̱ ji'i̱ tya'a ma̱ tsiya' ti .
51001025	Faith	Ycui' Ndyosi laca nu cua nda cña bi' 'na , cha' caca na' cña ji'i̱ ca ta'a ñati̱ nu ngusñi cha' ji'i̱ Ni lcaa quichi̱ , cha' nguula la caca tyiquee ma̱ . Nga'a̱ cha' ña'a̱ ti tya ta la na' cha' ji'i̱ Cristo lo'o xa' ñati̱ ña'a̱ cuayá' nu tye cuna ngu' cha' bi' .
66001014	Description	Ngati̱ tsa ña'a̱ quicha̱' hique Ni , ñi'ya̱ ngati̱ ña'a̱ quicha̱' xlya' , masi yelu tlya' nu ngati̱ ña'a̱ . Tso'o tsa ngulane xee cloo Ni ñi'ya̱ laca lo'o lye tsa ndyatu̱ quii' su talya ña'a̱ .
47004015	Grace	Ndalo ya ji'i̱ lcaa cha' ti'í nu ndyacua ji'i̱ ya xqui'ya cu'ma̱ ; tiya' la li' tyatu̱ quiña'a̱ la tya'a ñati̱ ma̱ nu taca tya xlya'be ji'i̱ ycui' Ndyosi cuentya ji'i̱ ya , cha' jua'a̱ quiña'a̱ tsa tya'a ñati̱ ma̱ ntsu'u nu cua ngujui xlya'be nu ta ycui' Ndyosi ji'i̱ ma̱ . Lo'o li' stu'ba ti taca cua'ni chi̱ na loo ycui' Ndyosi .
43006056	Faith	Lo'o cua ña'a̱ ca ñati̱ nu jua'a̱ cacu ngu' , nu jua'a̱ co'o ngu' cha' nu ta na' ji'i̱ ngu' ― nacui̱ ― , lcaa tsa̱ tyi'i̱ ngu' bi' lo'o na' , tyi'i̱ na' lo'o ngu' bi' li' .
43011027	Faith	― Chañi cha' jlya ti' na' , cusu' ― nacui̱ nu cuna'a̱ bi' ― . Hasta juani jlya ti' na' cha' nu'u̱ laca Cristo nu ñati̱ tlyu bi' , nu'u̱ laca nu sca ti Sñi' ycui' Ndyosi , lo'o jua'a̱ cua nda Ni jinu'u̱ lijya̱ .
44002042	Faith	Ndyuna tso'o lcaa ngu' bi' cha' nu ngulu'u ngu' nu ngua tsa'a̱ ji'i̱ Jesucristo tya clyo ji'i̱ ngu' . Tso'o ntsu'u tyiquee ngu' bi' , stu'ba ti ndi'i̱ ngu' , lu'ba ti nchcui' ngu' lo'o ycui' Ndyosi ; stu'ba ti ndacu ngu' , stu'ba ti ndyu'ni tlyu lcaa ngu' bi' ji'i̱ Jesucristo .
58001009	Grace	Ndiya tsa ti' nu'u̱ lcaa cha' liñi nu ndu'ni ñati̱ ; ñasi̱' tsa nu'u̱ lo'o ndyu'ni ñati̱ cha' cuxi lo'o ycui' Ndyosi Sti nu'u̱ . Bi' cha' ngusubi na' jinu'u̱ cha' tya'a̱ nu'u̱ lo cña jna' , nacui̱ ycui' Ndyosi . Jua'a̱ tso'o tsa nti' nu'u̱ juani , cha' tlyu la chacuayá' cua nda na' jinu'u̱ que ji'i̱ xa' la ñati̱ , nacui̱ ycui' Ndyosi .
44012002	Violence	Ngulo rey bi' cña ji'i̱ msu ji'i̱ cha' cujuii ngu' ji'i̱ Jacobo lo'o maxtyi . ( Jacobo bi' ngua tya'a ngula Juan . )
55002016	Recommendation	Ná cua'a̱ jyaca̱ nu'u̱ tsiya' ti ji'i̱ cha' cuxi nu nchcui' nu ngu' cuiñi bi' , cha' tyijyu' tsa ndya'a̱chu̱' ngu' bi' ji'i̱ ycui' Ndyosi ; nga'aa ndya'a̱ ngu' bi' tyucui̱i̱ ji'i̱ ycui' Ndyosi tsiya' ti .
62003015	Sin	Ñi'ya̱ laca ñati̱ nu ndyujuii ji'i̱ tya'a ñati̱ , jua'a̱ laca na si liye' ti' na ña'a̱ na ji'i̱ tya'a ñati̱ na . Jlo ti' ma̱ cha' nga'aa caja chalyuu cucui bi' ji'i̱ ñati̱ si ndyujuii ngu' ji'i̱ tya'a ñati̱ ngu' , pana la cui' tya'a cha' laca si liye' tsa ti' na ña'a̱ na ji'i̱ tya'a ñati̱ na .
43021015	Faith	Lo'o ndye ngua'ni ngu' msaa , li' nchcuane Jesús ji'i̱ Simón Pedro : ― Simón , sñi' Juan ― nacui̱ Jesús ji'i̱ ― , ¿ ha ntsu'u la tyiquee nu'u̱ ña'a̱ jna' ? ¿ Ha ntsu'u la tyiquee nu'u̱ ña'a̱ ji'i̱ tya'a tso'o nu'u̱ ? Li' nguxacui̱ Pedro cha' ji'i̱ Jesús : ― Cua jlo ti' nu'u̱ , Xu'na , cha' ntsu'u tsa tyiquee na' ña'a̱a̱ jinu'u̱ ― nacui̱ Pedro ji'i̱ . ― Culu'u nu'u̱ cha' 'na ji'i̱ ñati̱ nu ngusñi ca ti cha' bi' lacua , ñi'ya̱ lo'o ña'a̱si̱i̱ nu'u̱ ji'i̱ na'ni cuañi' scu̱' nu'u̱ ― nacui̱ Jesús ji'i̱ Pedro .
46012008	Grace	Ndi'ya̱ laca cña nu taca cua'ni na xqui'ya Xtyi'i ycui' Ndyosi : ntsu'u ngu' nu ndacha' liñi ñi'ya̱ nu ngua ji'i̱ Jesús ; lo'o jua'a̱ ntsu'u ngu' nu tso'o tsa nclyu'u tyucui̱i̱ cha' xñi na cha' ji'i̱ ycui' Ndyosi ;
44007013	Description	Lo'o ndyaa ngu' nu nchca tyucuaa quiya' , li' ngua cha' ndyuloo ngu' ji'i̱ jyo'o José , cha' la cui' tya'a ngu' laca yu . Ngua cuayá' ti' rey Faraón tilaca laca sti José , tilaca laca tya'a yu li' .
60003010	Recommendation	Ndi'ya̱ nscua cha' lo quityi ji'i̱ ycui' Ndyosi : Lcaa ngu' nu nti' caja chalyuu tso'o ji'i̱ ngu' , cha' ca chaa ti' ngu' , nga'a̱ cha' cua'a ngu' bi' ji'i̱ ycui' ca ngu' cha' ná chcui' ngu' cha' cuxi ; la cui' jua'a̱ ná tso'o si tyu'u cha' cuiñi tu'ba ngu' bi' .
44004032	Description	Se'i̱ ti ndi'i̱ lcaa ngu' nu ngusñi cha' ji'i̱ Jesucristo , stu'ba tsa ndu'ni lcaa ngu' bi' lo'o tya'a ngu' , sca ti cha' ntsu'u tyiquee lcaa ngu' . Nda ngu' lcaa na nu ntsu'u ji'i̱ ngu' cha' xtyucua ji'i̱ lcaa ngu' lo'o tya'a ngu' .
46015003	Grace	Tya clyo cua ndacha' na' ji'i̱ ma̱ lcaa cha' ji'i̱ Jesucristo nu cua ngulu'u ngu' 'na . Ndi'ya̱ ngulu'u na' ji'i̱ ma̱ , cha' ngujuii Cristo lo crusi cha' cuityi̱ Ni qui'ya nu ntsu'u ji'na ; la cui' ñi'ya̱ nu cua nscua lo quityi cusu' cha' caca ji'i̱ Cristo , jua'a̱ ngua .
66018024	Violence	Bi' cha' cua nchcube' ycui' Ndyosi ji'i̱ ngu' quichi̱ Babilonia bi' , xqui'ya cha' cua nquijeloo ji'i̱ Ni qui'ya nu ntsu'u ji'i̱ ngu' bi' ; tyucui ña'a̱ chalyuu cua ndyujuii ngu' bi' ji'i̱ jyo'o cusu' nu ngua tu'ba ji'i̱ ycui' Ndyosi , lo'o jua'a̱ cua ndyujuii ngu' bi' ji'i̱ xa' la ñati̱ chalyuu nu ntsu'u cha' ji'i̱ lo'o Ni .
44013048	Faith	Ndyuna nu ngu' xa' tsu' cha' bi' , lo'o li' tso'o tsa ntsu'u tyiquee ngu' . Tso'o tsa laca cha' ji'i̱ ycui' Ndyosi nu Xu'na na , ngulacua ti' ngu' bi' ; jua'a̱ ngusñi ngu' cha' bi' . Jlya ti' ngu' bi' cha' ji'i̱ Jesús , lcaa ngu' nu cua ngusubi ycui' Ndyosi ji'i̱ ; ngujui chalyuu nu ná nga'a̱ cha' tye ji'i̱ ngu' bi' li' .
66022020	Description	Ycui' Jesús nchcui' cha' liñi tsa nscua lcaa cha' re : ― Chañi cha' bi' . Yala ti ca̱a̱ na' chaca quiya' ― nacui̱ Ni . Jua'a̱ caca tu'ni . Ca̱a̱ nu'u̱ lacua , La Jesús .
50004009	Recommendation	Cua'ni ma̱ cha' tyi'u ti' ma̱ ji'i̱ lcaa cha' nu cua ngua tsa'a̱ ma̱ 'na , masi sca cha' nu cua ndyuna ma̱ tya lo'o nda na' cha' lo'o ma̱ , masi sca cha' nu cua na'a̱ ma̱ cha' ndyu'ni na' ; bi' laca cha' nu nga'a̱ cha' cua'ni ma̱ , lo'o li' cua'ni ycui' Ndyosi cha' ti̱ ti tyi'i̱ tyiquee ma̱ .
53003015	Recommendation	Pana si'i tya'a cusu̱u̱ ma̱ laca ngu' bi' , tya'a ma̱ laca ngu' ; bi' cha' ntsu'u cha' ta ma̱ sca cui̱i̱ lo'o ngu' , ñi'ya̱ laca lo'o nchcui' ma̱ lo'o sca ngu' tya'a ma̱ .
51002008	Recommendation	Cui'ya tso'o ma̱ cuentya lacua , cha' ná tucui taca cñilo'o ji'i̱ ma̱ lo'o cua ña'a̱ ca cha' cuiñi nu chcui' ngu' lo'o ma̱ , masi tajua' tsa chcui' ngu' bi' . Si'i ycui' Cristo nu ntucua quiya' cha' ji'i̱ ngu' lo'o nchcui' ngu' jua'a̱ ; bi' laca cña cua̱ ti , bi' laca cha' cuiñi nu nchcui' ñati̱ chalyuu ti , masi nchcui' ngu' cha' ji'i̱ sca jo'ó , masi nchcui' ngu' cha' ji'i̱ sca cui'i̱ nu ntsu'u nde chalyuu ti .
50003014	Faith	Bi' cha' lacua , liñi tyucui̱i̱ nxñi na' cha' jyacua na' ji'i̱ nu cha' tlyu bi' , cha' bi' laca nu cua ngua'ni cho'o ycui' Ndyosi cuentya ji'na ca su ntucua ycui' Ni . Taca caja cha' bi' ji'na ca li' , xqui'ya cha' cua ngua stu'ba cha' ji'na lo'o Jesucristo .
56002014	Faith	Nu lo'o nda Jesús chacuayá' cha' ndyujuii ngu' ji'i̱ , nda yu tyucui ña'a̱ ycui' ca yu cha' taca clyaá na ji'i̱ nu cuxi . Ngua'ni lubii Ni ji'i̱ cresiya ji'na li' cha' caca na ñati̱ ji'i̱ Ni , cha' tyaja'a̱ na cua'ni na xcui' cha' tso'o li' .
43005024	Faith	’ Liñi tsa cha' nu ta na' lo'o ma̱ juani : Cua ña'a̱ ca ñati̱ nu taquiya' ji'i̱ lcaa cha' nu chcui' na' lo'o ngu' , lcaa ñati̱ nu jlya ti' ji'i̱ ycui' Ndyosi Sti na' nu nda jna' lijya̱a̱ , bi' ngu' laca nu ná nga'a̱ cha' tye chalyuu tso'o nu ta ycui' Ndyosi ji'i̱ ngu' bi' . Ná cua'ni cuayá' Ni ji'i̱ ngu' bi' , ná nscua cha' cajaa ngu' bi' ; lcaa tyempo tyi'i̱ ngu' bi' lo'o ycui' Ndyosi ― nacui̱ Jesús ji'i̱ ngu' ― .
66021015	Description	Ya' xca̱ nu cua nchcui' lo'o na' ntucua sca chcua̱ oro , cha' xñi yu cuayá' ji'i̱ quichi̱ tlyu bi' , jua'a̱ ji'i̱ tolo'o bi' , jua'a̱ ji'i̱ lo'o nu ntsu'u to' quichi̱ .
50003019	Sin	Nga'a̱ cha' tyaa ngu' bi' ca chalyuu talya nu lo'o cajaa ngu' , xqui'ya cha' sca ndyosi cuiñi ntsu'u ji'i̱ ngu' bi' ; cua ña'a̱ ca na nu ndacui tsa ti' ngu' ji'i̱ cha' caja ji'i̱ ngu' nde chalyuu , bi' laca ndyosi ji'i̱ ngu' bi' . Lo'o jua'a̱ tyixi tsa ndu'ni ngu' lo'o tya'a ngu' , masi nga'a̱ cha' ca tyuju'u tsa ti' ngu' ; xcui' ntsu'u tyiquee ngu' ji'i̱ cua ña'a̱ ca na nu ntsu'u nde chalyuu .
54003006	Sin	bi' cha' ná tso'o caca loo sca ñati̱ nu ngusñi ca ti cha' ji'i̱ ycui' Ndyosi , cha' tya lyiji ca tsa'a̱ tso'o yu . Ná tyiquee' lye tsa cua'ni tyucuaa ti' yu ji'i̱ tya'a yu , lo'o li' ntsu'u cha' xcube' ycui' Ndyosi ji'i̱ yu ñi'ya̱ lo'o xcube' Ni ji'i̱ nu xña'a̱ .
65001003	Recommendation	Cu'ma̱ ngu' tya'a tso'o na nu tyaca'a tsa ma̱ 'na , nti' tsa na' scua na' quityi cha' tsaa ca slo ma̱ , sca quityi nu chcui' ji'i̱ cha' tlyu nu ngua'ni Jesús cha' taca clyaá na ji'i̱ nu cuxi ; pana ná ngua scua na' ji'i̱ yala ti . Lo'o nu juani nga'a̱ cha' scua na' quityi re cha' tsaa ca slo ma̱ , cha' ta na' sca cui̱i̱ lo'o ma̱ ; nga'a̱ cha' cua'a ma̱ ji'i̱ cua ña'a̱ ca ngu' cuiñi , xqui'ya cha' ná jlya ti' ngu' ji'i̱ cha' liñi nu cua nda ycui' Ndyosi nu Xu'na na lo'o na , lcaa na nu ntsu'u cha' ji'na lo'o Jesucristo . Ná cua'a̱ jyaca̱ ma̱ tsiya' ti ji'i̱ cha' nu nchcui' ngu' cuiñi bi' .
44004002	Description	Ñasi̱' tsa ngu' bi' , cha' nclyu'u Pedro lo'o Juan ji'i̱ ñati̱ ; nclyu'u ngu' cha' ñi'ya̱ lo'o ndyu'ú Jesucristo chaca quiya' lo'o ngujuii yu , jua'a̱ nga'a̱ cha' tyu'ú lcaa jyo'o ñati̱ chaca quiya' nde loo la .
66018005	Sin	Quiña'a̱ tsa cha' cuxi ndyu'ni ngu' quichi̱ bi' ; hasta cua jlo ti' ycui' Ndyosi cha' ntsu'u tsa qui'ya ji'i̱ ngu' , lo'o jua'a̱ ndyi'u ti' Ni ji'i̱ cha' cuxi nu ndu'ni ngu' .
43004046	Description	Lo'o li' xa' ndyaa Jesús ca quichi̱ Caná loyuu su cuentya Galilea chaca quiya' ; quichi̱ bi' ngua su ngüiñá Jesús vino lo'o hitya ti , cha' co'o ngu' nu nguti'i̱ ta'a bi' . Ca bi' ntsu'u sca ñati̱ tlyu nu ndya'a̱ ne' xña ji'i̱ rey , pana quicha tsa sñi' ntsiya ca to' tyi nu cusu' bi' nde quichi̱ Capernaum .
45012011	Recommendation	Ná cua'ni taja ma̱ lo'o cua'ni ma̱ cña ji'i̱ ycui' Ndyosi ; na cua ndyanu Xtyi'i ycui' Ndyosi ca ne' cresiya ji'i̱ ma̱ , bi' cha' caca tlyu tyiquee ma̱ cha' cua'ni la ma̱ cña bi' .
60001008	Faith	Ntsu'u tsa tyiquee ma̱ ña'a̱ ma̱ ji'i̱ Jesús , masi bilya ña'a̱ ma̱ ji'i̱ Ni ; hasta juani tya lyiji ña'a̱ ma̱ ji'i̱ , pana jlya ti' ma̱ cha' lu'ú Ni . Chañi cha' tso'o tsa ntsu'u tyiquee ma̱ juani xqui'ya Jesús , ni ná tye chca cha' chcui' ma̱ lcaa cha' tso'o nu ntsu'u tyiquee ma̱ cuentya ji'i̱ ycui' Jesús lo'o xa' ñati̱ .
62004013	Grace	Cua nda ycui' Ndyosi Xtyi'i Ni cha' tyanu ne' cresiya ji'na , bi' cha' cua ngua jlo ti' na cha' stu'ba ntsu'u tyiquee na lo'o ycui' Ndyosi , lo'o jua'a̱ stu'ba ntsu'u tyiquee Ni lo'o na .
43019029	Description	Nde jua ndu̱ sca te'í̱ vino tiye' . Li' ngujui'i̱ ngu' sca quiche ne' te'í̱ su ntsu'u vino bi' , ña'a̱ cuayá' nu ngutsa' tso'o ti ; ngusta ngu' quiche bi' si̱' chcua̱ cha , ngusicua̱ ngu' ji'i̱ quiche ña'a̱ cuayá' nu tyalaa ca su ntucua tu'ba Jesús .
51001013	Grace	Na cua ngua'ni lyaá Ni ji'na , cua ngua'ni tye Ni ji'i̱ chalyuu talya su nguta'a̱ na , lo'o jua'a̱ cua ngulu'u Ni chaca tyucui̱i̱ ji'na nu tsaa ca chalyuu tso'o su laca Cristo loo ji'na . Sñi' ycui' Ndyosi laca Cristo , lo'o jua'a̱ tyaca'a tsa yu ji'i̱ ycui' Ni ;
45016017	Recommendation	Cu'ma̱ tya'a ntsu'u cha' ji'na lo'o Cristo , lye chcui' na' lo'o ma̱ juani , cha' tii ti ti' tyi'i̱ ma̱ xi , cha' ná tyu'u tucua ñati̱ nu ta cha' cusu̱u̱ ji'i̱ ma̱ lo'o tya'a ma̱ , cha' ná tacu̱' loo ngu' bi' cha' liñi ji'i̱ Cristo nu cua ndyuna ma̱ . Ná xñi ma̱ cha' ji'i̱ ngu' bi' ,
45012007	Recommendation	Lo'o nchca ji'i̱ tsaca ma̱ xtyucua ma̱ ji'i̱ tya'a ma̱ , tyucui tyiquee ma̱ xtyucua ma̱ ji'i̱ ngu' bi' lacua . Lo'o nchca ji'i̱ tsaca ma̱ culu'u ma̱ cha' liñi ji'i̱ tya'a ma̱ , tyucui tyiquee ma̱ culu'u ma̱ cha' bi' ji'i̱ ngu' lacua .
43016023	Faith	’ Nu lo'o tyalaa tyempo bi' , nga'aa si'i jna' jña ma̱ sca cha' ― nacui̱ Jesús ― . Liñi tsa cha' nu ta na' lo'o ma̱ , cha' lcaa cha' nu jña ma̱ ji'i̱ ycui' Ndyosi Sti na' chacuayá' 'na , ta Ni cha' bi' ji'i̱ ma̱ ― nacui̱ ― .
66021019	Description	Cua ngalya' lcaa lo quee ndubi nu ntsu'u chalyuu chu̱' quee tonu nu ntsu'u quiya' lo'o ji'i̱ quichi̱ : cua ngalya' quee nu ntucua clyo nu ntsu'u quiya' lo'o , lo'o quee jaspe ; cuati ngalya' quee nu nchca tyucuaa nu ntsu'u quiya' lo'o , lo'o quee zafiro , sca quee azul ña'a̱ ; cuati ngalya' quee nu nchca tyuna nu ntsu'u quiya' lo'o , lo'o quee ágata ; cuati ngalya' quee nu nchca jacua nu ntsu'u quiya' lo'o , lo'o quee esmeralda , sca quee nga'á ña'a̱ ;
59004017	Sin	Lo'o li' ntsu'u qui'ya ji'i̱ ma̱ , cha' ná ntaja'a̱ ma̱ cua'ni ma̱ sca cña tso'o nu ngulo ycui' Ni ji'i̱ ma̱ cha' cua'ni ma̱ .
66019005	Faith	Li' nguañi nchcui' sca ñati̱ ca su ntucua yaca xlya tlyu : Lcaa tya'a na nu ndu'ni na cña ji'i̱ ycui' Ni , cua'ni tlyu na ji'i̱ Ni juani ; lcaa na lo'o tya'a na nu ndube tsa ti' na ji'i̱ Ni , masi cuañi' na , masi ngusu' na , cua'ni tlyu na ji'i̱ ycui' Ni .
47005002	Faith	Ná tso'o nti' na ndi'i̱ na nde chalyuu , cha' xcui' quicha tsa ti' na . Chañi cha' cua nti' na tyu'utsu' na nde chalyuu , tyaa clya na ca slo ycui' Ndyosi , cha' yala la caja ni'i̱ cucui bi' ji'na li' .
48006004	Recommendation	Ntsu'u cha' cui'ya na cuentya ñi'ya̱ nu ndi'i̱ scaa na chalyuu . Si chañi cha' tso'o tsa ndu'ni na , cha' ji'i̱ ycui' na laca cha' bi' ; ná ntsu'u cha' cua'ni tyucuaa ti' na lo'o xa' la ñati̱ .
46007036	Recommendation	Tso'o si ta sti nu cuna'a̱ cuañi' chacuayá' caja clyo'o sñi' , si'i qui'ya laca bi' . Cua ndyalaa ti' cho' , cua la cui' tyempo caja clyo'o . Nga'a̱ cha' cua'ni sti nu cuna'a̱ ñi'ya̱ nu tso'o la nti' yu cuentya ji'i̱ sñi' ; ná ntsu'u qui'ya ji'i̱ , masi caja clyo'o sñi' .
43016002	Violence	masi ná ta ngu' chacuayá' ji'i̱ ma̱ cha' tsaa ma̱ ne' laa ji'i̱ ngu' li' ― nacui̱ Jesús ― . Tyalaa sca tyempo nu culacua ti' ngu' cha' cña tacati cua'ni ngu' si cujuii ngu' ji'i̱ ngu' tya'a ma̱ .
66015001	Description	Ngutu'u tucua chaca cuayá' tlyu nde cua̱ li' . Ndube tsa ti' na' lo'o na'a̱ na' ji'i̱ , cha' ndu̱ cati tya'a xca̱ ji'i̱ ycui' Ndyosi nu ndu̱ lo'o cati tya'a quicha nu caca su cua tye ti chalyuu . Lo'o cua ndye ngua quicha bi' chalyuu , li' cati̱ cha' ñasi̱' ycui' Ni .
43018023	Description	― Si cuxi ti nchcui' na' ngua ti' ma̱ , cuacha' clya ma̱ 'na ni cha' cuxi laca bi' ― nacui̱ Jesús li' ― . Pana cua nchcui' na' cha' liñi lo'o ma̱ . ¿ Ni cha' laca ngujui'i̱ ya' ma̱ tu'ba na' li' ? ― nacui̱ Jesús .
50004003	Recommendation	Lo'o nu'u̱ nu tso'o tsa tya'a ndya'a̱ na cña , cua nti' na' cha' xtyucua nu'u̱ ji'i̱ tyucuaa ma' cusu' bi' , cha' taca ca tso'o tyiquee ngu' bi' lo'o tya'a ngu' . Tyucuaa ma' cusu' bi' cua ngua'ni tsa ngu' cña cha' cañi la cha' tso'o ji'i̱ Jesús nquicha' ; stu'ba ti ngua'ni ngu' bi' cña lo'o na' , lo'o Clemente , lo'o xa' la ngu' tya'a ndya'a̱ ya cña . Cua nscua xtañi lcaa ngu' bi' lo quityi ji'i̱ ycui' Ndyosi , nu nscua xtañi ñati̱ nu caja chalyuu nu ná nga'a̱ cha' tye ji'i̱ .
66016006	Sin	Tya ndyi'u ti' nu'u̱ ñi'ya̱ ngua lo yuu tya sa'ni la , nu lo'o cua ndyujuii ngu' ji'i̱ ñati̱ jinu'u̱ ; cua ndyujuii ngu' bi' ji'i̱ tyu̱u̱ tya'a ñati̱ nu ngua tu'ba jinu'u̱ cha' nchcui' nu'u̱ lo'o ñati̱ . Lo'o juani la cui' ñi'ya̱ nu ngua'ni ngu' tya li' , la cui' jua'a̱ nda nu'u̱ cha' ti'í ji'i̱ ngu' , cha' tyi'u ti' ngu' ji'i̱ jyo'o nu cua ndyujuii ngu' ji'i̱ tya sa'ni la .
45006002	Sin	Ná tso'o tsiya' ti cua'ni na ñi'ya̱ nu ngua'ni na sa'ni la . Juani laca na ñi'ya̱ laca si cua ngujuii na lo'o Cristo , cha' xa' tyucui̱i̱ tsaa na juani ; ná tso'o si ña'a̱ ti tya cua'ni na cha' cuxi lacua .
66017011	Violence	Lo'o nu na'ni nu ngutu'ú nu ngua sa'ni bi' , pana nga'aa lu'ú bi' juani , bi' laca tya chaca tya'a rey nu laca loo ; ñi'ya̱ laca loo nu cati tya'a rey bi' nde chalyuu , jua'a̱ caca loo nu chaca rey bi' nde lo yuu chalyuu , cha' la cui' bi' laca nu cua tyaa ti ca bilyaa ― nacui̱ xca̱ jna' ― .
48004030	Recommendation	Lo'o jua'a̱ ntsu'u chaca cha' nu nchcui' quityi cusu' bi' , cha' ndi'ya̱ nacui̱ clyo'o Abraham bi' : “ Culo'o ji'i̱ nu cuna'a̱ nu ngüi'ya ti nu'u̱ cha' tyaa cho' , tyaalo'o ji'i̱ sñi' bi' . Ná taca tyanu cha' tso'o nu ntsu'u jinu'u̱ lo'o tyucuaa sñi' nu'u̱ . Ná nchca ca stu'ba cha' ji'i̱ sñi' nu cuna'a̱ cua' bi' lo'o sñi' na' , cha' sca nu cuna'a̱ nu ndi'i̱ tso'o ti laca na' ” , nacui̱ clyo'o Abraham bi' .
54006009	Sin	pana ntsu'u ñati̱ nu nti' tsa cha' caca culiya' ngu' . Ná tso'o cha' bi' , cha' li' cua'ni cuayá' nu xña'a̱ ji'i̱ ngu' si caca tyu'u cha' cuxi tyiquee ngu' ; tye chalyuu ji'i̱ ngu' li' , chcuna' cresiya ji'i̱ ngu' .
66017016	Violence	Lo'o lcaa rey nu laca nu tii tya'a sata na'ni chiya'a̱ ña'a̱ nu na'a̱ ca ti nu'u̱ , lo'o jua'a̱ ycui' na'ni bi' , lo'o ngu' bi' ca ti'í ti' ngu' ña'a̱ ngu' ji'i̱ quichi̱ tlyu bi' ; xlyaá ngu' lcaa cha' tso'o nu ntsu'u ji'i̱ ngu' quichi̱ bi' , tyanu ngu' quichi̱ jua'a̱ ti li' . Taqui̱ rey quichi̱ bi' li' , cua'ni tye ngu' ji'i̱ ngu' quichi̱ bi' .
46008003	Faith	Pana si tso'o ntsu'u tyiquee na ña'a̱ na ji'i̱ ycui' Ndyosi , tyuloo Ni ji'na li' , tyu'u cha' ji'i̱ Ni lo'o na li' .
45003009	Sin	Ndi'ya̱ ñacui̱ na lacua : Ná caca chcui' na cha' tso'o la na cha' laca na ngu' judío , cha' si'i cha' bi' tsiya' ti ; cua ngua cuayá' ca ti' na cha' stu'ba ti ntsu'u cha' cuxi ji'i̱ ngu' judío lo'o ji'i̱ ngu' xa' tsu' , cha' ntsu'u tsa cha' cuxi nu laca loo ji'i̱ lcaa ñati̱ chalyuu .
44007041	Sin	Li' ngüiñá ngu' sca toro cuañi' lo'o oro cha' caca bi' jo'ó ji'i̱ ngu' . Ndyujuii ngu' bata ca slo jo'ó bi' ji'i̱ ngu' , cha' ta ngu' msta̱ ji'i̱ jo'ó , cha' cua'ni tlyu ngu' ji'i̱ jo'ó bi' . Chaa tsa ti' ngu' lo'o na'a̱ ngu' ji'i̱ jo'ó nu ngüiñá ycui' ca ngu' ji'i̱ .
66009020	Sin	Pana ña'a̱ ti tya ngua'ni ngu' cha' cuxi , nu ñati̱ nu ná ngujuii lo'o quicha bi' ; ná nguxtyanu ngu' cha' cuxi nu ndu'ni ngu' . Ña'a̱ ti tya ndyu'ni tlyu ngu' ji'i̱ cui'i̱ cuxi , jua'a̱ ji'i̱ lcui̱ jo'ó nu ndya' lo'o oro , masi jo'ó ndya' lo'o plata , masi jo'ó ndya' lo'o chcua̱ ngatsi , masi jo'ó ndya' lo'o quee , masi jo'ó ndya' lo'o yaca ti ; ña'a̱ ti ndyu'ni tlyu ngu' ji'i̱ jo'ó nu ná nchca ji'i̱ ña'a̱ ji'na , ni ná nduna cha' nu nchcui' na , ni ná nchca ji'i̱ jo'ó bi' tya'a̱ .
47005011	Faith	Xqui'ya cha' ndube tsa ti' ya cha' ña'a̱ ycui' Ndyosi ji'i̱ ya , bi' cha' nchcui' tsa ya cha' ji'i̱ Jesús lo'o xa' ñati̱ . Tso'o tsa nslo ycui' Ndyosi ji'i̱ ya , ñi'ya̱ ndu'ni sa scaa ya . Lo'o jua'a̱ cu'ma̱ , nti' ya cha' liñi tsa ndyuloo ma̱ ji'i̱ ya ,
49002003	Sin	Ca ta'a na ni , chañi cha' ñi'ya̱ nu ndaquiya' ngu' bi' ji'i̱ nu cuxi , jua'a̱ ngua'ni na tya tsubi' la ; ngua'ni na cua ña'a̱ ca cha' cuxi nu ndijña ti' cresiya ji'na . Na laca nu ngua ti' ycui' ca na cha' cua'ni na , ngua'ni na ji'i̱ li' ; cua ña'a̱ ca cha' cuxi nu ngua'ya hique ti na , ngua'ni na cha' bi' . Bi' cha' ndyanu cha' xcube' ycui' Ndyosi ji'na , cha' ñasi̱' tsa Ni xqui'ya cha' cuxi nu ngua'ni na lo'o Ni ; stu'ba ti xcube' Ni ji'na lo'o cua ña'a̱ ca ñati̱ chalyuu li' .
44002040	Recommendation	Tya quiña'a̱ la cha' nchcui' Pedro lo'o ngu' li' . Liñi tsa ngulo yu cña ji'i̱ ngu' : ― Xtyanu ma̱ ji'i̱ ñati̱ nu ndu'ni xcui' cha' cuxi ― nacui̱ yu ji'i̱ ngu' .
45008013	Faith	Chcuna' chalyuu ji'i̱ ma̱ si xcui' culana ma̱ ji'i̱ cha' cuxi lo'o ndi'i̱ ma̱ chalyuu ; pana chacuayá' ji'i̱ Xtyi'i ycui' Ni taca tyiji̱loo ma̱ ji'i̱ cha' cuxi nu ntsu'u ji'i̱ ma̱ , cha' nga'aa cua'ni la ma̱ ji'i̱ . Caja chalyuu nu ná nga'a̱ cha' tye ji'i̱ ma̱ li' .
45010011	Faith	Cua nscua chaca cha' lo quityi ji'i̱ ycui' Ndyosi ndi'ya̱ : “ Ni tsaca na , tya'a ngusñi na cha' ji'i̱ ycui' Ndyosi , ná ntsu'u cha' caca taja ti' na ji'i̱ Ni li' ” . Jua'a̱ nchcui' quityi .
45001008	Faith	Su nguxana ti quityi re , ndyu'ni tlyu na' ji'i̱ ycui' Ndyosi xqui'ya Jesucristo . Tso'o tsa nti' na' cha' cua ngusñi lcaa tya'a ma̱ cha' ji'i̱ Jesús , ca lcaa quichi̱ ndañi cha' jlya ti' ma̱ cha' bi' .
52001004	Faith	Lo'o jua'a̱ ntsu'u tsa tyiquee ycui' Ndyosi ña'a̱ Ni ji'i̱ ma̱ . Cu'ma̱ ngu' tya'a ngusñi na cha' ji'i̱ Jesús , jlo ti' ya cha' cua ngusubi Ni ji'i̱ ma̱ ,
60004008	Recommendation	Nu cha' nu ndulo tsa cha' cua'ni ma̱ ni , bi' laca cha' xcui' tso'o caca tyiquee ma̱ ña'a̱ ma̱ ji'i̱ tya'a ñati̱ ma̱ . Lo'o si jua'a̱ nti' na ña'a̱ na ji'i̱ tya'a na , ndyu'ni clyu ti' na ji'i̱ qui'ya nu ntsu'u ji'i̱ tya'a na li' .
44027001	Description	Lo'o li' ngua stu'ba cha' ji'i̱ ngu' lo'o tya'a ngu' cha' ta ngu' ji'i̱ Pablo tsaa yu ca loyuu su cuentya Italia . Lo'o na' nu nscua̱ quityi re , nguta'a̱ na' lo'o ngu' li' . Ngulo ngu' cña ji'i̱ sca capitán ji'i̱ sendaru nu naa Julio cha' tsaa lo'o ji'i̱ Pablo lo'o xa' preso . Julio laca capitán ji'i̱ taju sendaru nu cuentya ji'i̱ Augusto .
66015003	Faith	Ndyula tu'ba ngu' sca ji̱i̱ nu cua ndyula tu'ba jyo'o Moisés nu ngua sa'ni , la cui' Moisés nu ngua'ni cña ji'i̱ ycui' Ndyosi ; lo'o nu ñi'ya̱ ña'a̱ xlya' bi' ndyula tu'ba la cui' ji̱i̱ bi' . Ndi'ya̱ nchcui' ji̱i̱ bi' : Ndyosi Xu'na ya , lcaa cña nchca jinu'u̱ ; tlyu tsa cña ndu'ni nu'u̱ , hasta ndube tsa ti' lcaa ñati̱ ji'i̱ cña bi' . Xcui' ndu'ni liñi nu'u̱ lo'o ñati̱ chalyuu , chañi tsa laca lcaa cha' nu nchcui' nu'u̱ lo'o ñati̱ . Sca ti nu'u̱ laca Xu'na lcaa ñati̱ tyucui ña'a̱ chalyuu .
60002002	Faith	Ñi'ya̱ laca sca cubi' cuañi' nu ngula ca ti , jua'a̱ laca cu'ma̱ cuentya ji'i̱ ycui' Ndyosi , cha' tsubi' ti ngusñi ma̱ cha' ji'i̱ ycui' Ni . Lu'ba ti ntyi' cubi' cuañi' cha' ntyute' tsa ; si ná cati' lu'ba ti , ná caluu cubi' tsiya' ti . Lo'o jua'a̱ cu'ma̱ ni , tso'o la si cua'ni cña ti' ma̱ cha' ca tsa'a̱ la ma̱ cha' ji'i̱ ycui' Ndyosi , cha' ñi'ya̱ nti' styi' , jua'a̱ laca cha' ji'i̱ ycui' Ndyosi cuentya ji'i̱ ma̱ . Cua'ni bi' cha' caca nguula la ti' tyiquee ma̱ cuentya ji'i̱ ycui' Ndyosi , cha' taca clyaá ma̱ ji'i̱ cha' cuxi .
66014013	Faith	Li' ndañi xtyi'i ca su ntucua ycui' Ndyosi , nchcui' sca ñati̱ lo'o na' : ― Scua clya nu'u̱ cha' re : “ Tso'o tsa caca tyiquee ñati̱ nu ndyijii laja lo'o ndyu'ni ngu' cña ji'i̱ ycui' Ndyosi nu Xu'na na tyempo nde loo la ” . La cui' jua'a̱ laca cha' nu nda Xtyi'i ycui' Ndyosi lo'o ma̱ . Nacui̱ cha' ca bi' tyi'i̱ cña' ñati̱ bi' li' , cha' tso'o tsa cña nu ngua'ni ngu' lo'o ya̱a̱ ngu' chalyuu ; ndiya ti' Ni cña nu ngua'ni ngu' , bi' cha' tyi'u ti' ycui' Ndyosi ji'i̱ cña nu cua ngua'ni ngu' bi' li' ― nacui̱ Ni jna' .
59001027	Faith	Si tyucui tyiquee na tsiya' ti ndu'ni na cha' tacati cuentya ji'i̱ Ni , si si'i na tucua cha' ntsu'u tyiquee na , ndi'ya̱ nti' ycui' Ndyosi Sti na cha' cua'ni na li' : nga'a̱ cha' xtyucua na ji'i̱ nu sube ti'i , jua'a̱ nga'a̱ cha' xtyucua na ji'i̱ nu cuna'a̱ nu ndyanu ti'i ti , nu lo'o nchcube' tsa ngu' ndi'i̱ ngu' chalyuu ; pana ná tso'o tyatí̱ yu'u na lo'o cha' cuxi nu ntsu'u nde chalyuu .
51002004	Recommendation	Cua nti' tsa na' cha' ná tucui cñilo'o ji'i̱ ma̱ , masi nti' ma̱ cha' tso'o tsa nchcui' ngu' bi' ; bi' cha' laca nchcui' na' lo'o cu'ma̱ jua'a̱ .
66005013	Description	Li' nguañi ndyula tu'ba lcaa ñati̱ tyucui ña'a̱ chalyuu , lcaa ngu' nu cua nda ycui' Ndyosi ji'i̱ lijya̱ nde chalyuu ; masi nde cua̱ su ntucua ycui' Ni , masi nde lo yuu chalyuu , masi chaca ba'a chalyuu su ndyaa ñati̱ nu ngujuii , masi lo tyujo'o , lcaa ñati̱ bi' ndyu'ni tlyu ngu' ji'i̱ ycui' Ndyosi . Ndi'ya̱ nchcui' ngu' : Cua'ni tlyu na ji'i̱ ycui' nu Cusu' nu ntucua ca su tlyu , nacui̱ ngu' , cua'ni chi̱ na loo Ni . Jua'a̱ nu ñi'ya̱ ña'a̱ xlya' bi' , cua'ni tlyu na ji'i̱ Ni . Sca ti ycui' Ndyosi ntsu'u chacuayá' ji'i̱ Ni cha' cua'ni Ni lcaa lo cña tsiya' ti ; lo'o jua'a̱ ná nga'a̱ cha' tye cha' ji'i̱ ycui' Ni tsiya' ti , nacui̱ ngu' .
66008008	Description	Li' ngula'á xca̱ nu nchca tyucuaa lo'o cui'chcua̱ ji'i̱ ; hora ti ndyacua̱ sca ca'ya cua̱ , ña'a̱ tsaca chu̱' ca'ya ndyaqui̱ ngua'ya nde lo tyujo'o . Li' sa cla'be ti hitya tyujo'o ngua tañi ,
44007058	Violence	Ntejeya' ngu' ji'i̱ nu Esteban bi' , lo'o li' yala ntchaa ngutu'u ngu' ndyaa lo'o ngu' ji'i̱ yu nde to' quichi̱ . Li' ngu̱ ngu' quee ji'i̱ yu cha' cujuii ngu' ji'i̱ yu , pana ngusta ngu' bi' ste' ngu' ca su ndu̱ sca yu cuañi' nu naa Saulo .
45015011	Faith	Lo'o jua'a̱ tya ntsu'u chaca cha' nu nchcui' ndi'ya̱ : Cua'ni tlyu lcaa ngu' xa' tsu' ji'i̱ ycui' nu Xu'na na ; lcaa ngu' cula tu'ba ngu' ji̱i̱ nu chcui' cha' ji'i̱ lcaa cha' tlyu nu ngua'ni ycui' Ni , nacui̱ jyo'o David .
45011036	Faith	Lcaa na nu ntsu'u chalyuu , na ji'i̱ ycui' Ndyosi laca bi' , cha' cua ngüiñá ycui' Ni lcaa na , cha' caca bi' cña ji'i̱ Ni . Nga'aa caca tye cha' cua'ni tlyu na ji'i̱ ycui' Ndyosi . Lo'o jua'a̱ chañi tsa cha' bi' .
43001029	Faith	Ca chaca tsa̱ na'a̱ Juan cha' cua lijya̱ ti Jesús slo . Lo'o li' nacui̱ Juan ji'i̱ ñati̱ nu ndu̱ slo : ― Ña'a̱ tso'o ma̱ ji'i̱ nu cusu' cua ― nacui̱ ― . Cua ngusubi ycui' Ndyosi ji'i̱ nu cua cha' caca yu sca msta̱ lu'ú , cha' cuityi̱ lcaa qui'ya nu ntsu'u ji'i̱ ñati̱ chalyuu ― nacui̱ ― .
58011031	Description	Pana jyo'o Rahab , sca nu cuna'a̱ calle nu nguti'i̱ ca quichi̱ bi' , jlya ti' cho' ji'i̱ ycui' Ndyosi ; bi' cha' nchcui' tso'o cho' lo'o nu tucua tya'a ngu' Israel nu cuaana ti ndyaa , ndyaa na'a̱ ngu' lo quichi̱ bi' clyo . Nda cho' su tyi'i̱ ngu' , bi' cha' ná ngujuii cho' lo'o ngujuii xa' la ñati̱ tya'a quichi̱ tyi cho' nu ná ndaquiya' ji'i̱ ycui' Ndyosi tsiya' ti .
43010010	Grace	’ Tsa cu' ti cña cuaana ndu'ni nu ngu' cuaana bi' ― nacui̱ Jesús ― . Ndya'a̱ ngu' bi' cha' cua'ni ñu'u̱ ngu' ji'i̱ ñati̱ , cha' chcuna' cresiya ji'i̱ ñati̱ bi' ; na cua lijya̱ na' cha' ta na' chalyuu tso'o ji'i̱ ñati̱ , su caca tyi'i̱ ngu' tyucui tyiquee ngu' li' ― nacui̱ ― .
50003020	Faith	Pana nu na ni , ca su ntucua ycui' Ndyosi tsiya' ti , ca ndacua ntsu'u quichi̱ tyi na nu chañi ca . Lo'o juani chaa tsa ti' na ntajatya na ji'i̱ Jesucristo nu Xu'na na , ni jacua' tyu'u Ni nde cua̱ su ntsu'u quichi̱ nu ca tyi na , cha' ca̱qui'ya Ni ji'na nde chalyuu , cha' cua'ni lyaá lyiji Ni ji'na .
45015007	Recommendation	Ñi'ya̱ tso'o tsa nchcui' Cristo lo'o ma̱ , jua'a̱ nga'a̱ cha' chcui' tso'o ma̱ lo'o tya'a ñati̱ ma̱ , cha' caja ñi'ya̱ cua'ni tlyu ngu' ji'i̱ ycui' Ndyosi lo'o ña'a̱ ngu' ji'i̱ ma̱ .
44021024	Recommendation	Tsaa lo'o nu'u̱ ji'i̱ ngu' bi' , cha' stu'ba ti cua'ni lyiji ma̱ cha' nu cua ngüiñi ji'i̱ ngu' bi' lo'o ycui' Ndyosi . Nu'u̱ cui'ya lcaa na nu nga'a̱ cha' caca msta̱ ji'i̱ ngu' ne' laa . Li' taca xi'yu ngu' quicha̱' hique ngu' lo'o cua ndye cha' bi' . Caca cuayá' ti' lcaa ngu' li' , cha' lo'o nu'u̱ ndaquiya' nu'u̱ ji'i̱ lcaa cha' nu nguxtyanu jyo'o cusu' ji'na , cha' si'i cha' liñi nu cua nchcui' ñati̱ jinu'u̱ li' .
45004012	Faith	La cui' jua'a̱ laca tyiquee ngu' judío tya'a na nu stu'ba ti ngusñi cha' ji'i̱ Jesucristo lo'o na . Chañi cha' Abraham ngua jyo'o cusu' ji'i̱ ngu' ; pana tso'o la cha' jlya ti ti' ngu' ji'i̱ ycui' Ndyosi , ñi'ya̱ jlya ti' nu jyo'o Abraham bi' , masi tya lyiji clyacua̱ yu .
44001026	Description	Li' ngua'ni ngu' sca cña cha' ngusubi ngu' ji'i̱ tsaca ngu' , ti ji'i̱ tyanu cña bi' . Jua'a̱ nquijeloo ji'i̱ ngu' cha' Matías caca ñati̱ bi' . Li' stu'ba ti ndya'a̱ yu bi' lo'o nu tii chaca tya'a ngu' cha' caca tya'a ngu' nu nda Ni cña ji'i̱ cha' chcui' cha' ji'i̱ Jesucristo nde lo yuu chalyuu .
45004007	Grace	Li' nacui̱ David ndi'ya̱ : Tso'o ntsu'u tyiquee na lo'o cua'ni clyu ti' Ni ji'na ji'i̱ qui'ya nu ntsu'u ji'na , lo'o culotsu' Ni yabe' nu ntsu'u ji'na , nacui̱ .
66011004	Description	Lo'o ndu̱ tyucuaa ñati̱ bi' chalyuu , ndu̱ ngu' cuentya ji'i̱ ycui' Ndyosi nu laca loo tyucui ña'a̱ chalyuu ; nxtyucua tsa ycui' Ndyosi ji'i̱ ngu' bi' , cha' chcui' ngu' lcaa cha' nu nti' ycui' Ni ta Ni lo'o ñati̱ . Caca ngu' ñi'ya̱ laca tucua tya'a yaca si'yu olivo , lo'o jua'a̱ caca ngu' ñi'ya̱ laca tucua tya'a candyeru . ( Tso'o tsa setye ndyu'u ji'i̱ si'yu olivo bi' , cha' tyaqui̱ ne' candyeru . )
59004009	Recommendation	Ntsu'u cha' ca xñi'i̱ ti' ma̱ xqui'ya nu quiña'a̱ tsa cha' cuxi nu ntsu'u ne' cresiya ji'i̱ ma̱ , bi' cha' ndu'ni cha' xi'ya ma̱ , ndu'ni cha' cunaa ma̱ xqui'ya cha' cuxi bi' . Xi'ya ca ma̱ juani , masi nxtyí tsa ma̱ nquicha' ; ca xñi'i̱ tsa ti' ma̱ juani , masi chaa tsa ti' ma̱ nquicha' .
64001011	Recommendation	Cusu' , ná tyatí̱ yu'u ma̱ lo'o cha' cuxi nu ntsu'u chalyuu , tso'o la si tyi'u ti' ma̱ ji'i̱ lcaa cha' nu tso'o ti . Lcaa ñati̱ nu xcui' clyana cha' tso'o nu cua'ni ngu' cha' xtyucua ngu' ji'i̱ xa' la tya'a ñati̱ ngu' , cua ntsu'u cha' ji'i̱ ngu' bi' lo'o ycui' Ndyosi ; lcaa ñati̱ nu xcui' clyana cha' cuxi cha' cua'ni ngu' , bilya tyu'u cha' ji'i̱ ngu' bi' tsiya' ti lo'o ycui' Ndyosi .
45004011	Faith	ca tiya' la , li' ngulacua̱ yu jua'a̱ . Sca cuayá' ti ngua bi' , cha' caca cuayá' ti' ngu' cha' ngua tso'o cresiya ji'i̱ yu cuentya ji'i̱ ycui' Ndyosi , nu lo'o jlya ti ti' yu ji'i̱ Ni . Yala la ngua cha' ngusñi yu cha' ji'i̱ ycui' Ndyosi , tiya' la ngulacua̱ yu . Bi' cha' lcaa ma̱ nu ntsu'u ma̱ xa' tsu' nu ngusñi ma̱ cha' ji'i̱ Jesús , laca ma̱ ñi'ya̱ laca si Abraham laca jyo'o cusu' ji'i̱ ma̱ nu ya̱a̱ chalyuu tya clyo la . Lo'o xñi cua ña'a̱ ca na cha' ji'i̱ Jesús , li' quiñi cha' ji'i̱ ycui' Ndyosi lo'o na cha' caca lubii cresiya ji'na .
45006007	Grace	Lo'o cua ngujuii sca ñati̱ ni , cua ndye cha' ji'i̱ lo'o qui'ya nu ntsu'u ji'i̱ nde chalyuu li' .
47004010	Faith	Macala su ndya'a̱ ya nde chalyuu , lu'ba ti nchca quicha ya , ntsu'u tsa cha' ti'í nu ndyu'ni ngu' lo'o ya , tsa ña'a̱ nu ngua ji'i̱ Cristo lo'o ya̱a̱ yu nde chalyuu , nu lo'o ndyujuii ngu' ji'i̱ yu . Pana li' ca jlo ti' xa' ñati̱ cha' ña'a̱ ti tya lu'ú ycui' Cristo , nu lo'o ña'a̱ ngu' bi' cha' ña'a̱ ti tya lu'ú ya .
50002021	Sin	ná ndi'i̱ xa' la ngu' tya'a na ca nde nu ndube ti' ñi'ya̱ ndyaca cña ji'i̱ Jesucristo ca su ndi'i̱ ma̱ , xcui' na ntsu'u la tyiquee ngu' ji'i̱ cña ji'i̱ ycui' ca ngu' .
58011011	Faith	Lo'o ycui' Sara clyo'o yu ni , jlya ti' ma' ji'i̱ ycui' Ndyosi , bi' cha' ngua tana ma' , masi cusu' tsa ma' , masi bilya caja sñi' ma' tsiya' ti . Ngujui sñi' ma' lacua , xqui'ya cha' jlya ti' ma' ji'i̱ ycui' Ndyosi , cha' chañi cua'ni Ni lcaa ña'a̱ cha' nu cua nacui̱ Ni ji'i̱ ma' .
43006039	Grace	Na cua nti' Sti na' cha' ná chcuna' ni sca ñati̱ nu cua ngusñi cha' 'na . Lo'o li' cua'ni na' cha' tyu'ú ngu' chaca quiya' lo'o cua tye ti chalyuu ― nacui̱ ― .
46008006	Faith	Pana nu ñati̱ tya'a ntsu'u cha' ji'na lo'o Jesús , sca ti ycui' Ndyosi Sti na jlya ti' na ji'i̱ tsiya' ti ; la cui' ti jua'a̱ sca ti ycui' Jesucristo nu Xu'na na ngusñi na cha' ji'i̱ . Ngüiñá Ni tyucui ña'a̱ chalyuu , xqui'ya Jesús ndya' lcaa lo na ; cuentya ji'i̱ ycui' Jesús laca lcaa lo na nu ntsu'u chalyuu , lo'o jua'a̱ xqui'ya ycui' Jesús ndi'i̱ na chalyuu .
52003006	Description	Lo'o juani tso'o tsa ntsu'u tyiquee ya xqui'ya cu'ma̱ . Cua ndyalaa Timoteo ca nde chaca quiya' ; cua ndacha' yu ji'i̱ ya ñi'ya̱ ndyu'ni ma̱ , cha' tya ngusñi ma̱ cha' tso'o ji'i̱ ycui' Ni , cha' ntsu'u tsa tyiquee ma̱ ña'a̱ ma̱ ji'i̱ tya'a ma̱ xqui'ya ycui' nu Xu'na na . Nacui̱ yu cha' ndube tsa ti' ma̱ ji'i̱ ya , ndu̱ tsa ti' ma̱ ni jacua' tyacua tya'a na chaca quiya' . Stu'ba ti ntsu'u tyiquee na , ¿ ni jacua' tyacua tya'a na lacua ?
60005004	Grace	Nu lo'o tyu'u tucua ycui' nu Xu'na na , li' ta Ni na tso'o nu tyacua ji'i̱ ma̱ . Ná nga'a̱ cha' tye tsiya' ti na nu ta Ni ji'i̱ lcaa na nu ntsu'u cña ji'na cha' ña'a̱si̱i̱ na ji'i̱ taju ñati̱ ji'i̱ Ni ; si'i ñi'ya̱ nti' ngana nu caja ji'na lo'o ndyu'ni na cña nde chalyuu nu yala ti tye bi' .
47003012	Faith	Lo'o juani nga'aa ntsi̱i̱ na chcui' na lo'o ñati̱ , cha' jlo ti' na cha' tso'o tsa laca cha' ji'i̱ Jesús nu nchcui' na re .
61002012	Sin	Ñi'ya̱ laca na'ni quixi̱' nu ná nchca culacua ti' , jua'a̱ laca nu ñati̱ cuxi bi' , cha' xcui' cha' suba' nchcui' ngu' bi' ji'i̱ lcaa cha' nu ná nchca cuayá' ti' ngu' ji'i̱ . Nxñi na ji'i̱ na'ni tyaala nu ntsu'u ne' quixi̱' , ndyujuii na ji'i̱ ni' li' . Lo'o jua'a̱ nu ngu' cuxi bi' , tyaala ngu' cha' nti' ngu' cua'ni ñu'u̱ ngu' ji'i̱ lcaa lo na tso'o ; pana tye cha' ji'i̱ ngu' bi' tsiya' ti nde loo la ,
43012006	Sin	Cha' cuaana Judas , bi' cha' nacui̱ jua'a̱ , si'i cha' tya'na ti' ji'i̱ ngu' ti'i . Ycui' ca Judas laca loo ji'i̱ cuiji̱ su ntsu'u cñi ji'i̱ ngu' tya'a ndya'a̱ lo'o Jesús , pana na ntyucuaana Judas cñi nu ntsu'u ji'i̱ lcaa ngu' bi' .
62004016	Faith	Ngua cuayá' ti' na li' , cha' ntsu'u tsa tyiquee ycui' Ndyosi ña'a̱ Ni ji'na ; jua'a̱ jlya ti' na li' , cha' xcui' ntsu'u tsa tyiquee ycui' Ni ña'a̱ Ni ji'i̱ ñati̱ chalyuu . Lo'o ñati̱ nu jua'a̱ tso'o nti' ña'a̱ ngu' ji'i̱ tya'a ñati̱ , nu xcui' jua'a̱ ndu'ni ngu' laja lo'o ndi'i̱ ngu' chalyuu , cua stu'ba ntsu'u tyiquee ngu' bi' lo'o ycui' Ndyosi ; la cui' jua'a̱ stu'ba ntsu'u tyiquee ycui' Ndyosi lo'o ngu' bi' li' .
44011019	Description	Cua sa'ni xi ngua lo'o ndyujuii ngu' ji'i̱ Esteban , lo'o la cui' tyempo bi' ngua ti' ngu' xcube' ngu' ji'i̱ lcaa ngu' nu ntsu'u cha' ji'i̱ lo'o Jesús ; bi' cha' tyu̱u̱ tsa tya'a ngu' bi' ndatsu' ngu' ndyaa ngu' tyijyu' . Ntsu'u ngu' nu ndyaa ca loyuu su cuentya Fenicia , ntsu'u tya'a ngu' nu ndyaa ca loyuu su cuentya Chipre , lo'o jua'a̱ ntsu'u tya'a ngu' nu ndyaa ca quichi̱ Antioquía . Lcaa su ndyaa ngu' ngulu'u ngu' cha' tso'o ji'i̱ Jesucristo ji'i̱ tya'a ngu' judío ti , ná ngulu'u ngu' cha' bi' ji'i̱ xa' ñati̱ .
54006006	Faith	Chañi cha' ntsu'u xi cha' tso'o nu tyacua ji'na xqui'ya ycui' Ndyosi , si cua'ni tlyu na ji'i̱ Ni tyucui tyiquee na ; pana sca ti si nguaala' ti' na lo'o lcaa cha' tso'o nu ntsu'u ji'na nde chalyuu .
66013007	Violence	Ngujui chacuayá' ji'i̱ ni' cha' xu̱u̱ tya'a ni' lo'o ñati̱ nu ntsu'u cha' ji'i̱ lo'o ycui' Ndyosi , cha' tyiji̱loo ni' ji'i̱ ngu' bi' . Lo'o li' ngujui chacuayá' ji'i̱ ni' cha' caca ni' loo ji'i̱ tyucui ña'a̱ chalyuu mala su ndi'i̱ ñati̱ , masi lcaa lo ñati̱ chalyuu nu ngutu'u cua ña'a̱ ca quichi̱ tyi ngu' , nu nchcui' cua ña'a̱ ca lo cha'cña nu nchcui' ñati̱ chalyuu ;
60002020	Faith	Si quiji'i̱ xu'na msu ji'i̱ sca msu ji'i̱ xqui'ya cha' ngua'ni msu bi' sca cha' cuxi , ná sca cha' laca li' ; nga'a̱ cha' chcube' msu bi' . Pana cuentya ji'i̱ ycui' Ndyosi , tso'o tsa ndu'ni sca msu si talo tyiquee msu bi' lo'o xcube' xu'na yu ji'i̱ yu laja ti , nu lo'o tso'o tsa ndaquiya' msu bi' ji'i̱ cña ji'i̱ xu'na yu .
58009015	Grace	Bi' cha' lacua , Cristo laca nu ngüiñi sca cha' cucui ji'i̱ ycui' Ndyosi lo'o ñati̱ chalyuu , masi lo'o cua ña'a̱ ca ñati̱ nu cua ngusubi ycui' Ndyosi ji'i̱ . Jua'a̱ ngua'ni Cristo , nu lo'o ngujuii yu , cha' jua'a̱ ngulaá na ji'i̱ lcaa cha' cuxi nu ngua'ni na lo'o tya ndaquiya' tsa na ji'i̱ cha' cusu' bi' . Nu juani taca tyacua lcaa cha' nu cua nacui̱ ycui' Ndyosi Sti na ji'na cha' tyacua ji'i̱ lcaa ngu' nu ngusubi Ni ji'i̱ ; ná nga'a̱ cha' culiji yu'u cha' bi' ji'na tsiya' ti .
45006001	Sin	Ndi'ya̱ ñacui̱ na lacua : Ná tso'o si ña'a̱ ti tya cua'ni na cha' cuxi , cha' li' tya quiña'a̱ la cha' tso'o cua'ni ycui' Ndyosi lo'o na , nti' na .
49005004	Recommendation	Nga'aa ntsu'u cha' tyu'u cha' suba' tu'ba ma̱ . La cui' ti ná chcui' ma̱ cha' tonto , ná chcui' ma̱ sca cha' nguna' ti lo'o tya'a ñati̱ ma̱ . Tso'o la si tya ma̱ xlya'be ji'i̱ ycui' Ndyosi .
66006008	Violence	Li' na'a̱ na' cha' ndu̱ sca cuayu nu ngatsi ña'a̱ . La Muerte naa nu ntucua hichu̱' cuayu bi' , cha' bi' laca nu ndyaa ndyujuii ji'i̱ ñati̱ ; nde chu̱' bi' ngutu'u lca'a̱ tsa tlyu ti cresiya ji'i̱ ngu' jyo'o . Ntsu'u chacuayá' ji'i̱ yu bi' , cha' cujuii yu ji'i̱ ña'a̱ tsaca yu'be ñati̱ nu ndi'i̱ chalyuu ; lcaa ni'i̱ su ndi'i̱ jacua tya'a ñati̱ ni , cujuii yu ji'i̱ tsaca tya'a ngu' li' , masi lo'o caca cha' cusu̱u̱ ji'i̱ ngu' , masi lo'o caca jbi'ña ji'i̱ ngu' , masi lo'o quicha ngu' , masi lo'o cua'ni xña'a̱ na'ni tyaala lo'o ngu' .
45004016	Faith	Ngüiñi cha' ji'i̱ Ni lo'o jyo'o Abraham lo'o ngusñi ti yu cha' ji'i̱ Ni , cha' caca cuayá' ti' lcaa na cha' xcui' cha' tso'o ntsu'u tyiquee Ni ; bi' cha' nda Ni cha' bi' lo'o na . Ndyanu cha' bi' ji'i̱ lcaa ñati̱ ji'i̱ Abraham nu cala chalyuu ca nde loo la . Ni si'i tsa lo cua ti ñati̱ nu taquiya' ji'i̱ cha' cusu' ti laca nu tyanu cha' tso'o bi' ji'i̱ , la cui' jua'a̱ tyanu cha' bi' ji'i̱ lcaa ñati̱ tya'a na nu xñi na cha' ji'i̱ ycui' Ndyosi ñi'ya̱ ngusñi ycui' Abraham cha' ji'i̱ Ni ; jua'a̱ nti' na lo'o nacui̱ na cha' sti lcaa na ngua jyo'o Abraham bi' cuentya ji'i̱ ycui' Ndyosi .
44028018	Description	Ngua cuayá' jna' lo'o ngu' romano bi' li' ; pana nacui̱ ngu' bi' cha' ná ntsu'u qui'ya 'na xqui'ya bi' cujuii ngu' jna' . Ngua ti' ngu' bi' cua'ni lyaá ngu' jna' li' .
45009016	Grace	Bi' cha' laca cha' si'i na ndu'ni clyu ti' ycui' Ndyosi ji'na xqui'ya cha' nu ndiya ti ti' na ji'i̱ Ni , si'i na ndu'ni clyu ti' Ni ji'na xqui'ya cha' nguula tsa ndyu'ni na cña ji'i̱ Ni ; laca cha' tya'na ti ti' Ni ña'a̱ Ni ji'na , bi' cha' ngua'ni lyaá Ni ji'na .
46010008	Sin	La cui' ti ná tso'o cha' cua'ni suba' na lo'o xa' cuna'a̱ , ñi'ya̱ nu ngua'ni ngu' bi' li' . ¿ Ñi'ya̱ ngua li' ? Sca ti tsa̱ ngujuii calaa ntucua sna mil tya'a ñati̱ bi' xqui'ya cha' cuxi bi' .
45007023	Sin	pana nchca cuayá' ti' na' cha' ndi'i̱ chaca nu laca loo ji'i̱ tyucui ña'a̱ na' . Nxu̱u̱ tya'a bi' lo'o lcaa cha' tso'o nu ntsu'u tyiquee na' ji'i̱ ; bi' laca cha' cuxi nu ntsu'u ne' cresiya jna' , nu ndu'ni lo'o na' cha' cua'ni na' cña ji'i̱ , ñi'ya̱ nti' si cua laca na' sca preso .
58006001	Faith	Cua'ni yala na lacua , cha' cuna tso'o na lcaa cha' nu ntsu'u ji'i̱ Cristo ; cua'ni na cha' caca na ñati̱ nu nclyacua tso'o ti ti' , cha' ná tso'o si xcui' na nchcui' na ji'i̱ cha' nu ngua tsa'a̱ na tya clyo ti . Juani cua jlo tso'o ti' na macala ntucua quiya' cha' ji'i̱ Cristo : cua nchcui' na ñi'ya̱ caca tyu'utsu' na ji'i̱ cha' cuxi nu ngua'ni na tya sa'ni la , ñi'ya̱ caca xñi na cha' ji'i̱ Cristo ;
46016011	Recommendation	Ni tsaca ma̱ , ná cña'a̱ ti'í ma̱ ji'i̱ yu ; tso'o la si xtyucua ma̱ ji'i̱ yu cha' quiñi tyucui̱i̱ ji'i̱ yu cha' tyalaa yu ca slo na' . Ntajatya tsa ya ji'i̱ yu , na' lo'o lcaa tya'a ngusñi na cha' ji'i̱ Cristo ca nde .
59002014	Faith	Cu'ma̱ tya'a ngusñi na cha' ji'i̱ Jesús , ná taca ñacui̱ na cha' ntsu'u cha' ji'na lo'o Jesús , si ná lo'o ndu'ni na cha' tso'o nu xtyucua ji'i̱ tya'a ñati̱ na . Sca ti ngusñi tso'o na cha' ji'i̱ Jesús , si cua'ni na cha' tso'o jua'a̱ ; li' tyaja'a̱ Ni cua'ni lyaá Ni ji'na .
43007025	Description	Lo'o ndyuna xi ngu' quichi̱ Jerusalén cha' bi' , li' nguxana nchcui' ngu' ji'i̱ : ― Nu ñati̱ jua , ¿ ha si'i na nclyana ngu' ji'i̱ yu cha' cujuii ngu' ji'i̱ ? ― nacui̱ ngu' ― .
43020022	Faith	Ngulo tu'u Jesús lo ngu' bi' li' . ― Tyanu Xtyi'i ycui' Ndyosi ne' cresiya ji'i̱ ma̱ juani ― nacui̱ yu ji'i̱ ngu' bi' ― .
45010003	Sin	ná nchca cuayá' ti' ngu' bi' ñi'ya̱ ndu'ni Ni cha' ca tso'o cresiya ji'i̱ ñati̱ cuentya ji'i̱ ycui' Ni . Xa' ña'a̱ nti' ngu' bi' ; cha' ji'i̱ ycui' ca ngu' nclyana ngu' ñi'ya̱ caca tso'o cresiya ji'i̱ ngu' , cha' ná ntaja'a̱ ngu' jlya ti' ngu' ji'i̱ cña nu ndyu'ni ycui' Ndyosi .
62005010	Faith	Ñati̱ nu jlya ti' ji'i̱ yu cha' laca yu nu sca ti Sñi' ycui' Ndyosi , ycui' ca ngu' jlo ti' ngu' ne' cresiya ji'i̱ ngu' cha' chañi tsa laca cha' bi' ; ñati̱ nu ná ntaja'a̱ tucuá cha' ji'i̱ Ni , cha' laca Jesucristo Sñi' ycui' ca Ni , bi' ngu' laca nu ná jlya ti' tsiya' ti cha' cua nchcui' ycui' Ndyosi cha' ji'i̱ Sñi' ycui' ca Ni . Ñati̱ cuiñi laca ycui' Ndyosi nti' ngu' bi' .
43014012	Faith	Liñi tsa cha' nu ta na' lo'o ma̱ juani , cha' lcaa ñati̱ nu xñi cha' jna' , taca cua'ni ngu' la cui' ña'a̱ cña tonu nu ndu'ni ycui' na' ; lo'o jua'a̱ tlyu la cña caca cua'ni ngu' bi' li' , cha' cua tya'a ti na' ca su ndi'i̱ ycui' Ndyosi Sti na' ― nacui̱ Jesús ― .
56002009	Recommendation	Chcui' nu'u̱ lo'o ngu' nu laca msu nu ngüi'ya ñati̱ cha' taquiya' ngu' ji'i̱ lcaa cha' nu nchcui' xu'na ngu' , cha' tso'o ti cua'ni ngu' lcaa cña ji'i̱ ngu' , cha' ná xlyú ngu' cha' hichu̱' nu laca xu'na ngu' .
58012015	Recommendation	Cui'ya ma̱ cuentya cha' ni tsaca ngu' tya'a ma̱ ná xtyanu jua'a̱ ti lcaa cha' tso'o nu ndu'ni ycui' Ndyosi lo'o na . Lo'o jua'a̱ cui'ya ma̱ cuentya cha' ná cua'ni ñu'u̱ ma̱ ji'i̱ tyiquee xa' la ngu' tya'a ngusñi na cha' ji'i̱ Jesús . Ñi'ya̱ laca sca quixi̱' tyaala nu cua'ni ñu'u̱ ji'i̱ ñati̱ lo'o co'o ngu' hitya bi' , jua'a̱ caca na ji'i̱ tya'a na lo'o ntsu'u sca cha' cuxi ji'na .
54003007	Recommendation	Nu ñati̱ nu caca loo bi' ni , tso'o si caca yu sca ñati̱ nu nchcui' ngu' quichi̱ ji'i̱ yu cha' tso'o ti ndu'ni yu , masi ngu' nu ná ndaquiya' cha' ji'i̱ Jesucristo tsiya' ti chcui' ngu' jua'a̱ ji'i̱ yu . Lo'o li' ná caca chcui' ngu' cuentyu ji'i̱ yu bi' , ná caca cojolaqui nu xña'a̱ ji'i̱ yu bi' , cha' cua'ni yu cha' cuxi .
49004007	Grace	Pana cua nda Ni sca cña cha' cua'ni scaa na cuentya ji'i̱ Ni ; tsa ña'a̱ juersa nu nda Cristo ji'i̱ scaa na , jua'a̱ taca cua'ni na cña bi' .
66016003	Description	Lo'o li' ndyaa xca̱ nu nchca tyucuaa , ndyaa ngusalú na nu ntsu'u ne' ca'ña ji'i̱ ca lo tyujo'o ; ngutsa'a̱ hitya li' , ngua tyucu̱ ñi'ya̱ nti' tañi sca jyo'o . Ngujuii lcaa na lu'ú nu ntsu'u lo tyujo'o li' .
49006006	Recommendation	Cua'ni ma̱ cña ji'i̱ ngu' lacua ; si'i na cua'ni ti ma̱ jua'a̱ cha' tyanu tso'o ma̱ lo'o ngu' , nu lo'o ndu̱ ti ngu' ndyi'ya ngu' cuentya ji'i̱ ma̱ si ndyu'ni ma̱ cña . Tso'o la si tyi'u ti' ma̱ cha' la cui' msu ji'i̱ Cristo laca ma̱ , bi' cha' tyucui tyiquee ma̱ cua'ni ma̱ lcaa ña'a̱ cña nu nti' ycui' Ndyosi cha' cua'ni na .
60003016	Recommendation	Xcui' cha' tso'o cua'ni ma̱ lo'o ngu' lacua , cha' taca tyanu lubii cresiya ji'i̱ ma̱ ; li' caca tyuju'u ti' nu ngu' cuiñi bi' , ngu' nu nchcui' cuentyu ji'i̱ ma̱ xqui'ya cha' tso'o nu ndyu'ni ma̱ cuentya ji'i̱ Cristo .
43006040	Faith	Nde laca cña nu nti' Sti na' nu cua nda jna' lijya̱a̱ cha' caca : cua nti' Ni cha' ná tye chalyuu su tyi'i̱ ngu' lo'o Ni , lcaa ñati̱ nu ndyuloo jna' cha' laca̱ Sñi' Ni , lcaa ñati̱ nu xñi cha' jna' . Lo'o li' chañi cha' cua'ni na' cha' tyu'ú ngu' chaca quiya' lo'o cua tye ti chalyuu .
44012023	Violence	Hora ti ndyalaa sca xca̱ ji'i̱ ycui' Ndyosi slo rey cha' ta sca quicha tlyu ji'i̱ nu Herodes bi' , ndyatí̱ conu' ne' rey bi' li' . Ti'í tsa ne' rey li' , cha' ndyacu conu' bi' ne' . Ngujuii rey li' , cha' cua nda chacuayá' ji'i̱ ngu' cha' ngua'ni tlyu ngu' ji'i̱ rey ñi'ya̱ nu ndu'ni tlyu na ji'i̱ ycui' Ndyosi ; masi sca ñati̱ chalyuu ti ngua rey bi' , pana nda chacuayá' cha' cua'ni tlyu ngu' ji'i̱ .
47001003	Grace	Cua'ni tlyu na ji'i̱ ycui' Ndyosi nu laca Sti Jesucristo nu Xu'na na , xqui'ya cha' tya'na ti' Ni ña'a̱ Ni ji'na , lo'o jua'a̱ nxtyucua tsa Ni ji'na lo'o ndyacua cua ña'a̱ ca cha' ti'í ji'na .
54001006	Sin	Pana ntsu'u xi xa' la ñati̱ nu ná ntaja'a̱ ngu' cuna ngu' cha' bi' ; xa' tyucui̱i̱ ngusñi ngu' bi' , cha' nchcui' tsa ngu' cuentyu .
45001016	Faith	Ná ntyuju'u ti' na' tsiya' ti cha' culu'u na' cha' tso'o nu ntsu'u ji'i̱ Jesús ji'i̱ ñati̱ . Lijya̱ cha' bi' lo'o lcaa chacuayá' ji'i̱ ycui' Ndyosi , cha' cua'ni lyaá Ni ji'i̱ lcaa ñati̱ nu xñi cha' ji'i̱ ycui' Ni . Tya clyo nda Ni cha' tso'o bi' lo'o ngu' judío ti , li' lo'o nda Ni cha' tso'o bi' lo'o ngu' xa' tsu' .
46003011	Description	Jua'a̱ laca cha' lacua : cua laca ngusta ycui' Ndyosi ji'i̱ Jesucristo , cha' sca ti yu bi' caca su̱u̱ lcaa cha' bi' , cha' ycui' Jesús laca nu ntucua quiya' cha' nu cua ngusñi na ji'i̱ ycui' Ndyosi Sti na ; nga'aa ntsu'u xa' la jo'ó xa' la ñati̱ nu laca su̱u̱ cha' bi' .
49005033	Recommendation	Pana la cui' jua'a̱ nchcui' quityi bi' cuentya ji'i̱ lcaa cu'ma̱ , cha' cua'ni tyaca'a cu'ma̱ ngu' qui'yu ma̱ ji'i̱ clyo'o ma̱ ñi'ya̱ nu ndu'ni tyaca'a ma̱ ji'i̱ ycui' ca ma̱ . La cui' jua'a̱ nga'a̱ cha' cua'ni chi̱ ngu' cuna'a̱ ma̱ loo clyo'o ma̱ .
51002013	Grace	Ñi'ya̱ laca si cua ngujuii ma̱ , jua'a̱ ngua cu'ma̱ , xqui'ya cha' cua ntsu'u tsa qui'ya ji'i̱ ma̱ lo'o ycui' Ndyosi . Lo'o jua'a̱ ná ngujui ñi'ya̱ nu culacua̱ ycui' Ndyosi ji'i̱ ma̱ li' , xqui'ya cha' ná ntsu'u cha' ji'i̱ ma̱ tsiya' ti lo'o Ni nu ngua tyempo bi' . Pana juani cua ngua'ni Ni cha' tyu'ú ma̱ chaca quiya' ñi'ya̱ nu ndyu'ú ycui' Cristo . Cua ngüi'ya Ni cha' clyu ti' ji'na ji'i̱ lcaa qui'ya nu ntsu'u ji'na lo'o Ni .
54004014	Recommendation	Na cua nda ycui' Ndyosi tyucui chacuayá' ji'i̱ Ni jinu'u̱ lo'o ngusta ya' ngu' cusu' hique nu'u̱ , cha' cua'ni nu'u̱ cña cuentya ji'i̱ ycui' nu Xu'na na . Cua nchcui' ngu' cuentya ji'i̱ Xtyi'i ycui' Ndyosi cha' cua'ni nu'u̱ cña bi' ; bi' cha' cui'ya tso'o nu'u̱ cuentya ji'i̱ cha' tso'o nu cua nda ycui' Ndyosi jinu'u̱ tsa̱ bi' , cha' talo nu'u̱ ji'i̱ cña nu ntsu'u jinu'u̱ .
66021001	Description	Lo'o li' na'a̱ na' cha' cua ndyaca cucui tyucui ña'a̱ nde cua̱ , cua ndye ndya' chaca ba'a chalyuu cucui . Nguliji yu'u lcaa na nu ntsu'u nde cua̱ tya tsubi' la ; jua'a̱ chalyuu cusu' re , jua'a̱ tyucui ña'a̱ tyujo'o , nguliji yu'u bi' , nga'aa ña'a̱ na' ji'i̱ tsiya' ti .
52005016	Recommendation	Tso'o ti caca tyiquee ma̱ lcaa tsa̱ .
66009006	Description	Cuayá' ca'yu co' , li' culana ngu' ñi'ya̱ caca cha' cajaa ngu' , pana ná nquijeloo cha' bi' ji'i̱ ngu' ; ca ti' ngu' cajaa ngu' , pana tya lyiji tsa cha' cajaa ngu' .
52004014	Faith	Jlo ti' na cha' ngujuii Jesús , lo'o li' ndyu'ú yu chaca quiya' ; bi' cha' caca cuayá' ti' na cha' lo'o ca̱a̱ ycui' Jesús nde chalyuu chaca quiya' , li' cua'ni ycui' Ndyosi cha' chaca quiya' tyu'ú lcaa jyo'o nu ngusñi cha' ji'i̱ Jesucristo tya clyo la , cha' stu'ba ti ca̱a̱ ngu' lo'o Jesús li' .
62004015	Faith	Ñati̱ nu tyaja'a̱ cacha' ji'i̱ tya'a ñati̱ cha' nu sca ti Sñi' ycui' Ndyosi laca Jesucristo , stu'ba ntsu'u tyiquee ycui' Ni lo'o ngu' bi' li' ; jua'a̱ stu'ba ntsu'u tyiquee ngu' bi' lo'o ycui' Ni .
49004022	Recommendation	bi' cha' cua'ni tye ma̱ ji'i̱ cha' cuxi nu ngua'ni ma̱ tya sa'ni la . Quiña'a̱ tsa cha' ndatsaa cha' cuxi bi' ji'i̱ ma̱ nu ngua li' , ndacui tsa ti' ma̱ ji'i̱ cha' cuxi bi' , ña'a̱ cuayá' nu chcuna' tsiya' ti chalyuu ji'i̱ ma̱ xqui'ya cha' cuxi bi' .
43010009	Grace	Nu nga'a̱ to' lo'o , tso'o tsa ña'a̱si̱i̱ ji'i̱ xlya' ji'i̱ ; lo'o jua'a̱ na' , tso'o tsa ña'a̱si̱i̱ na' ji'i̱ ñati̱ 'na ― nacui̱ Jesús ― . Taca tyeje tacui ngu' cha' tyatí̱ ngu' ne' lo'o su nga'a̱ na' , cha' ná caca cuxi ji'i̱ ngu' bi' li' . Tso'o ti tyatí̱ ngu' ne' lo'o su nga'a̱ na' , tso'o ti tyu'u ngu' chaca quiya' , ñi'ya̱ nu ndu'ni xlya' . Caja ñi'ya̱ tyiji̱ yu'u ji'i̱ ngu' bi' li' , ñi'ya̱ laca lo'o ndyiji na ndacu xlya' .
58011037	Violence	Ntsu'u ngu' bi' nu ngujuii li' , cha' ti'í tsa ngujui'i̱ quee hichu̱' ngu' lo'o ngu̱ ngu' quee ji'i̱ ngu' bi' , hasta ngusa'be ngu' ji'i̱ xa' la ngu' bi' lo'o chcua̱ ; jua'a̱ xa' la ngu' bi' ngujuii xqui'ya maxtyi ji'i̱ ngu' cuxi . Lo'o jua'a̱ ntsu'u ngu' bi' nu ná ngujui late' ji'i̱ , bi' cha' lacu' ngu' quiji̱ xlya' ti li' , masi quiji̱ chivo ; ntsu'u ngu' ti'i , ntsu'u ngu' quicha , cha' lya' tsa ti' ngu' cuxi ji'i̱ ngu' bi' , cha' ti'í ti' ngu' cuxi ña'a̱ ngu' ji'i̱ ngu' bi' .
62002029	Faith	Cua nchca cuayá' ti' ma̱ cha' lubii tsa cresiya ji'i̱ Jesucristo , bi' cha' tso'o si ca cuayá' ti' ma̱ cha' cua ña'a̱ ca ñati̱ nu ndu'ni cha' tso'o ñi'ya̱ ndyu'ni ycui' Jesús , caca ngu' bi' sñi' ycui' Ndyosi .
44013047	Grace	Jua'a̱ cña ngulo ycui' nu Xu'na na ji'i̱ ya nu nchcui' quityi cusu' bi' ndi'ya̱ : Ñi'ya̱ nti' sca xee ndubi nu nclyu'u xee tyijyu' , jua'a̱ nga'a̱ cha' ta ma̱ cha' jna' lo'o ngu' xa' tsu' , nacui̱ ycui' Ndyosi , cha' ca cuayá' ti' lcaa ñati̱ chalyuu tilaca laca nu cua'ni lyaá ji'i̱ ngu' .
47004002	Faith	Cua nguxtyanu ya ji'i̱ lcaa cha' cuxi nu ndyu'ni ngu' cuaana ti , lcaa cha' nu ntyuju'u tsa ti' ngu' cua'ni ngu' ji'i̱ . Si'i na nñilo'o ya ji'i̱ ngu' , la cui' jua'a̱ ná nchcutsa'a̱ ya cha' ji'i̱ ycui' Ndyosi lo'o xi xa' la cha' , nu lo'o nchcui' ya cha' bi' lo'o ngu' ; tso'o ti nclyu'u ya tyucui cha' ji'i̱ Jesús ji'i̱ ngu' . Lo'o jua'a̱ chañi tsa laca cha' bi' , cha' jua'a̱ caca cuayá' ti' lcaa ñati̱ cha' tyucui tyiquee ya ndu'ni ya cña ji'i̱ ycui' Ndyosi ; jua'a̱ nti' ycui' Ni ña'a̱ Ni ji'i̱ ya .
44002033	Description	Li' ñaa ycui' Ndyosi ya̱qui'ya Ni ji'i̱ Jesús cha' tyaa yu ca slo ycui' Ni . Juani ndi'i̱ Jesús nde la'a tsu' cui̱ su tlyu ca su ntucua ycui' Ndyosi . Cua nda ycui' Ndyosi Sti yu Xtyi'i ycui' Ni ji'i̱ Jesús , lo'o nu juani cua nda Jesús Xtyi'i ycui' Ni cha' tyalaa nde chalyuu . Lcaa cha' nu cua ndyuna ma̱ , lcaa cha' nu cua na'a̱ ma̱ tsa̱ juani , bi' laca cña nu ngua'ni ycui' Jesús .
51003010	Recommendation	cha' juani cua ngujui chaca chalyuu cucui ji'i̱ ma̱ . Chaca lo ñati̱ cua laca ma̱ juani ; cua nguxcutsa'a̱ ycui' Ndyosi lcaa cha' nu ntsu'u ne' cresiya ji'i̱ ma̱ juani , cha' jua'a̱ caca ma̱ ñi'ya̱ nu laca ycui' Ni , nu lo'o ndyaca tsa'a̱ lyiji ma̱ lcaa cha' nu ntsu'u ji'i̱ ycui' Ni .
43011004	Faith	Lo'o ndyuna Jesús cha' bi' , li' nacui̱ : ― Ná nga'a̱ cha' cajaa nu quicha bi' . Na quicha yu bi' cha' caca tlyu la ycui' Ndyosi , cha' cua'ni tlyu ngu' jna' , cha' na' laca̱ nu sca ti Sñi' ycui' Ndyosi . Lo'o ña'a̱ ngu' ñi'ya̱ cña tonu nu cua'ni na' cha' caca jo'o ji'i̱ yu , li' cua'ni tlyu ngu' ji'i̱ ycui' Ndyosi .
45001017	Faith	Lo'o cuna na cha' tso'o ji'i̱ Jesús bi' , li' caca cuayá' ti' na ñi'ya̱ ndu'ni ycui' Ndyosi cha' ca tso'o cresiya ji'i̱ ñati̱ cuxi ; xqui'ya cha' nu jlya ti' na ji'i̱ cña nu ngua'ni Jesús , bi' cha' taca caca tso'o cresiya ji'i̱ ñati̱ cuxi na , sca ti si xñi na cha' ji'i̱ ycui' Ni . Ndi'ya̱ ndyu'u sca cha' nu nscua lo quityi cusu' : “ Nu lo'o jlya ti' na ji'i̱ ycui' Ni cha' taca cua'ni Ni cha' caca tso'o cresiya ji'na , li' caja sca chalyuu nu ná nga'a̱ cha' tye ji'na ” .
43019017	Description	Li' ndaya' sendaru ji'i̱ Jesús , ndyaa lo'o ngu' ji'i̱ Jesús ca su cajaa yu . Ngüi'ya Jesús ji'i̱ crusi nu ji'i̱ ycui' ca yu , ndyaa yu li' . Ndyaa lo'o ngu' ji'i̱ yu nde su naa Gólgota cha'cña ji'i̱ ngu' judío , nu jua'a̱ nti' tyu'u cha'cña bi' : Su nscua tyijya̱ hique jyo'o .
45012006	Faith	Xi xa' la cña nchca cua'ni sa scaa na , ña'a̱ cña nu nda Ni chacuayá' cha' cua'ni scaa na , cha' tso'o tsa ntsu'u tyiquee Ni ña'a̱ Ni ji'na . Nu lo'o ntsu'u ngu' tya'a ma̱ nu nchca ji'i̱ ngu' chcui' ngu' sca cha' nu nti' ycui' Ndyosi ta Ni lo'o ma̱ , bi' cña cua'ni ngu' lacua . La cui' ñi'ya̱ nduna ngu' bi' cha' nu nda ycui' Ndyosi , ñi'ya̱ ngusñi ngu' cha' bi' , la cui' jua'a̱ ta ngu' cha' bi' lo'o ma̱ .
66004007	Description	Na'ni nu nchca clyo bi' , ñi'ya̱ ña'a̱ cuichi ña'a̱ ni' ; na'ni nu nchca tyucuaa bi' , ñi'ya̱ ña'a̱ toro cuañi' ña'a̱ ni' ; na'ni nu nchca tyuna bi' , ñi'ya̱ ña'a̱ saca' ñati̱ , jua'a̱ ña'a̱ saca' ni' ; na'ni nu nchca jacua bi' , ñi'ya̱ ña'a̱ cua'ya ndyacui , jua'a̱ ña'a̱ ni' .
49005015	Recommendation	Tso'o lacua , culacua tso'o ti' ma̱ ñi'ya̱ nu cua'ni ma̱ laja lo'o ndi'i̱ ma̱ chalyuu ; ná cua'ni ma̱ ñi'ya̱ nu ndu'ni ñati̱ nu ná nduna tsiya' ti , cua'ni ma̱ ñi'ya̱ nu ndu'ni ñati̱ nu nclyacua tso'o ti' .
45010012	Grace	Sca ti cuayá' tyacua cha' bi' ji'i̱ ngu' judío , la cui' jua'a̱ tyacua cha' bi' ji'i̱ ngu' xa' tsu' , cha' sca ti ycui' Ndyosi nu Xu'na na laca loo ji'i̱ lcaa ñati̱ chalyuu ; sca ti cuayá' tso'o tsa ndu'ni Ni lo'o lcaa ñati̱ nu jña cha' clyu ti' ji'i̱ ycui' Ni chacuayá' ji'i̱ Jesús .
45010004	Faith	Pana cua ñaa Jesús chalyuu juani , cua ngusñi na cha' ji'i̱ yu , bi' cha' taca ca tso'o cresiya ji'na cuentya ji'i̱ ycui' Ndyosi ; nga'aa nti' cha' taquiya' tsa na cha' cusu' nu cua nda jyo'o Moisés bi' , cha' si jua'a̱ taca ca tso'o cresiya ji'na .
50004006	Recommendation	Ni sca cha' ná culacua tsa ti' ma̱ ji'i̱ , pana jña ma̱ cha' ji'i̱ ycui' Ndyosi cuentya ji'i̱ cua ña'a̱ ca cha' nu tyacua xi ji'i̱ ma̱ . Lo'o jua'a̱ ta ma̱ xlya'be ji'i̱ ycui' Ndyosi cha' jua'a̱ ndyaca cha' ji'i̱ ma̱ , nu lo'o chcui' ma̱ lo'o ycui' Ni .
46010006	Faith	Lo'o jua'a̱ na , taca tyi'u ti' na ñi'ya̱ nu ngua'ni jyo'o cusu' bi' nu ngua sa'ni . Ná tso'o si xcui' na tyu'u tyiquee na ji'i̱ cha' cuxi , cha' la cui' jua'a̱ ngua'ni ngu' bi' tya li' .
66009002	Description	Ngusaala yu to' tyuu , quiña'a̱ tsa sñii ntyucua li' ; ñi'ya̱ nti' sca horno tonu , jua'a̱ ntyucua sñii bi' . Ngua talya xee cua̱ li' , ndacu̱' ji'i̱ xee xqui'ya sñii nu ntyucua to' tyuu bi' .
52004006	Recommendation	Nga'aa xlyaá ma̱ ji'i̱ nu cuna'a̱ ji'i̱ ngu' tya'a ma̱ , masi ji'i̱ clyo'o ngu' , masi ji'i̱ sñi' ngu' . Cua nchcui' tsa ya lo'o ma̱ cha' lcaa cha' ña'a̱ ycui' nu Xu'na na ; jlo ti' ycui' Ndyosi , lo'o jua'a̱ ntsu'u cha' xcube' Ni ji'i̱ lcaa ñati̱ nu ná taquiya' ji'i̱ cha' bi' ,
47005017	Faith	Lo'o juani nu lo'o cua ngusñi sca ñati̱ cha' ji'i̱ Cristo , li' cua nguxcutsa'a̱ Ni cha' ji'i̱ ñati̱ bi' ; cua ndye cha' ji'i̱ yu lo'o cha' cuxi nu ngua'ni yu nu ngua tya tsubi' la . Chaca chalyuu cucui , bi' laca nu cua ngujui ji'i̱ yu juani .
43005020	Faith	Ycui' Sti na' ni , ntsu'u tsa tyiquee Ni ña'a̱ Ni jna' , cha' Sñi' ycui' Ni laca na' ― nacui̱ Jesús ― . Lcaa cña nu ndu'ni Sti na' , nclu'u Ni jna' . Lo'o jua'a̱ tya cua'ni la Ni cña tonu nu bilya ña'a̱ ma̱ ji'i̱ , cha' cube ti' ma̱ ji'i̱ ycui' Ni .
49004028	Recommendation	Cu'ma̱ nu nguaana ma̱ na nu ntsu'u ji'i̱ ñati̱ tya tsubi' la , nga'a̱ cha' xtyanu ma̱ cña bi' ji'i̱ ma̱ , clyana ma̱ cña tso'o la nu cua'ni ycui' ma̱ ; tso'o la si cua'ni ma̱ cña lo'o ya' ycui' ma̱ , cha' jua'a̱ caja xi ñi'ya̱ nu xtyucua ma̱ ji'i̱ tya'a ma̱ nu lyiji tsa ji'i̱ .
57001022	Recommendation	Lo'o chaca cha' ni , nduna ycui' Ndyosi cha' lu'ba ti ndijña ma̱ sca cha' cuentya jna' , bi' cha' tso'o si cua'ni cho'o ma̱ sca se'i̱ su tyi'i̱ na' ; ndu̱ ti' na' cha' laja ti tyu'u na' ne' chcua̱ nde , ca̱a̱ na' ca slo cu'ma̱ li' .
58013009	Recommendation	Ná ta ma̱ chacuayá' culu'u ñati̱ xi xa' la cha' ji'i̱ ma̱ , sca cha' nu ná stu'ba nchcui' lo'o cha' bi' , cha' ná xtyanu ma̱ jua'a̱ ji'i̱ tyucui̱i̱ liñi . Tso'o la si tyanu tso'o lcaa cha' ji'i̱ ycui' Ndyosi ne' cresiya ji'na , si cube ti' na ji'i̱ lcaa cha' tso'o nu ndu'ni Ni lo'o na lcaa hora ; pana ná taca tyanu tso'o cha' ji'i̱ ycui' Ndyosi ne' cresiya ji'na lo'o taquiya' na ji'i̱ cua ña'a̱ ca cña nu tatsaa ngu' ji'na , ñi'ya̱ nti' si nacui̱ ngu' cha' ná tso'o cacu na sca lo na nu ndacu ngu' . Masi cua ndaquiya' tsa na ji'i̱ cña bi' tya tsubi' la , si'i na tso'o la ngua ti' na lo'o ngua'ni na jua'a̱ .
52005012	Recommendation	Cu'ma̱ tya'a ngusñi na cha' ji'i̱ Jesús , ndijña ya ji'i̱ ma̱ cha' cui'ya ma̱ cuentya ji'i̱ lcaa ña'a̱ cha' tso'o nu ndyu'ni ngu' nu laca cña ji'i̱ ma̱ . Cua nda ycui' nu Xu'na na cña ji'i̱ ngu' bi' cha' caca ngu' loo , cha' culu'u ngu' bi' ji'i̱ ma̱ cua ña'a̱ ca cha' tso'o nu caca cua'ni ma̱ cuentya ji'i̱ ycui' Ndyosi .
43009022	Description	Jua'a̱ nacui̱ sti xtya'a̱ nu qui'yu bi' ji'i̱ ngu' , cha' ntsi̱i̱ tsa ngu' ji'i̱ ngu' judío bi' ; na cua ngua'ni stu'ba ngu' laca cña cha' ji'i̱ ngu' lo'o tya'a ngu' cha' culo'o ngu' ji'i̱ ñati̱ ne' laa , cua ña'a̱ ca ñati̱ nu ñacui̱ cha' Jesús laca Cristo , nu ñati̱ tlyu nu nda ycui' Ndyosi ji'i̱ lijya̱ chalyuu . Nga'aa ta ngu' judío bi' chacuayá' tsaa ngu' ne' laa li' .
50003003	Faith	Pana nu na ni , chañi laca cha' ngulacua̱ ycui' Ndyosi ji'na , masi xa' ña'a̱ nchcui' nu ngu' bi' . Cua ndu'ni tlyu na ji'i̱ ycui' Ndyosi xqui'ya Xtyi'i ycui' Ni ; chaa tsa ti' na ndi'i̱ na chalyuu nu lo'o cua ngujui chalyuu ji'na xqui'ya Jesucristo , cha' nga'aa jlya ti' na ji'i̱ sca cha' nu ndatsaa ñati̱ chalyuu ji'na cha' cua'ni na ji'i̱ .
62003023	Faith	Nde laca cña nu cua nda ycui' Ndyosi cha' cua'ni sa scaa na : nga'a̱ cha' xñi tso'o na cha' ji'i̱ Jesucristo Sñi' ycui' Ni ; la cui' jua'a̱ tso'o ti tyu'u tyiquee na ña'a̱ na ji'i̱ tya'a ñati̱ na , ñi'ya̱ nu cua nacui̱ ycui' Ni ji'na .
66013011	Description	Li' na'a̱ na' chaca na'ni chiya'a̱ ña'a̱ lijya̱ ndyu'u tucua nde lo yuu chalyuu . Ntucua tucua tya'a sata ni' ; ñi'ya̱ ña'a̱ sata xlya' cuañi' , jua'a̱ ña'a̱ sata ni' , pana nchcui' ni' ñi'ya̱ nu nchcui' nu cuaña tonu bi' .
46014020	Recommendation	Cu'ma̱ tya'a ngusñi na cha' ji'i̱ Cristo , tso'o la si ná jlo ti' ma̱ tsiya' ti na ca laca sca cha' cuxi ; ñi'ya̱ laca nu sube , jua'a̱ caca ma̱ cha' ná jlo ti' ngu' sube cha' bi' . Pana nga'aa culacua ti' ma̱ ñi'ya̱ nu nclacua ti' nu sube ; juani culacua tso'o ti' ma̱ , ñi'ya̱ nclacua ti' ngu' cusu' .
59005013	Recommendation	Nu lo'o lye tsa nchcube' scaa ma̱ , xqui'ya cha' ngusñi ma̱ cha' ji'i̱ Jesús , tso'o si chcui' ma̱ lo'o ycui' Ndyosi la cui' hora bi' . Lo'o jua'a̱ si ntsu'u scaa ma̱ nu chaa tsa ti' ma̱ , tso'o tsa si cula tu'ba ma̱ sca ji̱i̱ ji'i̱ ycui' Ndyosi li' .
58012012	Recommendation	Xa' ta ma̱ juersa ji'i̱ tyucui ña'a̱ ma̱ lacua , masi ngua cña' tsa ma̱ ; xa' cua'ni cha' nguula ti' tyiquee ma̱ , masi ngua taja ti' ma̱ tsubi' .
60001017	Recommendation	Xcui' liñi ti ndu'ni cuayá' Ni ji'i̱ ñati̱ , ñi'ya̱ laca cha' tso'o nu ngua'ni scaa ngu' , ñi'ya̱ laca cha' cuxi nu ngua'ni scaa ngu' laja lo'o ndi'i̱ ngu' chalyuu . Bi' cha' ntsu'u cha' cutsi̱i̱ ma̱ xi lo'o chcui' ma̱ lo'o ycui' Ndyosi ndi'ya̱ : “ Sti ya ” , ñacui̱ ma̱ ji'i̱ Ni . Ntsu'u cha' taquiya' ma̱ ji'i̱ ycui' Ndyosi Sti na lcaa tsa̱ lo'o tyi'i̱ ma̱ chalyuu , cha' xcui' cha' tso'o cua'ni ma̱ cuentya ji'i̱ Ni .
58010036	Recommendation	Nga'a̱ cha' talo tyiquee ma̱ masi tyiquee' , si tya nti' ma̱ cua'ni ma̱ lcaa ña'a̱ cña nu nti' ycui' Ndyosi , si tya nti' ma̱ ña'a̱ ma̱ cha' nu cua nacui̱ Ni cha' caca nde loo la .
58011001	Faith	Na jlya ti' na ji'i̱ sca cha' lo'o ndu̱ ti' na cha' caca cha' bi' , nu lo'o jlo ti' na cha' caca cha' bi' ji'na , masi bilya ña'a̱ na ji'i̱ .
49004017	Recommendation	Chacuayá' ji'i̱ ycui' nu Xu'na na chcui' na' xi lo'o cu'ma̱ juani : Nti' tsa na' culo na' cña ji'i̱ cu'ma̱ cha' nga'aa cua'ni ma̱ ñi'ya̱ nu ndu'ni ngu' nu ná nslo ji'i̱ ycui' Ndyosi tsiya' ti ; cua ña'a̱ ca cha' cuxi nu nda'ya hique ngu' , xcui' jua'a̱ ndu'ni ngu' bi' chalyuu . Sca cha' tonto tsa ndu'ni ngu' bi' ,
51002016	Recommendation	Nga'aa ta ma̱ chacuayá' cha' culo xa' ñati̱ cña ji'i̱ ma̱ lacua , na laca nu cacu ma̱ , na laca nu co'o ma̱ cha' cua'ni tacati ma̱ lo'o ycui' Ndyosi . La cui' jua'a̱ ná tso'o laca si ñacui̱ ngu' ji'i̱ ma̱ ni tsa̱ laca nu cua'ni ma̱ ta'a ; masi ta'a lo'o ndi'i̱ cña' na nu ndacui snu' tsa̱ ti , masi ta'a lo'o cuañi' co' , masi chaca ta'a nu ndu'ni ngu' nu ndacui yija̱ ti , ná ntsu'u cha' cua'a̱ jyaca̱ ma̱ ji'i̱ ngu' bi' tsiya' ti , nti' na' .
66007015	Faith	Bi' cha' ndu̱ ngu' nde loo su tlyu su ntucua ycui' Ndyosi juani ― nacui̱ nu cusu' bi' ― , cha' tsa̱ lo'o talya ndyu'ni ngu' bi' cña ji'i̱ Ni ca su ndi'i̱ Ni . Ycui' Ni nu ntucua lo yaca xlya tlyu bi' tyanu cacua ti su ndi'i̱ ngu' , cha' cua'a ji'i̱ ngu' cha' ná tyacua cha' cuxi ji'i̱ ngu' .
44020010	Description	Li' hora ti ngua'ya Pablo lo ndyiya' , ndyaa ngüityi Pablo ji'i̱ yu nu ngujuii bi' , lo'o ntejeya' Pablo ji'i̱ yu bi' li' . ― Ná ca xñi'i̱ ti' ma̱ , na lu'ú yu re juani ― nacui̱ Pablo ji'i̱ ngu' li' .
55002010	Faith	bi' cha' talo tyiquee na' ji'i̱ ngu' , masi nchcube' tsa ngu' jna' . Talo na' ji'i̱ cha' cuxi bi' cuentya ji'i̱ ca ta'a ñati̱ nu ngusubi ycui' Ndyosi ji'i̱ , cha' lo'o ñati̱ bi' ngua'ni lyaá Jesucristo ji'i̱ , cha' caja chalyuu nu ná nga'a̱ cha' tye ji'i̱ ñati̱ bi' . Caca tyi'i̱ ngu' bi' ca slo ycui' Ndyosi su tso'o tsa ña'a̱ lcaa cha' .
60005014	Recommendation	Chcuicha' ma̱ ji'i̱ lcaa ngu' tya'a ma̱ ; quityi ma̱ ji'i̱ tya'a ma̱ cuentya jna' , cha' chañi cha' tso'o ntsu'u tyiquee na ña'a̱ na ji'i̱ tya'a na . Cua'ni Ni cha' ti̱ ti tyi'i̱ cresiya ji'i̱ lcaa cu'ma̱ nu ntsu'u cha' ji'i̱ ma̱ lo'o Cristo .
49005021	Recommendation	Taquiya' tso'o ma̱ ji'i̱ clyo'o ma̱ xqui'ya ycui' Ndyosi .
61003017	Recommendation	Cu'ma̱ ngu' tya'a tso'o na ni , cua nguscua na' lcaa cha' bi' cha' ca tii ti' ma̱ , cha' ná ta ma̱ chacuayá' ji'i̱ nu ngu' cuiñi bi' cha' culu'u ngu' ji'i̱ ma̱ . Cha' liñi laca nu ngua tsa'a̱ ma̱ clyo , lo'o juani ná tso'o si taquiya' ma̱ ji'i̱ cha' cuiñi nu nclyu'u ngu' bi' ; ná tso'o tya'a̱chu̱' ma̱ ji'i̱ cha' liñi bi' li' .
51003018	Recommendation	Cu'ma̱ ngu' cuna'a̱ ni , taquiya' ma̱ ji'i̱ clyo'o ma̱ . Ndulo tsa cha' ji'i̱ ma̱ cha' cua'ni ma̱ jua'a̱ , cha' cua ntsu'u cha' ji'i̱ ma̱ lo'o Cristo nu Xu'na na .
54005020	Recommendation	Si chañi cha' ndyu'ni ngu' cusu' bi' cha' cuxi , li' chcui' nu'u̱ lo'o nu cusu' bi' slo tyucui taju ñati̱ ji'i̱ Jesucristo bi' , cha' cube ti' lcaa ngu' , cha' ná cua'ni cuxi ngu' jua'a̱ .
45014013	Recommendation	Nga'aa chcui' cuxi ma̱ ji'i̱ cña nu ndyu'ni scaa ngu' tya'a ngusñi ma̱ cha' ji'i̱ Jesús lacua . Ndi'ya̱ cua'ni ma̱ juani : nga'aa ta ma̱ tyempo ji'i̱ ngu' tya'a ma̱ cha' cua'ni ngu' cha' cuxi xqui'ya cu'ma̱ .
45002010	Grace	Pana lcaa ñati̱ nu ndu'ni cha' tso'o ni , ta ycui' Ndyosi cha' tso'o nu ntsu'u ca slo Ni ji'i̱ ngu' bi' ; cua'ni chi̱ loo Ni ji'i̱ ngu' bi' ca slo ycui' Ni li' , cua'ni Ni cha' ti̱ ti tyi'i̱ tyiquee ngu' li' . Clyo tyacua cha' tso'o bi' ji'i̱ ngu' judío , lo'o li' la cui' jua'a̱ tyacua ji'i̱ ngu' xa' tsu' .
58011034	Violence	jua'a̱ cua ndalo ngu' bi' , masi ngusu'ba ngu' xña'a̱ ji'i̱ ngu' lo quii' tonu cha' tyaqui̱ ngu' ; ná sca ngua ji'i̱ ngu' bi' , masi ngulo ñati̱ chcua̱ cha' cujuii ji'i̱ ngu' . Ná ndalo ngu' bi' tsiya' ti tya clyo , cha' xti ti juersa ntsu'u ji'i̱ ngu' ; pana ca tiya' la , li' nguula tsa ti' ngu' bi' , cha' tlyu tsa juersa ngujui ji'i̱ ngu' , nu lo'o nxu̱u̱ tya'a ngu' lo'o ñati̱ xa' chalyuu nu tsa tlyu ti ñaa cha' tyiji̱loo ji'i̱ ngu' .
48006017	Faith	Tya tsubi' la , tlyu tsa cña nda ma̱ 'na , cha' ná ndaquiya' ma̱ ji'i̱ cha' nu nchcui' na' lo'o ma̱ ; bi' cha' juani nga'aa cua'ni ma̱ cha' cusu̱u̱ lo'o na' chaca quiya' . Cua ntsu'u cuayá' nu nscua lo cuaña' na' , bi' laca cuayá' su nguxcube' ngu' 'na xqui'ya cha' ndyu'ni na' cña ji'i̱ Jesús .
66018021	Violence	Lo'o li' ya̱a̱ sca xca̱ ji'i̱ ycui' Ndyosi nu tlyu tsa cña ngua ji'i̱ cua'ni . Ngusicua̱ xca̱ bi' sca quee tonu nu lo scuii ti ña'a̱ ; ñi'ya̱ ña'a̱ sca quee ji'i̱ molino , jua'a̱ ña'a̱ quee bi' . Ngu̱ ji'i̱ ndyaa nde lo hitya tyujo'o li' . ― La cui' jua'a̱ caca ji'i̱ quichi̱ Babilonia , quichi̱ tlyu bi' ― nacui̱ xca̱ bi' ― , cha' xlyú ngu' ji'i̱ quichi̱ bi' ca lo yuu tsiya' ti ; nga'aa ña'a̱ ngu' ji'i̱ quichi̱ bi' chaca quiya' li' .
65001020	Faith	Pana nu cu'ma̱ ngu' tya'a tso'o na ni , xa' ña'a̱ cua'ni ma̱ ; nga'a̱ cha' xtyucua ma̱ ji'i̱ ngu' tya'a ma̱ cha' lcaa ma̱ talo ma̱ cua'ni ma̱ cña ji'i̱ ycui' Ndyosi . Taca talo ma̱ xqui'ya cha' ngusñi tso'o ma̱ cha' ji'i̱ ycui' Ni . Lo'o jua'a̱ ta Xtyi'i ycui' Ndyosi juersa ji'i̱ ma̱ cha' taca chcui' ma̱ lo'o Ni .
45012002	Recommendation	Nga'aa ta ma̱ tyempo cha' tatsaa ngu' ji'i̱ ma̱ cha' cua'ni ma̱ cha' cuxi ; xa' ña'a̱ tyi'i̱ ma̱ chalyuu juani , cha' cua nchcutsa'a̱ Ni lcaa cha' nu ntsu'u ne' cresiya ji'i̱ ma̱ . Bi' cha' caca cuayá' ti' ma̱ cua ña'a̱ ca cña nu nti' ycui' Ndyosi cha' cua'ni ma̱ : ña'a̱ cña laca nu tso'o la cha' cua'ni ma̱ , ña'a̱ cña nu ndiya la ti' ycui' Ndyosi ji'i̱ , ña'a̱ cña nu tyu'u tso'o la ji'i̱ ma̱ su cua ndye cha' bi' ; lcaa cha' bi' caca cuayá' ti' ma̱ li' .
46015009	Sin	Ná tso'o na' tsiya' ti nti' na' , masi ngusubi Ni 'na cha' sañi na' cha' ji'i̱ Jesús ca xa' quichi̱ tyijyu' , cha' ntsu'u xa' la ngu' tya'a ya nu nchca la ji'i̱ ngu' cua'ni ngu' cña bi' . Ná stu'ba na' lo'o ngu' bi' , cha' tya tsubi' la lya' tsa ti' na' ji'i̱ lcaa ñati̱ ji'i̱ Jesucristo .
62002015	Recommendation	Ná tyu'u tyiquee ma̱ ña'a̱ ma̱ cha' cuxi nu ntsu'u chalyuu , ni ná ca tiji̱' tsa ti' ma̱ ji'i̱ cua ña'a̱ ca cha' culiya' nu ndyiji ji'i̱ ñati̱ cha' ndiya la ti' ngu' ji'i̱ . Si ndiya la ti' na nu cuxi nu ntsu'u chalyuu , ná caca ji'na tsiya' ti tyu'u tyiquee na ña'a̱ na ji'i̱ ycui' Ndyosi Sti na .
45002001	Sin	Lo'o cu'ma̱ ni , nchcui' tsa ma̱ ji'i̱ sca cha' cuxi nu ndyu'ni ñati̱ ; pana ná caja ñi'ya̱ nu cua'ni clyu ti' Ni ji'i̱ ycui' ma̱ , nu lo'o nclyotu̱ ma̱ qui'ya nu ntsu'u ji'i̱ xa' ñati̱ , lo'o jua'a̱ ycui' ca ma̱ ntsu'u qui'ya bi' ji'i̱ ma̱ . Ñi'ya̱ ndu'ni cuayá' bese ji'i̱ ñati̱ cuxi , jua'a̱ ndu'ni ma̱ , nu lo'o nchcui' ma̱ jua'a̱ ji'i̱ ñati̱ ; pana stu'ba ntsu'u qui'ya ji'i̱ ma̱ lo'o nu ñati̱ cuxi bi' .
48002009	Description	Bi' cha' ngutucuá ngu' cña 'na , nu Jacobo lo'o Pedro lo'o Juan bi' , la cui' ngu' nu laca loo ji'i̱ ngu' tya'a ngusñi na cha' ji'i̱ Cristo . Stu'ba ti nchcui' ngu' bi' , cha' tso'o tsa ngua'ni ycui' Ndyosi lo'o na' nu lo'o nda Ni cña bi' 'na . Li' ngusñi ya' tya'a ya lo'o ngu' bi' , na' lo'o Bernabé , cha' caca cuayá' ti' ya cha' tso'o ti nti' ngu' ña'a̱ ngu' ji'i̱ ya , cha' stu'ba ntsu'u cha' ji'i̱ ngu' lo'o ya , cha' tya tsaa la ya quichi̱ tyi ngu' xa' tsu' . Tyanu ycui' ngu' bi' ca su ndi'i̱ tya'a ya , nu ngu' judío bi' li' .
43019023	Description	Lo'o cua ngujui'i̱ ca'a̱ sendaru ji'i̱ Jesús lo crusi , li' ndaya' sendaru bi' ste' yu . Ndi'i̱ jacua tya'a sendaru ca bi' lo'o cua ngusa'be ngu' ste' Jesús cha' caja xi ndaca ji'i̱ ca ta'a jacua ngu' . Lo'o late' tyucui̱ ji'i̱ Jesús ndaya' ngu' ji'i̱ . Ña'a̱ tsa cu' ti ngalya late' bi' , ná ntsu'u su ngujyacua̱ late' bi' .
45002021	Sin	Na nclyu'u ma̱ ji'i̱ tya'a ñati̱ ma̱ tu'ni , ¿ ni cha' laca ná nchca culu'u ma̱ ji'i̱ ycui' ca ti ma̱ ? Nacui̱ ma̱ cha' ná tso'o cuaana ngu' na nu ntsu'u ji'i̱ xa' ñati̱ . ¿ Ha ná lo'o cu'ma̱ tya ntucuaana ma̱ ntsu'u quiya' ?
46006019	Faith	¿ Ha ná nda ma̱ cuentya cha' tyaca'a tsa ma̱ ji'i̱ ycui' Ndyosi , xqui'ya cha' nda Ni Xtyi'i ycui' Ni nu ndyanu ne' cresiya ji'i̱ ma̱ ? Nga'aa si'i cuentya ji'i̱ ycui' ti ma̱ ndya'a̱ ma̱ , cuentya ji'i̱ ycui' Ndyosi laca ma̱ . Quiña'a̱ tsa cha' tso'o ngua'ni Ni cuentya ji'na cha' ngulaá ma̱ ji'i̱ nu cuxi , cha' laca ma̱ ñati̱ ji'i̱ ycui' Ni ; bi' cha' cua'ni tlyu ma̱ ji'i̱ ycui' Ndyosi lcaa su ndya'a̱ ma̱ , tyi'u ti' ma̱ ji'i̱ Ni , lo'o jua'a̱ tyucui tyiquee ma̱ cua'ni ma̱ lcaa cña nu culo ycui' Ni ji'i̱ ma̱ .
47005014	Grace	Cua jlo ti' na cha' sca ti ycui' Cristo ngujuii lo crusi cuentya ji'i̱ lcaa ñati̱ chalyuu ; ñi'ya̱ nti' si cua ngujuii lcaa ñati̱ chalyuu xqui'ya qui'ya nu ntsu'u ji'i̱ ngu' , jua'a̱ laca cha' , xqui'ya cha' ngujuii yu lo crusi bi' . Lo'o juani jlo ti' na cha' ntsu'u tsa tyiquee Cristo ña'a̱ Ni ji'i̱ lcaa ñati̱ chalyuu , bi' cha' nga'a̱ cha' chcui' na cha' ji'i̱ Jesús lo'o xa' ñati̱ .
58003001	Faith	Cu'ma̱ tya'a ngusñi na cha' ji'i̱ Cristo , cu'ma̱ nu cua ngusubi ycui' Ndyosi ji'i̱ ma̱ , culacua tso'o ti' ma̱ tilaca laca Jesucristo . Cua nda ycui' Ndyosi Sti yu ji'i̱ yu cha' ya̱a̱ yu nde chalyuu , lo'o nu juani laca yu ñi'ya̱ laca sti jo'ó nu laca loo la cuentya ji'na , cha' ngusñi na cha' ji'i̱ ycui' .
44020035	Recommendation	Ngua'ni na' jua'a̱ cha' culu'u na' ji'i̱ ma̱ ñi'ya̱ nu cua'ni ma̱ lo'o ngu' nu ntsu'u tsa cha' nu lyiji ji'i̱ . La cui' jua'a̱ ntsu'u cha' tyi'u ti' na ji'i̱ cha' nu cua nchcui' ycui' Jesús nu Xu'na na lo'o na ndi'ya̱ : “ Tso'o ntsu'u tyiquee ma̱ si ta ngu' sca cha' xlya'be ji'i̱ ma̱ , pana tlyu la cha' tso'o laca si ta ma̱ sca cha' xlya'be ji'i̱ tya'a ñati̱ ma̱ ” , nacui̱ Jesús ji'na .
58013004	Recommendation	Lcaa ma̱ lo'o tya'a ma̱ nga'a̱ cha' cua'ni tyaca'a ma̱ ji'i̱ clyo'o ma̱ ; ná cua'ni cuxi ma̱ lo'o clyo'o ma̱ , ñi'ya̱ nti' si tyu'u cha' ji'i̱ ma̱ lo'o xa' ñati̱ laja ti . Xcube' ycui' Ndyosi ji'i̱ cua ña'a̱ ca ñati̱ nu cua'ni cha' suba' jua'a̱ , jua'a̱ xcube' Ni ji'i̱ ñati̱ nu tyatí̱ yu'u lo'o clyo'o xa' ñati̱ .
43020005	Description	Li' nguxña'a̱ yu ne' tyuquee bi' , na'a̱ yu cha' tya ntsiya late' lati loo nu ngüixi̱i̱ ngu' chu̱' jyo'o , pana ná ndyaa yu ca ne' tyuquee bi' .
66016018	Description	Li' lye tsa ndyubi , lye tsa nguañi tyucui ña'a̱ lo tyujo'o , lye tsa nchcui' tyi'yu , lye tsa ngulacui̱ chalyuu ; bilya clyacui̱ chalyuu jua'a̱ tya lo'o ngüiñá Ni ji'i̱ ñati̱ chalyuu . Tlyu tsa cha' ngua .
66019010	Faith	Li' ngutu̱ sti̱' na' ngustii na' nde loo su ndu̱ xca̱ bi' , cha' cua'ni tlyu na' ji'i̱ ngua ti' na' , pana nga'aa nda bi' chacuayá' 'na : ― Nga'aa cua'ni nu'u̱ jua'a̱ lo'o na' ― nacui̱ nu xca̱ bi' 'na ― . La cui' tya'a ndyu'ni na cña ji'i̱ ycui' Ni laca na . La cui' tya'a na' laca lcaa cu'ma̱ nu ngusñi tso'o ma̱ cha' tso'o nu cua nda Jesús lo'o ma̱ . Ji'i̱ ycui' Ndyosi cua'ni tlyu nu'u̱ tso'o la ― nacui̱ xca̱ jna' . Nu cha' tso'o nu nda Jesús lo'o ñati̱ , la cui' cha' laca nu nda ycui' Ndyosi lo'o ñati̱ nu laca tu'ba ji'i̱ Ni .
46002010	Grace	Pana nu na , ngu' tya'a ngusñi na cha' ji'i̱ Cristo , cua ngulu'u Ni ji'na ñi'ya̱ caca cha' tso'o bi' xqui'ya Xtyi'i ycui' Ni nu cua nda Ni cha' tyanu ne' cresiya ji'na . Tso'o tsa ndacha' loo Xtyi'i ycui' Ni ji'na lcaa cha' nu ntsu'u tyiquee ycui' Ndyosi cha' cua'ni Ni nde chalyuu , tso'o tsa jlo ti' na cha' bi' xqui'ya Xtyi'i ycui' Ni .
50002029	Recommendation	Caca chaa ti' ma̱ lo'o yu lacua ; tso'o tsa chcui' ma̱ lo'o yu lo'o tyalaa yu ca slo ma̱ , cha' laca yu tya'a ngusñi ma̱ cha' ji'i̱ nu Xu'na na . Lo'o jua'a̱ cua'ni chi̱ ma̱ loo cua ña'a̱ ca ñati̱ nu cua'ni ñi'ya̱ nu ngua'ni yu bi' ;
51003020	Recommendation	Cu'ma̱ ngu' cuañi' ni , nga'a̱ cha' taquiya' ma̱ cña nu culo ngu' cusu' ji'i̱ ma̱ , cha' tso'o tsa nti' nu Xu'na na lo'o ndu'ni ma̱ jua'a̱ .
47001012	Faith	Tso'o tsa nti' ya cha' xcui' ngua'ni tyucui tyiquee ya lo'o ma̱ , xcui' nda ya cha' liñi lo'o ma̱ , ñi'ya̱ nu ngua'ni ya lo'o xa' ñati̱ ; jua'a̱ nti' ya . Ngua ji'i̱ ya cua'ni ya jua'a̱ lo'o ma̱ xqui'ya cha' lye tsa ngua'ni tya'na ti' ycui' Ndyosi ji'na laja ti ; si'i cha' nda'ya cha' hique ti ya , bi' cha' ndu'ni ya jua'a̱ .
43014021	Faith	Lcaa ñati̱ nu chañi cha' ntsu'u tyiquee ngu' ña'a̱ ngu' jna' , bi' laca ñati̱ nu cua'a̱ jyaca̱ ji'i̱ lcaa cha' nu chcui' na' lo'o ngu' ; taquiya' ngu' bi' ji'i̱ cha' bi' ― nacui̱ ― . Lo'o ntsu'u tsa tyiquee ngu' ña'a̱ ngu' jna' , jua'a̱ Sti na' ntsu'u tyiquee Ni ña'a̱ Ni ji'i̱ ngu' bi' li' . Lo'o na' , tso'o tsa caca tyiquee na' ña'a̱ na' ji'i̱ ngu' bi' , cuati culu'u na' ji'i̱ ngu' bi' lcaa cha' ñi'ya̱ nu laca ycui' Na' .
51002023	Sin	Chañi laca cha' tso'o tsa ndyu'u cha' bi' ngua ti' na nquicha' , ndatsaa tsa cha' bi' ji'na cha' cua'ni tlyu na ji'i̱ jo'ó bi' ; lo'o jua'a̱ bi' laca nu ndu'ni tsa cha' caca tacati na , cha' xcube' na ji'i̱ tyucui ña'a̱ na . Jua'a̱ ndu'ni cha' bi' tu'ni ; pana si'i jua'a̱ nga'a̱ cha' caca , nu cati̱ cha' cua'ni na cha' cuxi nu tiji̱' tsa ti' na ji'i̱ .
64001006	Recommendation	Cua nchcui' ngu' bi' lo'o lcaa ngu' tya'a ntsu'u cha' ji'na lo'o Jesús nde quichi̱ re , ndacha' ngu' ji'i̱ ya ñi'ya̱ nu tso'o ntsu'u tyiquee ma̱ ña'a̱ ma̱ ji'i̱ ycui' ca ngu' . Lo'o jua'a̱ cua'ni ma̱ cha' tso'o tya xtyucua la ma̱ ji'i̱ ngu' bi' tyucui̱i̱ su tsaa ngu' , cua'ni ma̱ ñi'ya̱ laca si na nxtyucua ma̱ ji'i̱ ycui' Ndyosi laca ;
55002023	Recommendation	Nga'aa xacui̱ nu'u̱ cha' ji'i̱ ñati̱ nu ná jlo ti' tsiya' ti ñi'ya̱ laca sca cha' liñi ; ná sca cha' jlo ti' ngu' bi' , pana nti' ngu' xu̱u̱ tya'a ngu' lo'o nu'u̱ xqui'ya sca cha' laja ti .
47003018	Faith	Jua'a̱ laca cha' ji'na , lcaa na lo'o tya'a na nu ntsu'u cha' ji'na lo'o Jesús , tyaca̱' tyijyu' cha' cua nda nu Xu'na na xee nu tyu'u loo na . Pana ná nga'a̱ cha' tyacu̱' sca late' loo na , cha' la cui' cha' tlyu bi' laca nu ña'a̱ ti tya lye la ndyu'ni cña lo'o na cha' cha'a̱ tyucui ña'a̱ na , cha' caca na ñi'ya̱ laca ycui' Ndyosi nu Xu'na na tsiya' ti . Ca slo ycui' nu Xu'na na nu laca Xtyi'i bi' , ca bi' ndyu'u nu cha' tlyu bi' .
58009014	Grace	Masi jua'a̱ ngua'ni ngu' cña nu ngua li' , pana tlyu la cña nu ngua'ni Cristo juani , cha' ndyalú tañi ycui' yu lo'o ngujuii yu lo crusi cuentya ji'na . Xqui'ya Xtyi'i ycui' Ni , bi' cha' ngua ji'i̱ Cristo ta yu tyucui ña'a̱ ycui' ca yu , cha' sca ti quiya' cati̱ qui'ya nu ntsu'u ji'na lo'o ycui' Ndyosi ; nu ycui' Cristo ni , ná ntsu'u qui'ya ji'i̱ yu tsiya' ti , bi' cha' taca cua'ni lubii Ni cresiya ji'na , nu lo'o tyi'u ti' na ñi'ya̱ nu ngua'ni Ni lo'o ndyalú tañi ycui' Ni . Li' cuityi̱ Ni lcaa cha' cuxi nu ndyu'ni ñu'u̱ tsa ji'na , jua'a̱ taca ji'na cua'ni na cña ji'i̱ ycui' Ndyosi nu lu'ú ca nde chalyuu li' .
44011017	Grace	Na cua nda ycui' Ndyosi Xtyi'i ycui' Ni ji'i̱ ngu' xa' tsu' la cui' ñi'ya̱ nu nda Ni Xtyi'i ycui' Ni ji'na , nu lo'o ngusñi na cha' ji'i̱ Jesucristo nu Xu'na na ; bi' cha' ná tso'o si cua'a na cña nu ndu'ni ycui' Ndyosi lacua .
49004030	Faith	Ná cua'ni ma̱ cha' ca xñi'i̱ ti' Xtyi'i ycui' Ndyosi ; nu Xtyi'i ycui' Ndyosi ni , ñi'ya̱ laca si cua ngusta Ni cuayá' nu ji'i̱ ycui' ca Ni hichu̱' na , cha' laca na ñati̱ ji'i̱ Ni , jua'a̱ laca bi' . Tyanu bi' lo'o na ña'a̱ cuayá' nu tye chalyuu ji'na , ña'a̱ cuayá' nu tyalaa tsa̱ nu cua'ni lyaá Ni ji'na .
66003003	Recommendation	Tyi'u ti' ma̱ cha' tso'o tsa ngusñi ma̱ cha' 'na nu lo'o ngulu'u ngu' cha' ji'i̱ ma̱ tya clyo ; taquiya' ma̱ ji'i̱ cha' bi' chaca quiya' , pana culochu̱' ma̱ cha' cuxi nu ndyu'ni ma̱ juani , nacui̱ Jesús . Si ná tyaja'a̱ ma̱ taquiya' ma̱ cha' 'na , li' tsiya' ca tyu'u tucua na' ca̱a̱ na' slo cu'ma̱ , ñi'ya̱ nti' lijya̱ sca nu cuaana ; ca̱a̱ na' cha' xcube' na' ji'i̱ ma̱ lo'o ná ca tii ma̱ ni hora laca nu ca̱a̱ na' , nacui̱ Ni .
62003007	Recommendation	Cu'ma̱ sñi' na' , ná nti' na' cha' cñilo'o xa' ñati̱ ji'i̱ ma̱ . Xcui' tso'o ti ngua'ni Jesucristo nde chalyuu ; bi' cha' lacua , lcaa ñati̱ nu ntsu'u cha' ji'i̱ lo'o Jesucristo , cua nscua cha' xcui' cha' tso'o ti cua'ni ngu' bi' laja lo'o tyi'i̱ ngu' chalyuu .
62004001	Recommendation	Cu'ma̱ tya'a ngusñi na cha' ji'i̱ Cristo nu tyaca'a tsa ma̱ 'na , ná xñi ma̱ cha' ji'i̱ cua ña'a̱ ca ñati̱ nu ñacui̱ cha' cua nda ycui' Ndyosi Xtyi'i ycui' Ni ji'i̱ ngu' bi' . Cua'ni cuayá' ma̱ ji'i̱ ngu' bi' clyo , cha' quijeloo cha' ji'i̱ ma̱ lo'o ngu' si chañi cha' cua ndyanu Xtyi'i ycui' Ndyosi ne' cresiya ji'i̱ ngu' bi' , si cha' cuiñi ti laca nu nchcui' ngu' bi' . Cua ndu'u tucua tyu̱u̱ tsa tya'a ngu' cuiñi chalyuu juani , nu nñilo'o ji'i̱ ñati̱ cha' cuentya ji'i̱ ycui' Ndyosi nchcui' ngu' .
44013038	Grace	Bi' cha' ntsu'u cha' ca cuayá' ti' lcaa cu'ma̱ , cha' xqui'ya Jesús cua'ni clyu ti' ycui' Ndyosi ji'i̱ lcaa cha' cuxi nu ngua'ni ma̱ ;
50003001	Recommendation	Cu'ma̱ tya'a ngusñi na cha' ji'i̱ Jesús , juani cua nti' tsa na' cha' ca chaa ti' ma̱ xqui'ya ycui' nu Xu'na na . Ná ndu'ni cha' 'na , masi tya chaca quiya' chcui' na' la cui' tya'a cha' nu nguscua na' tya clyo ; ná tyiquee' xtyucua na' xi ji'i̱ ma̱ , si chcui' na' chaca quiya' .
46011034	Recommendation	Si ntsu'u ma̱ nu ntyute' ma̱ , jacu ma̱ tyaja to' tyi ti ma̱ clyo . Lo'o li' nga'aa cua'ni cuxi ma̱ lo'o tyu'u ti'i̱ ma̱ , li' ná ntsu'u cha' caca tyaala Ni ji'i̱ ma̱ . Lo'o ca̱a̱ na' , taca quiñi nu xa' la cha' bi' ji'na lo'o cu'ma̱ li' .
43018031	Description	― Yaa lo'o ma̱ ji'i̱ yu re cha' cua'ni cuayá' ma̱ ji'i̱ yu cuentya ji'i̱ cha' cusu' nu ntsu'u ji'i̱ ycui' ca ma̱ ― nacui̱ Pilato ji'i̱ ngu' li' . Nguxacui̱ nu ngu' judío bi' cha' ji'i̱ Pilato li' : ― Ná ntsu'u chacuayá' ji'i̱ ya cha' cujuii ya ji'i̱ sca ñati̱ jua'a̱ , cha' ngu' judío laca ya ― nacui̱ ngu' .
46012031	Faith	Bi' cha' nga'a̱ cha' jña ma̱ chacuayá' ji'i̱ ycui' Ndyosi cha' caca cua'ni la ma̱ cña , cha' caca xtyucua ma̱ ji'i̱ xa' la ngu' tya'a ma̱ . Lo'o jua'a̱ tya ntsu'u chaca cha' nu ndulo la ji'i̱ ma̱ , nu bilya culu'u na' ji'i̱ ma̱ ; bi' laca cha' nu culu'u na' ji'i̱ ma̱ juani .
58007026	Description	Xñi na cha' ji'i̱ Jesús lacua ; bi' laca sti jo'ó nu laca loo la , nu chañi cha' taca xtyucua ji'na . Ñati̱ lubii tsiya' ti laca Ni , cha' ná ntsu'u cha' cuxi , ná ntsu'u qui'ya ji'i̱ Ni . Xa' ña'a̱ laca Jesús , nu ná nda ycui' Ndyosi chacuayá' cha' tyanu yu slo ñati̱ chalyuu nu ndu'ni tsa cha' cuxi ; cua nda Sti yu su tyucua yu la cui' su tlyu ca su ntucua ycui' Ndyosi Sti yu .
50004013	Faith	Cua nda ycui' Cristo juersa 'na cha' talo na' ji'i̱ cua ña'a̱ ca cha' , na laca nu tyacua ti xi 'na .
52004003	Recommendation	cha' ndi'ya̱ nti' ycui' Ndyosi : caca lubii cresiya ji'i̱ ma̱ , ná cua'ni suba' ma̱ lo'o ñati̱ ;
51004002	Recommendation	Lcaa cu'ma̱ , ná ca taja ti' ma̱ , lcaa tsa̱ chcui' ma̱ lo'o ycui' Ndyosi . Lo'o jua'a̱ tii ti ma̱ tyi'i̱ ma̱ lo'o chcui' ma̱ lo'o Ni , jua'a̱ ta ma̱ xlya'be ji'i̱ Ni lo'o chcui' ma̱ lo'o Ni .
44007029	Description	Nu lo'o ndyuna Moisés cha' bi' , li' ngusna yu , ndyaa yu ca chaca chalyuu su naa Madián . Ngu' xta laca nu Moisés bi' , nu nguti'i̱ yu loyuu bi' . Ngujui clyo'o yu li' , lo'o jua'a̱ ngujui tucua tya'a sñi' qui'yu yu .
46011007	Description	Ná ntsu'u cha' tacu̱' ngu' qui'yu hique ngu' , cha' ycui' Ndyosi ngüiñá ji'i̱ sca nu qui'yu tya clyo ; ñi'ya̱ nu ña'a̱ ycui' Ni , jua'a̱ ña'a̱ ngüiñá Ni ji'i̱ nu qui'yu bi' . Pana xa' cha' laca ji'i̱ nu cuna'a̱ , tso'o tsa ña'a̱ nu cuna'a̱ xqui'ya nu qui'yu .
51003015	Faith	Ti̱ ti tyi'i̱ tyiquee ma̱ lacua , xqui'ya cha' ycui' Ndyosi laca loo ji'i̱ ma̱ ; cua ngusubi Ni ji'i̱ ma̱ , jua'a̱ ji'i̱ xa' la tya'a ñati̱ ma̱ , cha' caca ma̱ sca ti taju ñati̱ cuentya ji'i̱ ycui' Ni . Tso'o si lcaa hora tya ma̱ xlya'be ji'i̱ ycui' Ni xqui'ya lcaa lo cha' .
58002010	Grace	Clyo ngüiñá ycui' Ndyosi lcaa ca na nu ntsu'u chalyuu , jua'a̱ tya ña'a̱si̱i̱ Ni lcaa na ; lo'o jua'a̱ nti' Ni cha' tyalaa ca ta'a na nu laca na sñi' Ni ca su tso'o tsa ca su ntucua ycui' Ni . Bi' cha' clyo ndulo tsa cha' ji'i̱ Ni cha' tye lcaa cña nu ngua'ni Jesucristo ; lo'o nu juani cua ngulaá na ji'i̱ nu cuxi xqui'ya Jesús , masi ti'í tsa ngua ti' yu lo'o ngua'ni yu cña bi' .
59004001	Sin	¿ Ni cha' laca lye tsa nxu̱u̱ tya'a ma̱ ? ¿ Ni cha' laca lya' tsa ti' ma̱ ji'i̱ tya'a ñati̱ ma̱ ? ¿ Ha si'i na ndacui tsa ti' ma̱ ji'i̱ scaa na nu ntsu'u ji'i̱ tya'a ñati̱ ma̱ ? Ná nchca ji'i̱ ma̱ cha' ti̱ ti tyi'i̱ tyiquee ma̱ lo'o tya'a ma̱ xqui'ya lcaa lo cha' cuxi nu ndiya tsa ti' ma̱ ji'i̱ .
46005001	Sin	Cua ngujui cha' 'na , cua ndyuna na' cha' suba' tsa ngua'ni sca ñati̱ tya'a ngusñi ma̱ cha' ji'i̱ Jesucristo ; ngua'ni yu sca cña nu cuxi tsa . Pana ni ngu' xa' tsu' , ná ndu'ni ngu' tsa lo cua cha' cuxi , masi ná ndaquiya' ngu' ji'i̱ ycui' Ndyosi tsiya' ti . Ndi'ya̱ cña ngua'ni yu : ngua'a̱ yu lo'o xtya'a̱ miña'a̱ yu .
46010013	Faith	Lcaa quiya' lo'o tyacua sca cha' cuxi ji'i̱ ma̱ , ná cube ti' ma̱ li' , la cui' jua'a̱ ndyaca ji'i̱ cua ña'a̱ ca ñati̱ chalyuu . Pana ná cube ti' ma̱ , ña'a̱ ycui' Ndyosi ji'na ; lcaa cña nu nacui̱ Ni cha' cua'ni Ni cuentya ji'na , ndu'ni Ni cña bi' . Ná ta Ni chacuayá' cha' tyiji̱loo sca cha' cuxi ji'i̱ ma̱ ña'a̱ cuayá' nu nga'aa caca xtyanu ma̱ ji'i̱ ; pana la cui' hora lo'o cua cñilo'o ti cha' cuxi bi' ji'i̱ ma̱ , li' xtyucua Ni ji'i̱ ma̱ cha' ná cua'ni ma̱ ji'i̱ , lo'o li' taca clyaá ma̱ ji'i̱ cha' cuxi bi' .
44020029	Violence	Jlo ti' na' cha' nu lo'o nga'aa ndya'a̱ na' ca nde , li' ca̱a̱ ñati̱ cuiñi cha' cua'ni ñu'u̱ ji'i̱ taju ñati̱ tya'a ma̱ ; ñi'ya̱ ndu'ni tyaala bo'o ji'i̱ sca taju xlya' , jua'a̱ cua'ni ñu'u̱ nu ngu' cuiñi bi' ji'i̱ taju ñati̱ tya'a ndya'a̱ ma̱ .
53001004	Faith	Tso'o tsa li' . Tso'o tsa ntsu'u tyiquee ya xqui'ya cu'ma̱ , bi' cha' nda ya cha' ji'i̱ ma̱ lo'o lcaa taju ngu' tya'a ntsu'u cha' ji'na lo'o ycui' Ndyosi . Nacui̱ ya ji'i̱ ngu' cha' tso'o tsa ndyu'ni ma̱ , cha' tlyu tsa tyiquee ma̱ xqui'ya ycui' Ndyosi , masi ndyiji tsa cha' ti'í ji'i̱ ma̱ , masi lye tsa ndyu'ni lya' ti' ngu' ji'i̱ ma̱ . Tso'o tsa cha' ndalo tyiquee ma̱ ji'i̱ ngu' , masi cuxi tsa ndyu'ni ngu' bi' lo'o ma̱ jua'a̱ .
62004012	Faith	Ni sca ñati̱ chalyuu , bilya ña'a̱ ngu' ji'i̱ ycui' Ndyosi ; pana taca ca cuayá' ti' na cha' stu'ba ntsu'u tyiquee na lo'o Ni juani , nu lo'o ña'a̱ na ji'i̱ lcaa na lo'o tya'a na , cha' ntsu'u tsa tyiquee na ña'a̱ na ji'i̱ tya'a ñati̱ na . Ñi'ya̱ ntsu'u tsa tyiquee Jesucristo ña'a̱ yu ji'i̱ ñati̱ chalyuu , jua'a̱ nga'a̱ cha' cua'ni na lo'o tya'a ñati̱ na li' .
48001001	Description	Pablo laca na' nu nscua̱ quityi re . Cña 'na laca cha' tsa'a na' chcui' na' cha' ji'i̱ Jesucristo lo'o lcaa ñati̱ . Si'i ñati̱ chalyuu ti laca nu cua nda cña bi' 'na , si'i ñati̱ laca nu nguane 'na cha' cua'ni na' cña bi' ; Jesucristo lo'o ycui' Ndyosi Sti Jesús , bi' laca nu cua nda cña bi' 'na . Ycui' Ndyosi ni , bi' laca nu ngua'ni cha' ndyu'ú Jesús chaca quiya' lo'o ngujuii yu .
58012003	Recommendation	Culacua tso'o ti' ma̱ ji'i̱ lcaa cha' cuxi nu ngua ji'i̱ Jesús tyempo bi' . Ndalo tsa tyiquee yu ji'i̱ cha' cuxi bi' li' , masi liye' tsa ti' ngu' cuxi ña'a̱ ngu' ji'i̱ yu . Bi' cha' lo'o cu'ma̱ ni , ná ntsu'u cha' ca ñu'u̱ ti' ma̱ xqui'ya Jesús , ná ntsu'u cha' ca taja ti' ma̱ ji'i̱ Ni .
45006005	Faith	Jua'a̱ ndyaca cha' cua laca ntsu'u cha' ji'na lo'o nu Cristo bi' . Ngujuii yu nu lo'o ngüityi̱ yu qui'ya nu ntsu'u ji'na . Lo'o na ni , ñi'ya̱ laca si na cua ngujuii na , jua'a̱ laca na ; pana lo'o tyu'ú na chaca quiya' , li' caja chaca chalyuu cucui ji'na , ñi'ya̱ lo'o ndyu'ú Jesús chaca quiya' .
45015010	Recommendation	Ntsu'u chaca cha' nu nscua lo quityi cusu' nu nchcui' ndi'ya̱ : Cu'ma̱ ngu' xa' tsu' , stu'ba ti ca chaa ti' ma̱ lo'o lcaa ñati̱ nu ngusubi ycui' Ndyosi ji'i̱ , nacui̱ jyo'o Moisés .
54004001	Sin	Xqui'ya Xtyi'i ycui' Ndyosi nchca cuayá' ti' na ñi'ya̱ caca tyempo nde loo la , cha' ntsu'u ñati̱ nu cua ngusñi tyucui̱i̱ ji'i̱ Jesucristo nquicha' , lo'o li' tyu'utsu' ngu' bi' tyucui̱i̱ ji'i̱ ycui' nu Xu'na na . Xtyanu ñati̱ bi' ji'i̱ Ni li' , cha' cñilo'o cui'i̱ cuxi nu ndu'ni cña cuentya ji'i̱ nu xña'a̱ ji'i̱ ngu' ; tyiji̱loo cui'i̱ cuxi bi' ji'i̱ ngu' bi' li' .
56003001	Recommendation	Culu'u nu'u̱ ji'i̱ ngu' cha' taquiya' ngu' ji'i̱ lcaa ngu' nu laca loo , ji'i̱ lcaa ngu' tisiya ; nga'a̱ cha' cua'ni ngu' lcaa lo cña tso'o nu culo ngu' bi' ji'i̱ ngu' cha' cua'ni ngu' .
61003005	Sin	Jua'a̱ ñacui̱ ngu' cuiñi bi' , cha' ná nti' ngu' tyi'u ti' ngu' ji'i̱ cña nu cua ngua'ni ycui' Ndyosi . Nu ngua clyo ná ntsu'u chalyuu tsiya' ti , lo'o li' nchcui' ycui' Ndyosi ; cuati ngüiñá Ni lcaa na nu ntsu'u nde cua̱ . Lo'o hitya ti ngüiñá Ni tyucui ña'a̱ chalyuu , lo'o jua'a̱ cla'be la lo hitya nscua yuu chalyuu tya clyo .
60003018	Grace	Ycui' Cristo ngujuii xqui'ya qui'ya nu ntsu'u ji'na , masi lubii tsiya' ti cresiya ji'i̱ yu ; nchcube' yu cuentya ji'na , cha' cuxi tsa tyiquee na . Lo'o juani taca tyalaa na slo ycui' Ndyosi xqui'ya nu Cristo bi' . Sca ti quiya' ngua cha' ti'í bi' ji'i̱ Cristo , ndye cña ji'i̱ yu nde loyuu chalyuu li' . Ndyujuii ngu' ji'i̱ nu ñati̱ nu naa Jesucristo bi' , pana ngua'ni Xtyi'i ycui' Ndyosi cha' ndyu'ú yu chaca quiya' .
61002021	Sin	Tso'o la si ná ngua tsa'a̱ ngu' tsiya' ti ji'i̱ tyucui̱i̱ liñi su tsaa na ca slo ycui' Ndyosi ; ná tso'o si ngua cuayá' ti' ngu' , lo'o li' nguxtyanu ngu' tyucui̱i̱ liñi su tsaa na ca slo Ni . Nga'aa ndaquiya' ngu' bi' ji'i̱ cha' nu cua nda Cristo lo'o na li' .
53003006	Recommendation	Cu'ma̱ tya'a ngusñi na cha' ji'i̱ Jesús , chaca quiya' culo ya cña ji'i̱ ma̱ chacuayá' ji'i̱ Jesucristo nu Xu'na na : ná tya'a̱ ma̱ stu'ba ti lo'o xa' la ngu' tya'a ngusñi ma̱ cha' bi' nu ná ntaja'a̱ cua'ni cña , la cui' ngu' tya'a ma̱ nu ná ntaja'a̱ taquiya' ji'i̱ cha' nu cua nda ya lo'o ma̱ .
45005012	Sin	Cua ngua cha' , xqui'ya cha' cuxi nu ngua'ni sca ti jyo'o cusu' nu naa Adán , bi' cha' nguxana cha' ntsu'u qui'ya ji'i̱ ñati̱ chalyuu ; bi' cha' ntsu'u cha' ndyijii ñati̱ . Lo'o jua'a̱ tiya' la ntsu'u cha' cajaa lcaa na , cha' ntsu'u qui'ya ji'i̱ lcaa na .
58011033	Faith	Jlya ti' lcaa ngu' bi' ji'i̱ ycui' Ndyosi , bi' cha' ngusu̱u̱ tya'a ngu' lo'o ñati̱ cuxi nde xa' chalyuu , ntiji̱loo ngu' ji'i̱ lcaa ñati̱ nu nguti'i̱ ca bi' li' ; tso'o tsa cña ngua'ni ngu' bi' , bi' cha' ngua'ni Ni cua ña'a̱ ca cha' nu nacui̱ Ni cha' cua'ni Ni cuentya ji'i̱ ngu' bi' . Ngua ji'i̱ ngu' bi' cua'a ji'i̱ cuichi tyaala cha' ná ndyacu ji'i̱ ngu' ;
47004009	Faith	Ntsu'u tsa tya'a cusu̱u̱ ya , pana la cui' ti cha' ná lyiji tya'a tso'o ya . Masi ntsu'u ngu' nu ndyu'ni cha' quicha ya , pana ná nchca cua'ni tye ngu' ji'i̱ ya .
59004004	Sin	cua nguxtyanu ma̱ ji'i̱ ycui' Ndyosi , cua ntsu'u cha' ji'i̱ ma̱ lo'o sca cha' nu cuxi tsa , si jua'a̱ ndyu'ni ma̱ . ¿ Ha ná nchca cuayá' ti' ma̱ cha' tya'a cusu̱u̱ ycui' Ndyosi laca na , si xcui' cha' ji'i̱ ycui' ca ti na ntsu'u tyiquee na ? Na nxu̱u̱ tya'a na lo'o ycui' Ndyosi , si cua'ni tya'a na lo'o nu cuxi nu ntsu'u nde chalyuu .
44016006	Description	Lo'o li' ná nda Xtyi'i ycui' Ndyosi chacuayá' ji'i̱ ngu' cha' culu'u ngu' cha' ji'i̱ Jesucristo ca quichi̱ nde loyuu su cuentya Asia , bi' cha' nteje tacui ngu' loyuu su cuentya Frigia , lo'o jua'a̱ loyuu su cuentya Galacia ,
45010006	Faith	Pana chaca cha' nscua lo quityi ñi'ya̱ caca ca tso'o cresiya ji'na lo'o xñi ti na cha' ji'i̱ Jesús ; ndi'ya̱ nchcui' quityi bi' : “ Ná nga'a̱ cha' tsaa na tsaana na ji'i̱ Cristo ca su ntucua ycui' Ndyosi nde cua̱ ” , nacui̱ quityi , “ cha' tya̱a̱ lo'o na ji'i̱ Cristo nde lo yuu .
66016002	Violence	Li' ndyaa xca̱ nu nchca clyo , ndyaa ngusalú na nu ntsu'u ne' ca'ña ji'i̱ nde lo yuu chalyuu . Li' tonu tsa quichu' ntyucua tyucui ña'a̱ hichu̱' ñati̱ ; ti'í tsa nti' ngu' li' , lcaa ñati̱ nu cua nga'a̱ cuayá' ji'i̱ na'ni nu chiya'a̱ ña'a̱ bi' , lcaa ñati̱ nu cua ndyu'ni tlyu ji'i̱ ni' .
66005008	Description	Lo'o ngusñi Ni quityi bi' , li' ngutu̱ sti̱' ca ta'a jacua na'ni tacati bi' ; lo'o jua'a̱ nu calaa ntucua jacua tya'a ngu' cusu' bi' , ndu̱ sti̱' ngu' nde loo nu ñi'ya̱ ña'a̱ xlya' bi' . Ntsu'u sañi ya' ngu' cusu' bi' , lo'o jua'a̱ ntucua cuu oro ya' lcaa ngu' cusu' bi' ; ntsu'u yana jo'ó nu ndyaqui̱ ne' cuu bi' . Ñi'ya̱ lo'o ntyucua xtyi'i yana jo'ó ndyaqui̱ bi' , jua'a̱ ndyaa cha' nu nchcui' ngu' ca slo ycui' Ni lo'o nchcui' ñati̱ ji'i̱ ycui' Ndyosi lo'o Ni .
62005001	Faith	Lcaa ñati̱ nu jlya ti' ji'i̱ Jesús , cha' laca yu Cristo nu cua nda ycui' Ndyosi ji'i̱ ya̱a̱ chalyuu , chañi cha' laca ngu' bi' sñi' ycui' Ndyosi . Ycui' Ndyosi laca Sti na , lo'o jua'a̱ ntsu'u tsa tyiquee na ña'a̱ na ji'i̱ Ni , bi' cha' ntsu'u tyiquee na ña'a̱ na ji'i̱ xa' la sñi' ycui' Ni , tya'a ngusñi na cha' ji'i̱ Jesús .
48005026	Recommendation	La cui' ti ná tso'o si chcui' tyucuaa ti' na lo'o ñati̱ , cha' jua'a̱ caja quiña'a̱ tsa cha' cusu̱u̱ ji'na lo'o tya'a ñati̱ na li' , cha' tyixi tyiquee na . Lo'o jua'a̱ ná tso'o si ña'a̱ ti'í na ji'i̱ tya'a na .
54005001	Recommendation	Ná cua'ni tyaala nu'u̱ ji'i̱ sca ngu' cusu' si ngua'ni cuxi yu ; ta nu'u̱ sca cui̱i̱ lo'o yu ñi'ya̱ lo'o nchcui' na lo'o sti na . La cui' ti cha' lo'o nu ngu' qui'yu cuañi' ni , ta sca cui̱i̱ lo'o ngu' ñi'ya̱ lo'o nclu'u na ji'i̱ tya'a na .
60002012	Recommendation	Xcui' cha' liñi cua'ni ma̱ lacua ; xcui' cha' tso'o cua'ni ma̱ , xqui'ya nu ñati̱ nu ná jlya ti' ji'i̱ ycui' Ndyosi tsiya' ti , cha' lo'o ngu' bi' taca ca cuayá' ti' ngu' cha' ñati̱ tso'o laca ma̱ . Nu juani nti' ngu' bi' cha' cuxi tsa ñati̱ laca ma̱ , bi' cha tso'o la si cua'ni ma̱ xcui' cha' tso'o ti cha' ña'a̱ ñati̱ bi' ji'i̱ ma̱ ; li' ta ngu' bi' cuentya cha' chañi cha' ñati̱ tso'o laca ma̱ . Lo'o ñati̱ bi' cua'ni tlyu ji'i̱ ycui' Ndyosi tsa̱ nu cua'ni cuayá' Ni ji'i̱ ñati̱ li' .
50003006	Sin	cha' jlya tsa ti' na' ji'i̱ nu cha' cusu' bi' , bi' cha' nguxcube' tsa na' ji'i̱ lcaa ñati̱ nu ngusñi cha' ji'i̱ Jesucristo , lya' tsa ti' na' ji'i̱ ngu' bi' . Lo'o jua'a̱ ná ntsu'u qui'ya 'na lo'o ngu' judío cuentya ji'i̱ cha' cusu' bi' , cha' cua ndaquiya' tsa na' lcaa nu cha' cusu' bi' ; tya sa'ni cua ngua lubii cresiya jna' , si chañi cha' caca tso'o cresiya ji'na cuentya ji'i̱ ycui' Ndyosi jua'a̱ ti .
43004052	Description	― ¿ Ni hora ngua tso'o la sñi' na' ? ― nchcuane nu laca cña bi' ji'i̱ msu li' . ― Tya la caa , hora cua tsaca nde ngusi̱i̱ , li' ndyu'u tyique' ji'i̱ ― nacui̱ msu ji'i̱ .
43019031	Violence	Ta'a si̱i̱ pascua ngua , lo'o jua'a̱ ná nti' nu ngu' judío bi' , cha' tyanu jyo'o lo crusi chaca tsa̱ . Ndube tsa ti' ngu' cha' tacati tsa tsa̱ ta'a bi' ; bi' cha' ndyaa ngu' slo Pilato , ngüijña ngu' cha' ji'i̱ nu cusu' cha' cula'a sendaru tyijya̱ quiya' ngu' nu ndacui lo crusi , cha' cajaa clya ngu' li' . Hasta li' caja ñi'ya̱ nu caca ta'ya ngu' ji'i̱ jyo'o bi' lo yuu .
43019012	Description	Li' nguxana ndyu'ni cña ti' Pilato , si caja ñi'ya̱ nu cua'ni lyaá yu ji'i̱ Jesús . Pana ña'a̱ ti ndu'ni nu ngu' judío bi' , cui̱i̱ ngusi'ya lo'o ngu' ji'i̱ Pilato : ― Si cua'ni lyaá nu'u̱ ji'i̱ nu qui'yu jua ni , li' nga'aa tso'o nu'u̱ cuentya ji'i̱ César nu laca xu'na cu'ma̱ ngu' romano ― nacui̱ ngu' ― . Cua nacui̱ nu qui'yu jua cha' sca rey laca yu , bi' cha' tya'a cusu̱u̱ yu ji'i̱ César nu laca xu'na ma̱ .
43014001	Faith	’ Ná quiña'a̱ tsa cha' culacua ti' ma̱ cuentya 'na ― nacui̱ Jesús ji'i̱ ngu' li' ― . Cua ngusñi ma̱ cha' ji'i̱ ycui' Ndyosi , jua'a̱ xñi tso'o ma̱ cha' jna' li' .
50001028	Faith	Lo'o ndu'ni ma̱ jua'a̱ , li' nga'aa ntsu'u cha' cutsi̱i̱ ma̱ ji'i̱ ngu' tya'a cusu̱u̱ ma̱ , cha' taca ca cuayá' ti' ngu' cha' cua nscua cha' cuityi̱ ycui' Ndyosi ji'i̱ lcaa ñati̱ cuxi . Pana cu'ma̱ ni , cua ngulaá ma̱ ji'i̱ nu cuxi bi' ; ycui' Ndyosi ndu'ni cha' taca tyiji̱loo ma̱ ji'i̱ ñati̱ cuxi bi' .
43015016	Grace	Si'i cu'ma̱ nu ngusubi ma̱ 'na cha' tya'a̱ ma̱ lo'o na' ― nacui̱ Jesús ― , na' laca̱ nu cua nchcui' na' lo'o ma̱ clyo . Tya li' ngulo na' cña ji'i̱ ma̱ cha' xcui' cha' tso'o tyu'u ne' cresiya ji'i̱ ma̱ , cha' jua'a̱ talo cña tso'o nu ndu'ni ma̱ ; li' cua'ni Sti na' lcaa cha' nu jña ma̱ ji'i̱ Ni chacuayá' 'na .
58011004	Faith	Jlya ti' jyo'o Abel ji'i̱ ycui' Ndyosi , bi' cha' tso'o la ngua'ni yu que jyo'o Caín tya'a yu , nu lo'o ngusta ngu' msta̱ slo ycui' Ndyosi . Ntucuá Ni cha' nu nchcui' nu Abel bi' , xqui'ya cha' jlya ti' yu ; lubii tsa cresiya ji'i̱ yu ngua ti' ycui' Ndyosi , nu lo'o na'a̱ Ni ji'i̱ yu lo'o ngusta yu msta̱ . Lo'o jua'a̱ juani tya nchca cuayá' ti' na cha' ngusñi jyo'o Abel cha' ji'i̱ ycui' Ndyosi , masi sa'ni tsa ngujuii yu .
46004001	Recommendation	Nga'a̱ cha' tyi'u ti' ma̱ cha' cña ji'i̱ ycui' Cristo ndyu'ni ya . Na ndi'ya lo ya cña cha' culu'u ya ji'i̱ ñati̱ lcaa cha' nu cua ngulu'u ycui' Ndyosi ji'i̱ ya ; sca cha' nu bilya cuna ñati̱ chalyuu tsiya' ti , bi' laca cha' nu culu'u ya ji'i̱ ngu' .
66006013	Description	Li' ndyalú cuii nu ntsu'u nde cua̱ ; ñi'ya̱ nti' ndyalú mancu̱ ye'e lo'o lye tsa nchca cui'i̱ nchquiña ji'i̱ sta̱' yaca , jua'a̱ ndyalú cuii nde lo yuu li' .
46010014	Recommendation	Cu'ma̱ tya'a tso'o na , ntsu'u tsa tyiquee na' ña'a̱ na' ji'i̱ ma̱ , bi' cha' nchcui' tsa na' lo'o ma̱ juani cha' ná cua'ni tlyu ma̱ tsiya' ti ji'i̱ lcui̱ jo'ó ji'i̱ ngu' , nga'aa tsaa ma̱ su ntucua bi' .
45012021	Recommendation	Bi' cha' nga'aa ta ma̱ tyempo ji'i̱ nu cuxi cha' cua'ni bi' ngana ji'i̱ ma̱ . Juani taca tyiji̱loo ma̱ ji'i̱ nu cuxi , xqui'ya cha' xcui' cha' tso'o ndyu'ni ma̱ .
55002014	Recommendation	Lu'ba ti chcui' nu'u̱ lo'o ngu' cha' taquiya' ngu' lcaa cha' nu nscua na' re . Cua jlo ti' ycui' nu Xu'na na lcaa ña'a̱ nu ndyu'ni scaa ngu' , bi' cha' culo nu'u̱ cña cha' nga'aa xtyacui ngu' cha' lo'o tya'a ngu' cuentya ji'i̱ cua ña'a̱ ca cuentyu nu nchcui' ñati̱ . Ná tso'o tsiya' ti jua'a̱ , cha' lye tsa quichi̱ cha' hique ngu' nu ndyuna cha' bi' .
59004008	Recommendation	Tso'o tsa xñi ma̱ cha' ji'i̱ ycui' Ndyosi , lo'o li' tucuá Ni cha' ji'i̱ ma̱ . Si ntsu'u tsa qui'ya ji'i̱ ma̱ , nga'a̱ cha' xtyanu ma̱ lcaa cha' cuxi nu ntsu'u cha' ji'i̱ ma̱ lo'o ; jua'a̱ cua'ni tye ma̱ ji'i̱ lcaa cha' cuiñi nu ntsu'u ne' cresiya ji'i̱ ma̱ .
59002009	Sin	Si xa' ca ña'a̱ ndu'ni ma̱ lo'o xi scaa ñati̱ , cuxi ndu'ni ma̱ li' , ntsu'u qui'ya ji'i̱ ma̱ cuentya ji'i̱ ycui' Ndyosi li' ; la cui' jua'a̱ ndyu'u cha' nu nscua lo quityi cusu' bi' .
52004007	Grace	cha' cua ngusubi ycui' Ndyosi ji'na cha' caca na ñati̱ nu lubii cresiya ji'i̱ , si'i cha' caca na ñati̱ nu ndyu'ni suba' .
45001018	Sin	Lo'o cuna na cha' ji'i̱ Jesús bi' , li' ca cuayá' ti' na cha' ñasi̱' tsa ycui' Ndyosi ca su ntucua Ni nde cua̱ ; xcube' tsa ycui' Ni ji'i̱ cua ña'a̱ ca ñati̱ cuxi . Na ñasi̱' Ni ji'i̱ ngu' bi' , cha' cuxi tsa ndu'ni ngu' ; cuxi tsa ngu' bi' , lo'o jua'a̱ ná nda ngu' chacuayá' cuna xa' ñati̱ lcaa ña'a̱ cha' liñi nu cua nda ycui' Ndyosi lo'o ñati̱ chalyuu .
62004007	Faith	Cu'ma̱ ngu' tya'a na nu tyaca'a tsa ma̱ 'na , nga'a̱ cha' tyu'u tso'o tyiquee na ña'a̱ na ji'i̱ tya'a ñati̱ na ; ycui' Ndyosi laca nu nclyo cña cha' xcui' tso'o ti tyu'u tyiquee na ña'a̱ na ji'i̱ tya'a ñati̱ na . Lcaa ñati̱ nu ntsu'u tyiquee ña'a̱ ji'i̱ tya'a ñati̱ , sñi' ycui' Ndyosi laca ngu' bi' , lo'o jua'a̱ tyu'u cha' ji'i̱ ngu' bi' lo'o ycui' Ni .
62002009	Sin	Ñati̱ nu ñacui̱ : “ Cua ngusñi ya cha' ji'i̱ Jesucristo , lubii tsa cresiya ji'i̱ ya juani ” , ñacui̱ ngu' , pana tya ti'í ti' ngu' bi' ña'a̱ ngu' ji'i̱ tya'a ñati̱ ngu' , ña'a̱ ti tya ntsu'u tsa cha' cuxi ne' cresiya ji'i̱ ngu' bi' , ñi'ya̱ laca sca se'i̱ su talya tsa ña'a̱ .
60004014	Grace	Nu lo'o nchcui' ngu' cha' ti'í ji'i̱ ma̱ xqui'ya Cristo , ca tso'o tyiquee ma̱ cha' ndi'i̱ Xtyi'i ycui' Ndyosi lo'o ma̱ , lo'o jua'a̱ tlyu tsa cha' tso'o ntsu'u ji'i̱ ycui' Ni . Nchcui' ngu' bi' cha' cuxi ji'i̱ ycui' Ndyosi ; pana cu'ma̱ ni , tso'o tsa si tya cua'ni tlyu ma̱ ji'i̱ Ni .
44021019	Grace	Nchcuicha' Pablo ji'i̱ ngu' bi' , li' nchcui' yu lo'o ngu' , ndacha' yu lcaa ña'a̱ cña nu ngua'ni ycui' Ndyosi lo'o nguti'i̱ ya slo ngu' xa' tsu' .
43008046	Sin	Ná caca ñacui̱ ma̱ cha' ntsu'u xqui'ya na' ; pana lo'o ta na' sca cha' liñi lo'o ma̱ , ¿ ni cha' laca ná jlya ti' ma̱ 'na li' ?
58010017	Grace	Chaca cha' nacui̱ Ni li' : Li' nga'aa tyi'u ti' na' cha' cuxi nu cua ngua'ni ngu' , nga'aa culotu̱ na' qui'ya nu ntsu'u ji'i̱ ngu' lo'o na' . Jua'a̱ nchcui' ycui' Ndyosi .
46001005	Grace	Ntsu'u tsa cha' nu cua nda ycui' Ndyosi lo'o ma̱ , cha' cua ngua stu'ba cha' ji'i̱ ma̱ lo'o Cristo ; bi' laca cha' nu ntsu'u ne' cresiya ji'i̱ ma̱ juani . Bi' cha' cua jlo tso'o ti' ma̱ lcaa cha' nu ji'i̱ Jesús , lo'o jua'a̱ nchca ji'i̱ ma̱ nchcui' ma̱ cha' bi' lo'o ñati̱ .
45015030	Recommendation	Cu'ma̱ tya'a ngusñi na cha' ji'i̱ ycui' Ndyosi , tyu'u cha' clyu ti' ji'i̱ ma̱ lo'o na' xqui'ya Jesucristo nu Xu'na na , cha' jua'a̱ ntsu'u tsa tyiquee ma̱ ña'a̱ ma̱ ji'i̱ tya'a ñati̱ ma̱ , xqui'ya cña nu ndyu'ni Xtyi'i ycui' Ni ne' cresiya ji'i̱ ma̱ . Cua'ni ma̱ cha' caca stu'ba tyiquee ma̱ lo'o na' , cha' lu'ba tsa chcui' ma̱ lo'o ycui' Ndyosi cuentya jna' .
43007020	Violence	― Ñi'ya̱ nti' sca nu xña'a̱ , jua'a̱ nti' nu'u̱ ― ndu'ni ngu' ji'i̱ Jesús li' ― . ¿ Tilaca nti' cujuii jinu'u̱ lacua ?
45003025	Grace	Nda ycui' Ndyosi ji'i̱ Jesús ñaa chalyuu cha' tyaja'a̱ yu cajaa yu ; masi ycui' yu chcube' yu cña loo lcaa ñati̱ chalyuu , cha' qui'ya ycui' yu yabe' nu ntsu'u ji'na . Caca cha' bi' ji'na si tyaja'a̱ na xñi na cha' ji'i̱ Jesús . Lo'o jua'a̱ nti' Ni culu'u Ni ji'na cha' xcui' cha' liñi ndu'ni Ni lo'o na , masi ná ngua'ni cuentya Ni ji'i̱ qui'ya nu ntsu'u ji'i̱ jyo'o cusu' ji'na ; pana ndalo tsa tyiquee Ni ji'i̱ ngu' bi' li' .
43018018	Description	Laja li' nu ngu' msu lo'o ngu' policía bi' , cua nguxtyu'u ngu' quii' nchcubi' nde bi' , cha' tlya' tsa ; ndu̱ ngu' to' lquii' bi' , cha' caca chcatsu̱ ngu' . Lo'o Pedro ndu̱ lo'o ngu' bi' li' , cha' lo'o nti' caca chcatsu̱ ti' to' lquii' .
49006011	Recommendation	Lcaa tyempo tyi'u ti' ma̱ lcaa cha' nu cua nda ycui' Ndyosi lo'o ma̱ , cha' taca cua'a ma̱ ji'i̱ ycui' ca ma̱ , cha' ná cñilo'o nu xña'a̱ ji'i̱ ma̱ .
43013037	Faith	Li' nchcuane Pedro ji'i̱ yu : ― ¿ Ni cha' laca ná nti' nu'u̱ cha' tya'a̱ na' lo'o nu'u̱ ca su tsaa nu'u̱ juani ti ? ― nacui̱ ― . Cajaa na' si caca clyaá ycui' nu'u̱ .
50004007	Faith	Lo'o li' cua'ni Ni cha' ti̱ ti tyi'i̱ tyiquee ma̱ , masi ná caca cuayá' ti' ñati̱ chalyuu ni cha' laca ma̱ jua'a̱ . Nga'aa ca'ya cha' cuxi hique ma̱ li' , nga'aa caca cuxi cresiya ji'i̱ ma̱ li' , xqui'ya cha' cua ngua stu'ba cha' ji'i̱ ma̱ lo'o Jesucristo .
59003009	Faith	Tucua lo cha' nchcui' na , cha' ndyu'ni tlyu na ji'i̱ ycui' nu Xu'na na , la cui' Ndyosi Sti na ; lo'o jua'a̱ nsta na qui'ya ji'i̱ tya'a ñati̱ na , masi ngüiñá ycui' Ndyosi ji'i̱ lcaa ñati̱ chalyuu na cha' laca na ñi'ya̱ ña'a̱ ycui' Ni .
46005010	Sin	pana ná nguscua na' cha' nga'aa chcui' ma̱ tsiya' ti lo'o ñati̱ cuxi bi' . Ntsu'u tsa ñati̱ chalyuu nu ná ndaquiya' ji'i̱ ycui' Ndyosi , nu ndu'ni suba' , nu ndacui ti' , nu cuaana , nu ndu'ni tlyu ji'i̱ lcui̱ jo'ó ti ; lo'o jua'a̱ ná caca tyu'utsu' na ji'i̱ ngu' bi' , sca ti si tyu'u na chalyuu tyaa na tsiya' ti .
44026009	Sin	’ Clyo ngua ti' na' cha' lye tsa xcube' na' ji'i̱ ñati̱ nu cua ngusñi cha' ji'i̱ Jesús Nazaret ,
61002014	Sin	Xcui' cha' suba' nda'ya hique ngu' cuxi bi' lo'o ña'a̱ ngu' ji'i̱ sca nu cuna'a̱ , cha' ná tye cha' nti' ngu' bi' cua'ni suba' ngu' lo'o . Lo'o jua'a̱ hora ti culu'u ngu' bi' cha' cuxi ji'i̱ xa' ñati̱ nu bilya ca cuayá' tso'o ti' cha' ji'i̱ Jesucristo . Lye tsa ngua tsa'a̱ ngu' cuiñi bi' ji'i̱ lcaa lo cha' cuxi , bi' cha' lye tsa ndacui ti' ngu' bi' ; ná nga'a̱ cha' tyaala' ji'i̱ ngu' bi' tsiya' ti . Pana cua nda ycui' Ndyosi yabe' ji'i̱ ngu' cuiñi bi' ;
43010012	Description	Sca msu ti ni , ná ña'a̱si̱i̱ tso'o ji'i̱ xlya' , xna yu lo'o ña'a̱ yu cha' lijya̱ bo'o . Si'i ycui' yu nu laca loo ji'i̱ xlya' , si'i ycui' yu nu ca ji'i̱ ni' , nti' yu . Bi' cha' caca lya' ti' bo'o ji'i̱ taju xlya' bi' , li' tyijyu' cañi xlya' xna ni' ― nacui̱ Jesús ― .
59001019	Recommendation	Cu'ma̱ tya'a ngusñi na cha' ji'i̱ ycui' Ndyosi , nu tso'o tsa ntsu'u tyiquee na' ña'a̱a̱ ji'i̱ ma̱ , tso'o si cui'ya ma̱ cuentya ji'i̱ cha' nu chcui' na' re . Ntsu'u cña ji'i̱ lcaa na cha' yala ti cua'a̱ jyaca̱ na ji'i̱ cha' nu chcui' ñati̱ lo'o na ; pana tiya' ti xacui̱ na cha' ji'i̱ ngu' , jua'a̱ tiya' tsa caca ñasi̱' na ji'i̱ ngu' .
46009014	Recommendation	Lo'o cuare , lo'o ncliji chalyuu ji'i̱ ya su ndya'a̱ ya tyijyu' cha' nchcui' ya cha' tso'o nu ji'i̱ ycui' Ndyosi lo'o ñati̱ , tso'o si ta ngu' xi na tyiji̱ yu'u ji'i̱ ya chalyuu .
43012046	Grace	Cua lijya̱ na' chalyuu cha' caca na' ñi'ya̱ laca sca xee nu tyu'ú ne' cresiya ji'i̱ ñati̱ . Lo'o xñi ñati̱ cha' jna' , li' nga'aa tyi'i̱ ngu' chalyuu ñi'ya̱ laca si ná ntsu'u xee ne' cresiya ji'i̱ ngu' xqui'ya cha' cuxi nu ndu'ni ngu' .
43005014	Description	Ca ngusi̱i̱ la xa' ndyacua tya'a Jesús lo'o nu ngua quicha bi' lo'o ndya'a̱ yu ne' laa . Li' nacui̱ Jesús ji'i̱ : ― Cua ndyaca tso'o nu'u̱ juani ― nacui̱ yu ― , bi' cha' xtyanu nu'u̱ tyucui̱i̱ cuxi cua hi̱ cha' nga'aa tyacua xa' quicha tlyu la hi̱ .
46016014	Recommendation	Xcui' tso'o ti tyu'u tyiquee ma̱ ña'a̱ ma̱ ji'i̱ ñati̱ lcua ti se'i̱ su ndyu'ni ma̱ cña .
43014015	Recommendation	’ Taquiya' ma̱ ji'i̱ lcaa cha' nu nchcui' na' lo'o ma̱ , si chañi cha' ntsu'u tyiquee ma̱ 'na ― nacui̱ Jesús ― .
58012025	Recommendation	Cui'ya ma̱ cuentya lacua , cha' cua'a̱ jyaca̱ ma̱ ji'i̱ lcaa cha' nu cua nda Cristo lo'o ma̱ . Nguxcube' tsa ycui' Ndyosi ji'i̱ jyo'o cusu' ji'na , nu lo'o ná ntaja'a̱ ngu' cua'a̱ jyaca̱ ngu' ji'i̱ cha' nu nchcui' jyo'o Moisés lo'o ngu' nde chalyuu chacuayá' ji'i̱ ycui' Ndyosi ; ná ngua xna ngu' bi' ji'i̱ ycui' Ndyosi . La cui' jua'a̱ tlyu la cha' caca ji'na juani , si ná taquiya' na ji'i̱ Cristo nu ngutu'u ca slo ycui' Ndyosi ya̱a̱ nde lo yuu chalyuu , lo'o jua'a̱ cua xa' ndyaa tucua Ni ca slo ycui' Ndyosi chaca quiya' juani .
48004008	Sin	Sa'ni la lo'o tya lyiji caca cuayá' tso'o ti' ma̱ cha' ji'i̱ ycui' Ndyosi , xa' la jo'ó ndatsaa ji'i̱ ma̱ cha' cua'ni ma̱ cña ji'i̱ , jo'ó nu si'i jo'ó nu chañi ca .
44003026	Grace	Ngua'ni ycui' Ndyosi cha' ndyu'ú nu sca ti Sñi' ycui' ca chaca quiya' lo'o ngujuii yu , jua'a̱ ngulo Ni cña ji'i̱ yu cha' clyo ca̱a̱ yu ca slo na ca nde . Cua nti' Ni cha' ca lubii cresiya ji'na , bi' cha' cua ñaa Sñi' ycui' Ni cha' xtyucua ji'na , cha' caca culotsu' na ji'i̱ lcaa cha' cuxi nu ntsu'u ji'na .
44010039	Violence	Cua na'a̱ ya lcaa cña nu ngua'ni Jesús ca quichi̱ Jerusalén , lo'o jua'a̱ cña nu ngua'ni yu lcaa quichi̱ tyi ngu' judío tya'a ya . Na cua nguta'a̱ ya lo'o yu , bi' cha' chañi cha' nu nchcui' ya lo'o ma̱ . Li' ntejeya' ngu' ji'i̱ Jesús , ngujui'i̱ ca'a̱ ngu' ji'i̱ yu lo crusi ; jua'a̱ ngujuii yu li' .
46001010	Recommendation	Cu'ma̱ tya'a ngusñi na cha' ji'i̱ Cristo , chcui' na' lo'o cu'ma̱ juani chacuayá' ji'i̱ ycui' Jesucristo nu Xu'na na , cha' caca stu'ba cha' ji'i̱ lcaa cu'ma̱ lo'o tya'a ma̱ , cha' ná chcui' ma̱ tucua lo cha' . Tso'o ti tyi'i̱ ma̱ lo'o tya'a ma̱ , sca ti cha' culacua ti' ma̱ , sca ti cha' tyu'u tyiquee ma̱ .
51001021	Sin	Nu ngua cua tsubi' la , tyijyu' tsa nguta'a̱ ma̱ ji'i̱ ycui' Ndyosi ; tya'a cusu̱u̱ ma̱ ji'i̱ ycui' Ndyosi ngua ma̱ tyempo bi' xqui'ya cha' cuxi nu cua ngulacua ti' ma̱ , xqui'ya cha' cuxi nu cua ngua'ni ma̱ . Pana juani cua ngua'ni Ni cha' taca cati̱ qui'ya nu ntsu'u ji'i̱ ma̱ lo'o ycui' Ni ,
55002022	Recommendation	Ngu' cuañi' laca nu'u̱ , lo'o jua'a̱ ntsu'u tsa cha' cuxi nu ndiya ti' ngu' cuañi' ; pana nga'aa cua'ni nu'u̱ cha' bi' . Ña'a̱ ti tya cua'ni nu'u̱ cha' tso'o ndi'ya̱ : xñi tso'o nu'u̱ cha' liñi bi' , tso'o ti tyu'u tyiquee nu'u̱ ña'a̱ nu'u̱ ji'i̱ ñati̱ ; tso'o ti tyi'i̱ nu'u̱ lo'o tya'a ma̱ nu cua ngua lubii cresiya ji'i̱ ngu' , la cui' tya'a ntsu'u cha' ji'i̱ ma̱ lo'o ycui' nu Xu'na na .
51003001	Faith	Pana cu'ma̱ ni , cua ngujui chaca chalyuu cucui ji'i̱ ma̱ xqui'ya cha' cua ngua stu'ba cha' ji'i̱ ma̱ lo'o Cristo ; bi' cha' lacua , xcui' na tyu'u tyiquee ma̱ ji'i̱ cua ña'a̱ ca cha' tso'o nu ndyu'u ji'i̱ Cristo lijya̱ , cha' ntucua Cristo nde la'a tsu' cui̱ su tlyu su ntucua ycui' Ndyosi .
66008007	Violence	Li' ngula'á xca̱ nu nchca clyo lo'o cui'chcua̱ ji'i̱ yu ; hora ti ndyalú tyo quee lo'o quii' nde lo yuu li' . Lo'o ndyalú bi' hichu̱' ñati̱ , li' ndyalú tañi ngu' . Sa cla'be chalyuu ndye ndyaqui̱ li' , jua'a̱ ndyaqui̱ sa cla'be yaca ndu̱ , ndye ndyaqui̱ sa cla'be su quii ji'i̱ ngu' .
66011017	Faith	Ndi'ya̱ nchcui' ngu' li' : Ndyosi Xu'na ya , nacui̱ ngu' , cua nchca jinu'u̱ cua'ni lcaa cña . Na lu'ú nu'u̱ juani , lo'o la cui' ti lu'ú nu'u̱ nu ngua tya clyo la , jua'a̱ tya lu'ú nu'u̱ nde loo la . Tsa xlya'be jinu'u̱ cha' cua nguxana nu'u̱ ndyu'ni nu'u̱ quiña'a̱ tsa cña tlyu nde chalyuu . Ndube tsa ti' ya cha' cua nguxana nu'u̱ laca nu'u̱ loo ,
43004010	Grace	Li' nguxacui̱ Jesús cha' ji'i̱ nu cuna'a̱ bi' : ― ¿ Ha ná jlo ca ti' nu'u̱ ña'a̱ cha' tso'o nu nda ycui' Ndyosi ji'i̱ ñati̱ ? ― nacui̱ Jesús ― . Si jlo ca ti' nu'u̱ tilaca laca nu ngüijña hitya co'o jinu'u̱ , ná tyiquee' chcui' nu'u̱ lo'o na' cha' ta na' hitya co'o ycui' nu'u̱ li' ― nacui̱ ― , lo'o li' ta na' hitya co'o nu'u̱ nu chañi ca cha' cua'ni cu'ú cresiya jinu'u̱ .
51003004	Grace	Nu chaca chalyuu cucui nu ngujui ji'i̱ ma̱ xqui'ya Cristo , bi' laca cha' nu ndulo la cha' ji'i̱ ma̱ juani . Stu'ba ti tyatu̱ na lo'o Cristo tsa̱ bi' , nu lo'o tyu'u tucua yu lijya̱ yu chaca quiya' ; li' taca caca stu'ba cha' ji'i̱ ma̱ lo'o nu Cristo bi' ca su caca tlyu la ycui' yu , ca su ntucua ycui' Ndyosi .
43020031	Faith	Cha' nu nscua lo quityi re ni , nscua bi' cha' taca jlya ti' ma̱ cha' Jesús laca Cristo nu cua nda ycui' Ndyosi ji'i̱ lijya̱ chalyuu , cha' taca xñi ma̱ cha' ji'i̱ Jesús , cha' laca yu nu sca ti Sñi' ycui' Ndyosi . Li' caja chalyuu tso'o nu ná nga'a̱ cha' tye ji'i̱ ma̱ chacuayá' ji'i̱ ycui' Jesús .
62004006	Faith	Pana ñati̱ ji'i̱ ycui' Ndyosi laca na . Nu lo'o ntsu'u cha' ji'i̱ ñati̱ lo'o ycui' Ndyosi , cuna ngu' lcaa cha' nu chcui' na lo'o ngu' li' ; ñati̱ nu ná ntsu'u cha' ji'i̱ lo'o ycui' Ndyosi tsiya' ti , bi' ñati̱ laca nu ná nduna cha' nu nchcui' na . Jua'a̱ taca quijeloo cha' ji'na tilaca laca nu ntsu'u cha' liñi ji'i̱ , tilaca laca nu ntsu'u cha' cuiñi ji'i̱ .
65001012	Description	Masi cuxi tsa ndu'ni nu ngu' cuiñi bi' , ná ntyuju'u ti' ngu' tsiya' ti cha' ndi'i̱ ngu' lo'o ma̱ nu lo'o ndyu'u ti'i̱ ma̱ cha' cacu ma̱ si̱i̱ lo'o tya'a ma̱ , xqui'ya cha' ngusñi ma̱ cha' ji'i̱ Jesucristo . Quiña'a̱ tsa ndacu ngu' bi' li' , quiña'a̱ tsa ndyi'yu ngu' , cha' tsa bi' ti cha' nti' ngu' ndya'a̱ ngu' slo ma̱ ; ná ndube ti' ngu' bi' tsiya' ti . Ñi'ya̱ laca sca xu'na xlya' nu ná ña'a̱si̱i̱ tso'o ji'i̱ xlya' ji'i̱ , jua'a̱ laca ngu' bi' ; ñi'ya̱ nti' coo btyi nu nxna lijya̱ lo'o cui'i̱ ti masi ná ca'ya tyo , jua'a̱ nti' nu ngu' cuiñi bi' ; ñi'ya̱ laca sca yaca si'yu nu ná nda si'yu , jua'a̱ laca ngu' bi' . Pana sca yaca nu cua ngüityi , ntsu'u cha' xcua̱a̱ na ji'i̱ , cha' nga'aa ntsu'u juersa ji'i̱ cha' cu'ú la li' ; cua ndye ngujuii yaca bi' .
44005015	Description	Li' ndyaa ngu' quichi̱ bi' , ndyaa qui'ya ngu' ji'i̱ ngu' quicha nu ntsiya slo ngu' . Li' ngusta ngu' ji'i̱ ngu' quicha bi' lo jaa' , masi lo qui'ña , cha' tsaa lo'o ngu' ji'i̱ ngu' quicha bi' ca to' calle su tyeje tacui Pedro . Ngua ti' ngu' masi cua'a̱ ti tyacala' nu nda Pedro loo ngu' quicha bi' , nu lo'o nteje tacui yu . Tyaca tso'o nu quicha bi' li' .
49006016	Faith	Lo'o jua'a̱ ndacui sca chcua̱ cuaja' ya' sendaru ; nu lo'o cu̱ tya'a cusu̱u̱ yu clya nu nga'a̱ quii' lo ji'i̱ yu , li' cua'a yu ji'i̱ ycui' ca yu lo'o chcua̱ cuaja' bi' . Jua'a̱ caca ji'i̱ ma̱ si chañi cha' ngusñi ma̱ cha' ji'i̱ ycui' Ndyosi , taca cua'a ma̱ ji'i̱ ycui' ca ma̱ lcaa hora cha' ná cua'ni lya' ti' nu cuxi ji'i̱ ma̱ .
51003023	Recommendation	Cua ña'a̱ ca cña nu cua'ni ma̱ , lubii tsa cña cua'ni ma̱ li' . Ndi'ya̱ culacua ti' ma̱ : ñi'ya̱ laca si cña ji'i̱ ycui' Ndyosi nu Xu'na na laca nu ndyu'ni ma̱ , nga'aa si'i cña ji'i̱ ñati̱ chalyuu ti .
58012016	Recommendation	Cui'ya ma̱ cuentya cha' ni tsaca ma̱ ná caca ma̱ ñi'ya̱ ngua jyo'o Esaú ; ngua'ni lya' ti' yu bi' ji'i̱ ñati̱ ji'i̱ yu , lo'o jua'a̱ ná ndube ti' yu ji'i̱ ycui' Ndyosi . Sñi' clyo ngua yu , pana ndye ndyujui' yu lcaa chacuayá' nu caja ji'i̱ yu nquicha' , xqui'ya cha' ngua ti' yu cacu yu masi sca ti ca'ña scuaa ; nguñilo'o tya'a ngula yu ji'i̱ yu li' .
43018040	Sin	Cui̱i̱ ngusi'ya lo'o ngu' ji'i̱ chaca quiya' : ― Si'i ji'i̱ yu jua nti' ya . Ji'i̱ Barrabás cua'ni lyaá nu'u̱ ― nacui̱ ngu' . Lo'o nu naa Barrabás ni , si'i ñati̱ tso'o laca bi' ; tyaala tsa Barrabás , la cui' ñati̱ cuaana laca .
55003004	Sin	masi ngu' nu nñilo'o ji'i̱ tya'a tso'o ti ngu' , masi ngu' nu ná cube ti' tsiya' ti' si lye tsa ndyu'ni tyucuaa ti' ji'i̱ tya'a ngu' ; cua'ni ngu' cua ña'a̱ ca cha' cuxi nu jña cresiya ji'i̱ ycui' ca ngu' , cha' nga'aa nti' ngu' bi' taquiya' ngu' ji'i̱ ycui' Ndyosi .
50002009	Grace	Bi' cha' juani cua ndyaa lo'o Ni ji'i̱ yu cha' stu'ba ti tyi'i̱ yu ca su tlyu la ca su ntucua ycui' Ni ; juani tlyu tsa chacuayá' cua nda Ni ji'i̱ Jesús . Tyucui ña'a̱ chalyuu nga'aa ntsu'u la xa' chacuayá' nu tlyu la ,
61001016	Description	Si'i cña cua̱ nu ngua'ya hique ti ya ngua cha' nu nchcui' ya lo'o ma̱ , nu lo'o ndacha' ya ji'i̱ ma̱ cha' tlyu tsa cha' caca ji'i̱ ycui' Jesucristo nu Xu'na na nu lo'o ca̱a̱ yu chaca quiya' . Ycui' cuare cua na'a̱ ya ji'i̱ Jesús lo'o tlyu tsa cha' ntsu'u ji'i̱ yu ;
61003016	Sin	Tyu̱u̱ tya'a quityi nguscua Pablo bi' , pana sca ti cuayá' nchcui' ca ta'a quityi bi' ji'i̱ cha' ji'i̱ ycui' Ndyosi nu cua nchcui' na ji'i̱ juani . Ntsu'u xi cha' nu nguscua nu Pablo bi' nu tucui xi cha' caca cuayá' tso'o ti' na ji'i̱ ; lo'o jua'a̱ ntsu'u ngu' nu lye tsa nclyu'u cha' cuiñi xqui'ya quityi bi' , cha' ná nchca cuayá' ti' ngu' bi' cha' bi' tsiya' ti . Ná ngua tsa'a̱ tso'o ngu' bi' , cha' bilya ca cuayá' tso'o ti' ngu' cha' bi' ; bi' cha' ni sca quityi ji'i̱ ycui' Ndyosi ná liñi nclu'u ngu' bi' ji'i̱ . Pana tye cha' ji'i̱ ngu' bi' tsiya' ti xqui'ya cha' cuiñi nu nclu'u ngu' ji'i̱ tya'a ñati̱ ngu' .
44014014	Description	Ñati̱ nu ndya'a̱ tyijyu' nchcui' cha' ji'i̱ Jesucristo laca Pablo lo'o Bernabé ni , bi' cha' ngua xñi'i̱ tsa ti' tyucuaa ngu' lo'o nda ngu' cuentya ñi'ya̱ nu ndyu'ni ngu' quichi̱ bi' . Li' ngusaa' ycui' ca ngu' ste' ngu' , cha' caca cuayá' ti' ngu' quichi̱ cha' ná tso'o cña nu ndyu'ni ngu' . Li' ngusna Pablo lo'o Bernabé ndyaa ngu' lcaa laja ñati̱ quiña'a̱ bi' , cui̱i̱ tsa ngusi'ya lo'o ngu' ji'i̱ ngu' quichi̱ bi' :
45015008	Faith	Cua ñaa Cristo cha' cua'ni lyaá yu ji'i̱ ngu' judío , ñi'ya̱ nu ngüiñi cha' ji'i̱ ycui' Ndyosi lo'o jyo'o cusu' ji'i̱ ya sa'ni la ; caca cuayá' ti' na jua'a̱ cha' liñi tsa cha' nu nda Ni lo'o jyo'o cusu' bi' .
59001026	Sin	Ná tyiquee' ntsu'u xi ngu' tya'a ma̱ nu nti' cha' tacati tsa ndu'ni ycui' ca ngu' . Pana laja ti ndu'ni ngu' cha' tacati ngu' , si ná ndube ti' ngu' ñi'ya̱ nchcui' ngu' lo'o ñati̱ ; na ñilo'o ngu' ji'i̱ ycui' ca ngu' cha' tacati ngu' li' .
43015020	Recommendation	Tyi'u ti' ma̱ cha' nu nchcui' na' lo'o ma̱ tsubi' : “ Nu laca loo laca nu nclyo cña , si'i ngu' msu ti ” . Ñi'ya̱ ndu'ni lya' ti' ngu' jna' , jua'a̱ cua'ni lya' ti' ngu' ji'i̱ ma̱ . Ná ndaquiya' ngu' ji'i̱ cha' nu ngulu'u na' ji'i̱ ngu' , la cui' jua'a̱ ná taquiya' ngu' ji'i̱ cha' nu chcui' cu'ma̱ lo'o ngu' bi' .
43008031	Faith	Lo'o li' nda Jesús cha' lo'o ngu' judío nu jlya ti' ji'i̱ yu . ― Lo'o tyanu cha' nu nclyu'u na' ji'i̱ ma̱ ne' cresiya ji'i̱ ma̱ , cha' ji'i̱ ycui' Ndyosi bi' , li' chañi cha' laca ma̱ ñati̱ nu ndyaca tsa'a̱ jna' ― nacui̱ Jesús ji'i̱ ngu' ― .
44007011	Description	’ Lo'o li' ndyalaa sca jbi'ña loyuu Egipto , lo'o jua'a̱ ca loyuu su cuentya Canaán . Ti'í tsa ña'a̱ ndyanu ngu' , nga'aa ngujui na cacu jyo'o cusu' ji'na .
63001004	Faith	Tso'o tsa ngua ti' na' lo'o ngujui cha' 'na cha' ña'a̱ ti tya ndaquiya' tso'o xi ngu' tya'a ma̱ lcaa cha' liñi nu cua nda ycui' Ndyosi Sti na lo'o na ;
54005008	Faith	Ná tso'o ndu'ni ñati̱ nu ná ndube ti' ji'i̱ tya'a , masi ji'i̱ sti ngu' , masi ji'i̱ xtya'a̱ ngu' , masi ji'i̱ sñi' ngu' ; cha' cuiñi nchcui' ngu' lo'o nacui̱ ngu' cha' ngusñi ngu' cha' ji'i̱ Jesucristo si ná ña'a̱si̱i̱ ngu' ji'i̱ tya'a ngu' , cha' tso'o la ndyu'ni xa' ñati̱ nu ná ndaquiya' cha' ji'i̱ Jesucristo tsiya' ti .
58010022	Faith	Tya̱a̱ na ca slo ycui' Ndyosi lacua ; tyucui tyiquee na cua'ni na cha' caca stu'ba cha' ji'na lo'o ycui' Ndyosi Sti na , cha' taca xñi tso'o na cha' ji'i̱ Ni li' . Cua ngüityi̱ Ni lcaa cha' cuxi nu ngua'ni cha' ngua tyuju'u ti' na tya tsubi' la ; cua ngua lubii cresiya ji'na juani , ñi'ya̱ laca lo'o cua ndyaata na chcu lo'o hitya lubii ti .
48001023	Description	Pana cua ndyuna ngu' cha' 'na lo'o nchcui' ñati̱ 'na ndi'ya̱ : “ Nu ñati̱ nu ngua ti' cua'ni tye ji'na bi' , juani cua nguxcutsa'a̱ Ni cresiya ji'i̱ yu , cha' cua ntsu'u cha' ji'i̱ yu lo'o Jesús ” , nacui̱ ngu' ji'i̱ tya'a ngu' . “ Juani ndya'a̱ yu nda yu cha' lo'o xa' la ñati̱ , cha' lo'o ñati̱ bi' caca xñi ngu' cha' ji'i̱ Jesús ” , nacui̱ ngu' .
44027034	Recommendation	Tso'o la si cacu ma̱ xi juani cha' caja juersa ji'i̱ ma̱ . Ni sca cu'ma̱ ná nscua cha' cajaa ma̱ , ni ná ca quicha ma̱ .
66002003	Faith	Lo'o jua'a̱ jlo ti' na' cha' ná nchca taja ti' ma̱ ; masi ndyiji tsa cha' ti'í ji'i̱ ma̱ , ná ndya'a̱chu̱' ma̱ cha' jna' .
56002002	Recommendation	Culu'u nu'u̱ ji'i̱ ngu' nu cusu' la cha' ná caca cu'bi ngu' , cha' xcui' cha' liñi jlya ti' ngu' , cha' cua'a ngu' ji'i̱ ycui' ca ngu' , cha' xcui' cha' tso'o cua'ni ngu' li' ; culu'u nu'u̱ ji'i̱ ngu' bi' cha' jlya tso'o ti' ngu' lcaa cha' liñi , cha' tyu'u tyiquee ngu' ña'a̱ ngu' ji'i̱ tya'a ñati̱ ngu' , cha' talo tyiquee ngu' lo'o ndyu'ni lya' ti' ñati̱ ji'i̱ ngu' .
44017030	Recommendation	Cua ndalo tsa tyiquee ycui' Ndyosi ji'i̱ ñati̱ chalyuu tyempo sa'ni lo'o bilya ca jlo ti' ngu' lcaa cha' bi' , pana juani cua ngulo Ni cña ji'i̱ lcaa ñati̱ chalyuu cha' culochu̱' ngu' lcaa cha' cuxi nu ntsu'u ji'i̱ ngu' .
43019025	Description	Laja li' ndu̱ xtya'a̱ Jesús cacua ti su ngujui'i̱ ca'a̱ ngu' ji'i̱ yu lo crusi bi' . Ndu̱ lo'o sca nu cuna'a̱ tya'a ngula , lo'o María clyo'o Cleofas , lo'o María Magdalena .
66019013	Description	Ndi'ya̱ nchcui' ngu' ji'i̱ Ni : “ La cui' nde laca cha' nu cua nda Ni lo'o ñati̱ ” . Tyucui ña'a̱ lo ste' Ni ndu'u tañi .
46008009	Recommendation	Bi' cha' cui'ya ma̱ cuentya ñi'ya̱ cua'ni ma̱ slo ngu' nu tya nclyacua tsa ti' bi' . Ntsu'u chacuayá' ji'na cha' cacu na cua ña'a̱ ca na tu'ni ; pana ná tyiquee' tyu'utsu' ngu' bi' ji'i̱ tyucui̱i̱ liñi si ná tso'o ti cua'ni ma̱ slo ngu' , si cacu ma̱ msta̱ nu nscua slo jo'ó tya clyo .
44013034	Grace	Chaca cha' nchcui' quityi cha' ji'i̱ ycui' Ndyosi cha' tyu'ú Jesús chaca quiya' lo'o ndyujuii ngu' ji'i̱ , lo'o jua'a̱ nchcui' quityi bi' cha' ná quiñu'u̱ cuaña' Jesús ne' cuaá . “ Ta na' lcaa cha' tso'o ji'i̱ ma̱ , la cui' ña'a̱ cha' tso'o nu nchcui' na' lo'o David cha' caja ji'i̱ ma̱ ” , nacui̱ ycui' Ni .
43014020	Faith	Lo'o jua'a̱ caca cuayá' ti' ma̱ cha' stu'ba ntsu'u cha' jna' lo'o Sti na' , cha' ntsu'u cha' ji'i̱ ma̱ lo'o na' ― nacui̱ Jesús ― , lo'o jua'a̱ ntsu'u cha' jna' lo'o cu'ma̱ .
62002003	Faith	Nu lo'o nti' na taquiya' na cua ña'a̱ ca cña nu nti' Ni cha' cua'ni na , li' taca jlo ti' na cha' chañi cha' ntsu'u cha' ji'na lo'o Jesucristo .
43008024	Sin	Bi' cha' ni na' ji'i̱ ma̱ cha' cajaa ycui' ma̱ ña'a̱ lo'o cresiya cuxi ji'i̱ ma̱ ; chañi cha' bi' : cajaa ma̱ ña'a̱ lo'o cresiya cuxi ji'i̱ ma̱ , si ná jlya ti' ma̱ cha' laca na' ñi'ya̱ nu ni na' ji'i̱ ma̱ cha' laca na' .
66017006	Sin	Li' na'a̱ na' cha' lye tsa ndyu'ni nu cuna'a̱ bi' ; ñi'ya̱ ndu'ni sca nu cu'bi , jua'a̱ ndyu'ni nu cuna'a̱ bi' , xqui'ya cha' cua ndyujuii bi' ji'i̱ ñati̱ ji'i̱ ycui' Ndyosi , ndyujuii ji'i̱ ñati̱ nu ná ntsi̱i̱ nchcui' liñi cha' ji'i̱ Jesús nde chalyuu . Lo'o cua na'a̱ na' ji'i̱ nu cuna'a̱ bi' , quiña'a̱ tsa cha' ngulacua ti' na' li' .
58012017	Description	Cua jlo ti' ma̱ ñi'ya̱ ngua ca tiya' la : nu lo'o ngua ti' yu cha' culacua̱ sti yu ji'i̱ yu , li' nga'aa ndaquiya' sti yu ji'i̱ cha' nu nda yu lo'o ; nga'aa ngujui ñi'ya̱ nu tya'a̱chu̱' yu ji'i̱ cha' nu cua ngua'ni yu , masi ngusi'ya tsa yu lo'o ngüijña yu cha' bi' ji'i̱ sti yu .
43007012	Description	Quiña'a̱ tsa cha' nda ngu' quichi̱ bi' lo'o tya'a ngu' cuentya ji'i̱ Jesús . Ntsu'u ngu' nu nchcui' ndi'ya̱ : “ Tso'o tsa ñati̱ bi' ” . Lo'o ntsu'u xi xa' la ngu' nu ndu'ni : “ Si'i . Xcui' cha' cuiñi nda yu , na ñilo'o ti yu ji'i̱ ngu' ” .
44011021	Faith	Tlyu tsa chacuayá' ntsu'u ji'i̱ ngu' xqui'ya Jesús nu Xu'na na , bi' cha' ngusñi quiña'a̱ ñati̱ cha' ji'i̱ ycui' Ni , bi' cha' nguxtyanu ngu' cha' cuxi nu ntsu'u tsa tyiquee ngu' ji'i̱ clyo .
52002004	Faith	Cua nda ycui' Ni cha' bi' lo'o ya cha' culu'u ya ji'i̱ ñati̱ , bi' cha' liñi nchcui' ya lo'o ngu' nde lcaa quichi̱ . Si'i ñati̱ chalyuu laca nu Xu'na na , ycui' Ndyosi laca nu Xu'na na ; bi' cha' cuentya ji'i̱ ycui' Ni nclu'u ya cha' tso'o bi' ji'i̱ Ni ji'i̱ lcaa ma̱ , cha' jlo ti' Ni lcaa cha' nu ntsu'u ne' cresiya ji'i̱ ya .
46015057	Grace	Pana cua xa' ña'a̱ laca juani , cua nda Ni chacuayá' cha' tyiji̱loo na ji'i̱ nu xña'a̱ xqui'ya cña nu ngua'ni Jesús nu lo'o ndyu'ú yu chaca quiya' , bi' cha' quiña'a̱ tsa xlya'be ta na ji'i̱ ycui' Ndyosi lacua .
54005005	Faith	Sca ti ji'i̱ ycui' Ndyosi ndu̱ ti' ngu' cuna'a̱ ti'i nu chañi cha' ndyanu ycui' ti ngu' ; sca ti ycui' Ni xtyucua Ni ji'i̱ ngu' nti' ngu' , bi' cha' nchcui' ngu' lo'o ycui' Ndyosi tsa̱ lo'o talya , ndijña ngu' ji'i̱ Ni na ca nu lyiji ji'i̱ ngu' .
43016024	Grace	Si'i chacuayá' 'na ngüijña ma̱ cha' ji'i̱ ycui' Ndyosi Sti na' sa'ni la ; pana jua'a̱ jña ma̱ cha' ji'i̱ Ni juani , cha' caja cha' bi' ji'i̱ ma̱ , cha' xcui' na caca chaa ti' ma̱ su ndi'i̱ ma̱ li' .
46007021	Recommendation	Ná ndu'ni cha' masi msu nu ngüi'ya ñati̱ laca ma̱ nu lo'o ngusubi Ni ji'i̱ ma̱ , pana tso'o laca si caja nu ta caya' cha' tyu'u ma̱ laja ti .
65001019	Sin	Cua'ni nu ngu' cuiñi bi' cha' nga'aa stu'ba cha' nu culacua ti' ma̱ lo'o tya'a ma̱ . Ndiya tsa ti' ngu' bi' lcaa cha' cuxi nu ntsu'u chalyuu , cha' ná ndyanu Xtyi'i ycui' Ndyosi ne' cresiya ji'i̱ ngu' bi' tsiya' ti .
48001006	Sin	Ndube tsa ti' na' cha' yala ti nguta'a̱chu̱' ma̱ ji'i̱ ycui' Ndyosi , masi ngusubi Ni ji'i̱ ma̱ xqui'ya cha' ntsu'u tsa tyiquee Cristo ña'a̱ ji'na ; ndube ti' na' cha' nduna ma̱ chaca cha' nu si'i cha' ji'i̱ ycui' Ndyosi laca , nu nacui̱ ngu' cha' taca cua'ni lyaá ji'na ji'i̱ nu cuxi .
58012014	Recommendation	Cua'ni cña ti' ma̱ cha' tso'o ti tyi'i̱ ma̱ lo'o lcaa ñati̱ , cua'ni ma̱ cha' caca lubii cresiya ji'i̱ ma̱ ; ni tsaca na , ná caca ña'a̱ na ji'i̱ ycui' Ndyosi si tya lyiji caca lubii cresiya ji'na .
43021006	Description	Li' nchcui' Jesús lo'o ngu' nu ntsu'u lo hitya bi' : ― Cu̱ ma̱ taraya ji'i̱ ma̱ nde la'a tsu' cui̱ , tsu' bi' caja xi cualya ji'i̱ ma̱ ― nacui̱ yu . Ngua'ni ngu' jua'a̱ , lo'o nga'aa ngua ji'i̱ ngu' tyojolaqui ngu' ji'i̱ taraya tya̱a̱ nde ne' yaca ni'i̱ bi' ; quiña'a̱ tsa cualya ndyatí̱ ne' taraya ji'i̱ ngu' .
46007019	Recommendation	Ná ndu'ni cha' cuentya ji'i̱ ycui' Ndyosi , masi ngulacua̱ na jua'a̱ , masi ná ngulacua̱ na jua'a̱ ; nu ndu'ni cha' cuentya ji'i̱ ycui' Ndyosi laca cha' cua'ni na cña nu nclyo Ni ji'na .
45012008	Recommendation	Nu lo'o ta ma̱ sca cui̱i̱ cuentya ji'i̱ ycui' Ndyosi lo'o ngu' , tyucui tyiquee ma̱ ta ma̱ cha' bi' lacua . Nu lo'o ta ma̱ cha' xlya'be ji'i̱ ngu' , tyucui tyiquee ma̱ ta ma̱ cha' tso'o ji'i̱ ngu' lacua . Si laca ma̱ loo ji'i̱ ngu' tya'a ma̱ , cui'ya ma̱ cuentya cha' tso'o ti cua'ni ma̱ lacua . Nu lo'o cua'ni tya'na ti' ma̱ ji'i̱ ngu' , tso'o ti caca tyiquee ma̱ laja lo'o cua'ni ma̱ cña bi' cuentya ji'i̱ ngu' li' .
44019002	Faith	― ¿ Ha cua ndyanu Xtyi'i ycui' Ndyosi ne' cresiya ji'i̱ ma̱ tya lo'o ngusñi ma̱ cha' ji'i̱ ycui' Ni ? ― nacui̱ Pablo ji'i̱ ngu' . ― Ná ndyanu Ni ― nacui̱ ngu' ji'i̱ Pablo ― . Ná jlo ti' ya na laca nu naa Xtyi'i ycui' Ndyosi .
53003014	Recommendation	Ñati̱ nu ná ntaja'a̱ taquiya' ji'i̱ lcaa cha' nu nscua ya lo quityi re ni , cui'ya ma̱ cuentya tilaca laca ngu' bi' ; li' nga'aa tya'a̱ ma̱ stu'ba ti lo'o ngu' bi' , cha' jua'a̱ caca tyuju'u ti' ngu' .
46015050	Sin	Cu'ma̱ tya'a ngusñi na cha' ji'i̱ Cristo , ntsu'u sca cha' nu nti' na' chcui' na' lo'o ma̱ : Ñi'ya̱ nu ña'a̱ ti cuaña' na juani , ná caca tyu'u cha' ji'na lo'o ycui' Ndyosi lo'o culo Ni cña lo'o cua ndye chalyuu ; ná caca tsaa na ñi'ya̱ nu quicha ti ti' na ca chalyuu cucui nu caca nde loo la , su ná ntsu'u quicha tsiya' ti .
43006027	Recommendation	Tso'o la ― nacui̱ Jesús li' ― , si cua'ni cña ti' ma̱ cha' caja sca cha' nu talo ji'i̱ ma̱ ; chañi cha' tyaala' ti' ma̱ li' , si caja chalyuu nu ná nga'a̱ cha' tye ji'i̱ ma̱ . Nu na cacu na ni , xtyi'i ti talo na bi' , yala ti quiñu'u̱ na bi' . Pana na' nu lijya̱a̱ cha' caca na' ñati̱ , ta na' sca cha' tso'o ji'i̱ ma̱ nu cua'ni cha' tyaala' ti' ma̱ , lo'o ná tye tsiya' ti cha' bi' ji'i̱ ma̱ ― nacui̱ ― . Na cua nda ycui' Ndyosi Sti na' chacuayá' jna' cha' ta na' cha' tso'o bi' ji'i̱ ma̱ .
59004003	Sin	masi ndijña ma̱ sca cha' ji'i̱ ycui' Ndyosi , pana cuxi tsa tyiquee ma̱ , bi' cha' ná ndyiji cha' bi' ji'i̱ ma̱ li' . Tsa nde ti cha' ntsu'u tyiquee ma̱ : cua nti' ma̱ cha' caja ji'i̱ ma̱ cua ña'a̱ ca cha' nu tyaala' tyiquee ycui' ca ma̱ , pana ná tso'o cha' ndyu'ni ma̱ jua'a̱ ;
49005020	Faith	Lo'o jua'a̱ cua ña'a̱ ca hora tso'o tya ma̱ xlya'be ji'i̱ ycui' Ndyosi Sti na chacuayá' ji'i̱ Jesucristo nu Xu'na na ; tya ma̱ xlya'be ji'i̱ Ni cuentya ji'i̱ lcaa cha' nu ndyaca ji'i̱ ma̱ , masi tso'o cha' bi' , masi ná tso'o cha' bi' .
48003006	Faith	Nu jyo'o cusu' ji'i̱ ya , nu Abraham bi' ni , cua jlya tsa ti' nu cusu' bi' lcaa cha' nu cua nda ycui' Ndyosi lo'o yu . Xqui'ya cha' cua jlya ti' yu cha' bi' , li' ntucuá Ni cha' ji'i̱ yu ñi'ya̱ si ngua yu sca ñati̱ nu ndu'ni xcui' cha' tso'o .
66021023	Grace	Nga'aa cua'nijo'o xee cuichaa cuentya ji'i̱ quichi̱ bi' , la cui' jua'a̱ nga'aa nti' cha' quiji'i̱ xee co' lo . Tso'o tsa ña'a̱ xee quichi̱ bi' , xqui'ya cha' lubii tsa xee nu nda ycui' Ndyosi , jua'a̱ lubii tsa xee su ntucua nu ñi'ya̱ ña'a̱ xlya' bi' ;
45008009	Faith	Nga'aa si'i jua'a̱ ndi'i̱ ma̱ juani , nga'aa nchca tiji̱' ti' ma̱ ji'i̱ cha' cuxi nu ntsu'u nde chalyuu ; stu'ba ntsu'u cha' ji'i̱ ma̱ lo'o ycui' Ndyosi juani , cha' cua nda ycui' Ndyosi Xtyi'i Ni cha' tyanu ne' cresiya ji'i̱ ma̱ . Lo'o jua'a̱ ná ntsu'u cha' ji'na lo'o Cristo tsiya' ti , si bilya tyanu Xtyi'i ycui' Ni ne' cresiya ji'na , la cui' Xtyi'i nu ndyu'u ji'i̱ Cristo .
45011023	Faith	Pana xa' quiñi cha' ji'i̱ ycui' Ndyosi lo'o ngu' judío , si xcutsa'a̱ ngu' bi' cha' nu ntsu'u ne' cresiya ji'i̱ ngu' , si taquiya' ngu' ji'i̱ ycui' Ni chaca quiya' . Li' xñi ca'a̱ ngu' ji'i̱ su̱u̱ yaca bi' chaca quiya' , la cui' se'i̱ bi' su ngutucua ngu' ; taca ji'i̱ ycui' Ndyosi sta tso'o Ni ji'i̱ ngu' judío chaca quiya' ca la cui' su tso'o su ngutucua ngu' clyo .
66014005	Description	Ná ntucua cha' cuiñi tu'ba ngu' bi' tsiya' ti , cha' ná ntsu'u cha' cuxi ji'i̱ ngu' bi' tsiya' ti .
44024014	Faith	Chañi laca cha' ndu'ni tlyu na' ji'i̱ ycui' Ni , la cui' ycui' Ndyosi bi' laca nu ngua'ni tlyu jyo'o cusu' ji'i̱ ya ji'i̱ Ni . Lo'o jua'a̱ cua ngusñi na' cha' cucui nu cua nda ycui' Ndyosi lo'o na nu ngua tsubi' ti , masi nchcui' ngu' re cha' cha' cuiñi laca bi' . Pana ña'a̱ ti tya ndaquiya' na' ji'i̱ lcaa cha' nu nguscua jyo'o Moises lo quityi sa'ni , lo'o jua'a̱ ndaquiya' na' ji'i̱ lcaa quityi nu nguscua jyo'o cusu' nu ngua tu'ba ji'i̱ ycui' Ndyosi nu ngua sa'ni .
45013008	Recommendation	Nga'aa su'ba ma̱ tane' hichu̱' ma̱ . Sca lo ti cña lyiji cha' cua'ni ma̱ lo'o xa' ñati̱ , cha' tso'o tsa cua'ni ma̱ ña'a̱ ma̱ ji'i̱ ngu' ; cua laca ndyu'ni ma̱ lcaa cña nu ngulo ycui' Ndyosi ji'na , nu lo'o tso'o tsa ntsu'u tyiquee ma̱ ña'a̱ ma̱ ji'i̱ tya'a ñati̱ ma̱ .
66016009	Sin	Tyu̱u̱ tya'a ñati̱ ngua quicha li' , cha' nguula tsa tyique' nda bi' . Li' nguxana ngu' , lye tsa nxlyú ngu' cha' hichu̱' ycui' Ndyosi , cha' ycui' Ni laca nu ngulo cña cha' ya̱a̱ quicha bi' ; pana ná ntaja'a̱ ngu' tsiya' ti culochu̱' ngu' ji'i̱ cha' cuxi nu ntsu'u ji'i̱ ngu' , cha' li' cua'ni tlyu ngu' ji'i̱ ycui' Ndyosi .
66021012	Description	Cua̱ tsa lo'o nu ntsu'u ca to' quichi̱ bi' , pana cua laca ntucua yaala ti tii tyucuaa tya'a tolo'o ; sca xca̱ ji'i̱ ycui' Ndyosi ndu̱ cua̱ scaa tolo'o bi' . Chu̱' quee nu ntucua nde que tolo'o bi' nscua xtañi nu tii tyucuaa tya'a taju ñati̱ ngu' Israel , cha' bi' ñati̱ laca nu cua ngusubi ycui' Ndyosi ji'i̱ tya clyo lo'o nguxana cha' ji'i̱ ycui' Ni ; scaa xtañi ngu' nscua nde que scaa tolo'o .
48003013	Grace	Cua ngulo Cristo ji'na ji'i̱ yabe' nu ngusta ycui' Ndyosi hichu̱' na xqui'ya cha' ná ndaquiya' na ji'i̱ lcaa cha' tsiya' ti nu nda Ni lo'o na ; yabe' nu ntsu'u ji'na bi' cua ndyanu hichu̱' ycui' Jesús li' . Ndi'ya̱ nscua cha' lo quityi ji'i̱ ycui' Ndyosi : “ Si tlyu tsa yabe' ntsu'u ji'i̱ sca ñati̱ , ntsu'u cha' cujui'i̱ ca'a̱ ngu' ji'i̱ ña'a̱ lu'ú ti lo sca yaca ndu̱ cha' cajaa yu ” .
48001013	Sin	Cua jlo ti' ma̱ ñi'ya̱ nu ngua'ni na' nde chalyuu tya sa'ni la , ñi'ya̱ ndaquiya' tsa na' ji'i̱ lcaa cña tacati nu ndu'ni ngu' judío tya'a ya . Cua jlo ti' ma̱ cha' ti'í tsa nguxcube' na' ji'i̱ lcaa ñati̱ nu ntsu'u cha' ji'i̱ lo'o Jesucristo nu ngua li' ; ngua ti' na' cua'ni tye na' ji'i̱ ñati̱ bi' tsiya' ti .
66020002	Description	Li' ndaya' xca̱ bi' ji'i̱ nu cuaña tlyu , la cui' cuaña laca nu ndi'i̱ chalyuu tya sa'ni , la cui' nu xña'a̱ nu naa Satanás laca bi' . Tachaa ngusca̱' xca̱ bi' ji'i̱ nu xña'a̱ bi' lo'o carena ña'a̱ cuayá' talo sca mil yija̱ ndyaaca̱' .
44008009	Description	Quichi̱ bi' ndi'i̱ sca nu qui'yu nu naa Simón , ngu' cucha'a̱ laca bi' . Nchcui' nu Simón bi' cha' ngu' tlyu laca ycui' ca ; lo'o jua'a̱ ngusñi ngu' quichi̱ cha' nu nchcui' , jlya ti' ngu' cha' laca nu Simón bi' sca ñati̱ tlyu .
50003010	Faith	Lo'o juani ni , tsa bi' ti cha' nti' na' , cha' tyuloo lyiji na' ji'i̱ Cristo , cha' ca tii na' cha' tya ndyu'ni ycui' Ndyosi cña lo'o na' lo'o la cui' tya'a juersa nu cua ntsu'u ji'i̱ Ni lo'o ngua'ni Ni cha' ndyu'ú Jesús chaca quiya' . Ná ndu'ni cha' masi jua'a̱ chcube' na' ñi'ya̱ nu cua nchcube' ycui' Jesús , masi chcuna' chalyuu 'na tsiya' ti ñi'ya̱ lo'o cua ngujuii ycui' Cristo lo crusi .
54005022	Recommendation	Ná yala tsa cua'ni nu'u̱ cha' sta ya' nu'u̱ hichu̱' sca ñati̱ , cha' caca yu loo ji'i̱ sca taju ñati̱ ji'i Jesucristo ; jatya xi cha' ña'a̱ si chañi cha' ñati̱ nu xcui' ndu'ni cha' tso'o laca yu , si chañi cha' tso'o tsa cña ndyu'ni yu , cha' ná tyanu qui'ya yu hichu̱' nu'u̱ si ntsu'u cha' cuxi ne' cresiya ji'i̱ yu bi' . Lo'o nu'u̱ ni , xcui' lubii ti cresiya jinu'u̱ cua'ni nu'u̱ cña .
56002003	Recommendation	Lo'o jua'a̱ culu'u nu'u̱ ji'i̱ ma' cusu' ñi'ya̱ nu nga'a̱ cha' tyi'i̱ ma' cha' cua'ni chi̱ ma' loo ycui' Ndyosi , cha' ná chcui' ma' cuentyu ji'i̱ ñati̱ , cha' ná ca cu'bi ma' , cha' culu'u ma' xcui' cha' tso'o ji'i̱ tya'a ñati̱ ma' .
46007038	Recommendation	Jua'a̱ laca cha' cuentya ji'i̱ nu cuna'a̱ cuañi' tya'a ma̱ ; tso'o si ta ma̱ ji'i̱ sñi' ma̱ cha' caja clyo'o lo'o xa' ñati̱ , lo'o jua'a̱ sca ti cuayá' tso'o ndu'ni ñati̱ nu ná nda ji'i̱ , nti' na' .
59001022	Recommendation	Tsa bi' ti cha' , nga'a̱ cha' taquiya' na lcaa cha' nu nclyu'u Ni ji'na , si'i na cua'a̱ jyaca̱ ti na ji'i̱ cha' bi' ; na cñilo'o ti na ji'i̱ ycui' ca na , si xcui' na cua'a̱ jyaca̱ ti na ji'i̱ cha' bi' , lo'o ná ndaquiya' na cha' bi' .
43007001	Violence	Tiya' la li' xcui' nde loyuu su cuentya Galilea ndya'a̱ Jesús ; nga'aa ndya'a̱ yu loyuu su cuentya Judea bi' , cha' nti' tsa ngu' bi' cujuii ngu' ji'i̱ .
46001030	Grace	Ndi'ya̱ laca cha' : cua nacui̱ ycui' Ndyosi cha' caca stu'ba cha' ji'na lo'o Jesucristo , lo'o jua'a̱ cua nda Ni ji'i̱ Jesucristo ji'na . Masi ná nchca ji'na , pana nu Jesucristo ni , lcaa cha' nchca ji'i̱ ycui' . Xqui'ya nu Jesús bi' nchca tso'o cresiya ji'na ñati̱ cuxi na cuentya ji'i̱ ycui' Ndyosi ; xqui'ya Jesús taca caca na ñati̱ ji'i̱ ycui' Ndyosi , cha' Jesús laca nu ngua'ni lyaá ji'na ji'i̱ nu cuxi .
43013005	Description	li' ngujui'i̱ yu hitya ne' sca tsi'yu , ndyaa ngui'í̱ yu quiya' ngu' nu ndyaca tsa'a̱ ji'i̱ , nguxquityi yu quiya' ngu' lo'o late' nu ndyaaca̱' sii' yu .
44022004	Violence	Cua sa'ni la lo'o ycui' na' lca'a̱ cusu̱u̱ na' ji'i̱ ngu' nu ntsu'u cha' ji'i̱ lo'o Jesucristo , cha' cujuii na' ji'i̱ ngu' . Ntejeya' na' ji'i̱ ngu' bi' , masi ngu' qui'yu , masi ngu' cuna'a̱ , ngusu'ba na' ji'i̱ ngu' ne' chcua̱ .
43007043	Description	Ná ngua stu'ba cha' ji'i̱ ngu' lo'o tya'a ngu' cha' ji'i̱ Jesús .
60005002	Recommendation	Ntsu'u cha' ña'a̱si̱i̱ tso'o ma̱ ji'i̱ lcaa ngu' tya'a ma̱ , ña'a̱ taju ngu' tya'a ma̱ ca su laca ma̱ loo ji'i̱ ngu' . Ñi'ya̱ nti' xlya' , jua'a̱ laca ngu' bi' ; ñi'ya̱ nti' ñati̱ nu ña'a̱si̱i̱ ji'i̱ xlya' , jua'a̱ laca na , ngu' cusu' tya'a na . Nga'a̱ cha' xtyucua na ji'i̱ ngu' tya'a na cha' tyanu tachaa la cha' ji'i̱ Cristo tyiquee ngu' . Tyucui tyiquee ma̱ cua'ni ma̱ cña bi' , cha' jua'a̱ nti' ycui' Ndyosi cha' cua'ni na ; ná tso'o si ntsu'u cha' tatsaa ngu' tya'a ma̱ ji'i̱ ma̱ cha' cua'ni ma̱ cña bi' . Lo'o jua'a̱ ná tso'o si quiña'a̱ tsa caya' xñi ma̱ ji'i̱ ngu' cha' cua'ni ma̱ cña bi' , pana tso'o la si tyucui tyiquee ma̱ cua'ni ma̱ cña bi' cuentya ji'i̱ ycui' Ndyosi .
46015056	Sin	Ti'í tsa cha' nchca ji'na lo'o ndyijii na xqui'ya cha' ntsu'u tsa qui'ya ji'na . Jlo ti' na cha' ntsu'u qui'ya ji'na , xqui'ya cha' ná ndaquiya' na cña nu ngulo ycui' Ndyosi ji'na tya clyo cha' cua'ni na .
59005004	Sin	Lo'o jua'a̱ ná nda ma̱ xcaya' msu nu ndyaa ne' xña ji'i̱ ma̱ , bi' cha' juani cua'a̱ jyaca̱ ma̱ xi ji'i̱ cha' nu nxlyú msu bi' hichu̱' ma̱ ; ca su ntucua ycui' Ndyosi nu laca Xu'na lcaa chalyuu , ca bi' ndañi nchcui' nu ngu' nu ngua'ni clacua ji'i̱ ma̱ .
60002001	Recommendation	Lo'o cu'ma̱ ni , nga'a̱ cha' xtyanu ma̱ ji'i̱ lcaa cha' cuxi nu ntsu'u tyiquee ma̱ ña'a̱ ma̱ ji'i̱ tya'a ñati̱ ma̱ : nga'aa cñilo'o ma̱ ji'i̱ tya'a ma̱ , nga'aa si'i tucua cha' tyu'u tyiquee ma̱ , nga'aa tyacui ti' ma̱ ji'i̱ sca na nu ntsu'u ji'i̱ tya'a ñati̱ ma̱ , nga'aa chcui' ma̱ cuentyu ji'i̱ tya'a ñati̱ ma̱ .
46007039	Recommendation	Cu'ma̱ ngu' cuna'a̱ nu cua ngujui clyo'o ma̱ , ná ntsu'u chacuayá' caja clyo'o lo'o chaca ñati̱ laja lo'o tya lu'ú clyo'o ma̱ . Sca ti si cua ngujuii nu qui'yu ji'i̱ ma̱ , ca li' ntsu'u chacuayá' caja clyo'o ma̱ chaca quiya' . Taca caja clyo'o ma̱ li' chaca quiya' lo'o cua ña'a̱ ca nu qui'yu nu nti' ma̱ , sca ti si lo'o yu bi' laca ñati̱ tya'a ngusñi na cha' ji'i̱ Jesús .
55002018	Sin	Nguxtyanu ngu' bi' cha' liñi ji'i̱ ycui' Ndyosi , lo'o nu juani nacui̱ ngu' bi' cha' nga'aa tyu'ú na chaca quiya' : “ Na cua ndyu'ú ngu' chaca quiya' , lcaa ngu' nu ntsu'u cha' tyu'ú ” , nacui̱ ngu' cuiñi bi' . Pana ntsu'u xi ngu' tya'a na nu cua ngusñi cha' nu nchcui' ngu' bi' , lo'o juani nga'aa jlo tso'o ti' ngu' ni cha' nu jlya ti' ngu' tya clyo .
48005006	Faith	Lo'o jua'a̱ si chañi cha' stu'ba ntsu'u cha' ji'na lo'o Jesucristo , li' ná ndu'ni cha' masi ngulacua̱ na , masi ná ngulacua̱ na . Sca ti cha' ndulo tsa ji'na cha' cua'ni na , cha' xñi tso'o la na cha' ji'i̱ ycui' Ni ; lo'o li' caca cua'ni na cha' tso'o ti tyu'u tyiquee na ña'a̱ na ji'i̱ tya'a ñati̱ na .
58005009	Grace	Tiya' la li' , lo'o cua ngua lcaa cha' ji'i̱ Jesús cha' cua ngua'ni yu cña nu cua nda ycui' Ndyosi ji'i̱ yu cha' cua'ni yu , tya li' ntucua quiya' cha' cua'ni lyaá Jesús ji'i̱ cua ña'a̱ ca ñati̱ chalyuu nu tyaja'a̱ cua'a̱ jyaca̱ ji'i̱ cha' nu cua nchcui' yu lo'o ; ná tye tsiya' ti cha' cua'ni lyaá Ni ji'na ji'i̱ cha' cuxi nu ntsu'u ji'na .
46016001	Recommendation	Cua nda na' cha' nu ndyaa slo ca ta'a ngu' nu ndyu'u ti'i̱ cha' cua'ni tlyu ngu' ji'i̱ ycui' Ndyosi ca lcaa quichi̱ ca loyuu su cuentya Galacia ; cua nchcui' na' ñi'ya̱ cua'ni ngu' lo'o xti'i̱ ngu' msta̱ . La cui' jua'a̱ cua'ni cu'ma̱ nu lo'o xti'i̱ ma̱ msta̱ bi' , cha' xtyucua ma̱ ji'i̱ ngu' ti'i tya'a ngusñi na cha' ji'i̱ Jesús nu ndi'i̱ ca loyuu su cuentya Judea .
49005022	Recommendation	Cu'ma̱ ngu' cuna'a̱ ni , taquiya' ma̱ cha' nu nchcui' clyo'o ma̱ ñi'ya̱ lo'o ndaquiya' na cha' nu nchcui' ycui' nu Xu'na na .
43008012	Faith	Chaca quiya' nda Jesús cha' lo'o ngu' ne' laa bi' . ― Na' laca̱ nu nda̱ xee cha' tyu'ú ne' cresiya ji'i̱ ñati̱ ― nacui̱ yu ― . Tyanu xee lubii jna' ne' cresiya ji'i̱ ñati̱ nu xñi cha' jna' , lo'o jua'a̱ ná nga'a̱ cha' tye chalyuu ji'i̱ ngu' bi' li' ; nga'aa ntsu'u cha' tya'a̱ yu'u ngu' bi' , ñi'ya̱ nu ndu'ni ngu' nu ná ntsu'u xee jna' ne' cresiya ji'i̱ tsiya' ti .
65001017	Recommendation	Cu'ma̱ ngu' tya'a tso'o na nu tyaca'a tsa ma̱ 'na , nga'a̱ cha' tyi'u ti' ma̱ cha' nu nchcui' ñati̱ lo'o na , nu ñati̱ nu cua ngua tsa'a̱ ji'i̱ Jesucristo nu Xu'na na tya clyo .
44017025	Grace	Ni sca cha' ná lyiji ji'i̱ ycui' Ndyosi , ná nga'a̱ cha' xñi Ni ni sca na nu nda ñati̱ ji'i̱ Ni . Cua ngua'ni cu'ú Ni ji'i̱ lcaa ñati̱ , cua nda Ni xtyi'i ngu' cha' tyu'ú ne' cresiya ji'i̱ scaa ngu' , lo'o jua'a̱ cua nda Ni lcaa cha' nu ntsu'u ji'i̱ ñati̱ chalyuu .
62005009	Faith	Ntucuá na ji'i̱ cha' nu nchcui' ñati̱ chalyuu lo'o na , pana juani ndulo la cha' nu nda ycui' Ndyosi lo'o na . Ca ta'a sna cha' nu nda ycui' Ndyosi , lcaa cha' bi' nchcui' cha' sca ti Jesucristo laca Sñi' ycui' Ndyosi .
45013014	Faith	Ta ma̱ chacuayá' cha' caca loo ycui' Jesucristo nu Xu'na na ji'i̱ tyucui ña'a̱ ma̱ ; nga'aa taquiya' na ji'i̱ lcaa lo cha' cuxi , cha' nu tiji̱' tsa ti' na ji'i̱ xqui'ya cha' laca na ñati̱ ti .
58011030	Description	Jlya ti' ngu' Israel cha' ji'i̱ ycui' Ndyosi , bi' cha' nguta'a̱ ngu' nguxtyi'i̱ ngu' tyi'i̱ ca chu̱' lo'o quee nu ndu̱ to' quichi̱ Jericó . Cati tsa̱ nguta'a̱ ngu' tsa cu' ti , lo'o li' ndye lo'o bi' nguti̱ .
44019011	Grace	Lo'o jua'a̱ nda ycui' Ndyosi chacuayá' ji'i̱ Pablo cha' cua'ni yu tyu̱u̱ tya'a cña tonu ca slo ngu' , bi' cha' ngua'ni yu cha' ndyaca tso'o ngu' quicha .
43008034	Sin	― Liñi tsa cha' ta na' lo'o ma̱ juani ― nacui̱ Jesús li' ― , cha' cua laca ntsu'u xu'na ñati̱ chalyuu , lcaa ca ñati̱ nu ntsu'u qui'ya ji'i̱ ngu' .
62004011	Faith	Cu'ma̱ ngu' tya'a na nu tyaca'a tsa ma̱ 'na , nga'a̱ cha' tso'o ti tyu'u tyiquee na ña'a̱ na ji'i̱ tya'a ñati̱ na , cha' jua'a̱ ntsu'u tsa tyiquee ycui' Ndyosi ña'a̱ Ni ji'na .
44002028	Grace	cua ngulu'u nu'u̱ tyucui̱i̱ su tsa'a na' cha' tyi'i̱ na' ca slo nu'u̱ . Tso'o tsa ntsu'u tyiquee na' cha' stu'ba ti tyi'i̱ na' lo'o nu'u̱ li' . Jua'a̱ nguscua jyo'o David lo quityi .
54004013	Recommendation	Laja lo'o tya lyiji ti tyalaa na' slo nu'u̱ , ña'a̱ ti tya chcui' nu'u̱ lcaa cha' nu nscua lo quityi ji'i̱ ycui' Ndyosi lo'o ngu' ; tya chcui' la nu'u̱ ñi'ya̱ laca cha' liñi bi' , tya culu'u la nu'u̱ cha' tso'o bi' ji'i̱ ngu' tsa tlyu ti lo'o tyu'u ti'i̱ ngu' .
47004008	Description	Lcua ti se'i̱ su ndya'a̱ ya , tlyu tsa cña ndyacua ji'i̱ ya , pana ná nchca tyiji̱loo nu cuxi ji'i̱ ya . Lu'ba ti nclyacua tsa ti' ya , pana ná nchca taja ti' ya lo'o xñi'i̱ ti' ya .
44002013	Description	Lo'o jua'a̱ nxtyí lo'o xa' la ñati̱ ji'i̱ ñati̱ ji'i̱ Jesucristo bi' : ― Cu'bi tsa ngu' jua cha' nchcui' ngu' jua'a̱ ― nacui̱ ngu' .
66021018	Description	Cua ndya' lo'o ji'i̱ quichi̱ bi' lo'o quee jaspe , sca quee nga'a nu ndubi tsa ña'a̱ , pana lo'o xcui' oro tsiya' ti ndya' ycui' quichi̱ bi' , nu ndubi ña'a̱ ñi'ya̱ ndubi caatya̱ .
66015006	Description	Li' ngutu'u nu cati tya'a xca̱ bi' ne' laa , ndyalo'o ngu' ji'i̱ ca ta'a cati quicha nu caca lo'o cua tye ti chalyuu . Xcui' late' ngati̱ lacu' xca̱ bi' , late' nu lubii tsa ña'a̱ ; jua'a̱ cua ndyaaca̱' sintya oro tyiquee ngu' .
45012014	Recommendation	Chcui' ma̱ lo'o ycui' Ndyosi cuentya ji'i̱ ñati̱ nu ndyu'ni lya' ti' ji'i̱ ma̱ ; pana ná jña ma̱ cha' tyanu yabe' ji'i̱ ngu' bi' , masi xcui' cha' tso'o ti jña ma̱ cuentya ji'i̱ ngu' bi' .
66001015	Description	Ndubi tsa ña'a̱ quiya' Ni , ñi'ya̱ laca lo'o ndubi ña'a̱ chcua̱ ngatsi nu cua ndyaa lo quii' , lo'o li' ngusubii ngu' ji'i̱ . Nu lo'o nchcui' Ni , ñi'ya̱ laca lo'o ndyalú sca sta'a̱ clyaa to' quee jaa' su cua̱ tsa ndyalú hitya , jua'a̱ nguañi xtyi'i li' .
43017026	Grace	Cua ngulu'u na' ji'i̱ ngu' bi' lcaa cha' nu nda nu'u̱ jna' , lo'o jua'a̱ tya cua'ni la na' cha' ca cuayá' tso'o ti' ngu' bi' tilaca laca nu'u̱ . Bi' cha' taca caca tso'o tyiquee ngu' ña'a̱ ngu' ji'i̱ tya'a ñati̱ ngu' , ñi'ya̱ ntsu'u tsa tyiquee nu'u̱ ña'a̱ nu'u̱ 'na , lo'o li' tyanu Xtyi'i ycui' na' ne' cresiya ji'i̱ ngu' .
45008032	Grace	Ná nda ycui' Ndyosi chacuayá' ji'i̱ Jesús cha' tya'a̱chu̱' yu ji'i̱ cña ji'i̱ Ni jua'a̱ ti , masi nu sca ti Sñi' ycui' Ni laca yu ; nda Ni ji'i̱ yu cha' cajaa lo crusi cuentya ji'i̱ lcaa na lo'o tya'a na . Cua nda Ni lcaa cha' tso'o nu ji'i̱ ycui' ca Ni ji'i̱ Jesús , la cui' nu laca nu sca ti Sñi' ycui' Ni . Lo'o jua'a̱ sca ti cuayá' nu ta Ni cha' bi' ji'na , ñi'ya̱ lo'o nda Ni cha' bi' ji'i̱ Sñi' ycui' Ni .
65001018	Sin	“ Tyu'u tucua xi ñati̱ cuiñi lo'o cua tye ti chalyuu ” , nacui̱ ngu' bi' ji'na . “ Xtyí lo'o ngu' cuiñi bi' ji'i̱ lcaa cha' tso'o nu ntsu'u ji'i̱ ycui' Ndyosi , jua'a̱ cua'ni ngu' cua ña'a̱ ca cha' cuxi nu ndiya ti' ngu' ji'i̱ ” , nacui̱ ngu' bi' ji'na .
45011018	Recommendation	Bi' cha' ná tso'o laca si culacua ti' ma̱ cha' tso'o la cu'ma̱ , cuxi la ngu' judío , nu ngu' nu laca ñi'ya̱ laca sta̱' ycui' yaca . Si jua'a̱ nti' ma̱ , tso'o la si tyi'u ti' ma̱ cha' si'i cu'ma̱ nu ndyu'ni cu'ú ma̱ ji'i̱ su̱u̱ yaca bi' , la cui' su̱u̱ bi' laca nu nda cha' tso'o ji'i̱ cu'ma̱ .
47001024	Faith	Pana tso'o la masi si'i xqui'ya cuare ti taquiya' ma̱ cha' ji'i̱ ycui' Ndyosi , cha' ne' tyiquee ycui' ca ma̱ cua ngusñi tso'o ma̱ cha' ji'i̱ Jesús . Na cua nti' ya xtyucua ya ji'i̱ ma̱ cha' ca chaa la ti' ma̱ laja lo'o ndyu'ni tlyu ycui' ca ma̱ ji'i̱ Jesús .
43011001	Description	Ndi'i̱ sca nu qui'yu nu naa Lázaro . Quicha tsa bi' . Ngu' quichi̱ Betania laca , lo'o jua'a̱ María lo'o Marta laca tya'a ngula nu qui'yu bi' .
52004008	Sin	Si'i sca cha' nu nchcui' ñati̱ chalyuu ti laca cha' nu nchcui' na' lo'o ma̱ juani , cha' liñi nu cua nda ycui' Ndyosi lo'o na laca cha' bi' ; bi' cha' si ná taquiya' ma̱ ji'i̱ cha' bi' , na cua nguxtyanu ma̱ ji'i̱ ycui' Ndyosi nu nda Xtyi'i ycui' Ni cha' tyanu Ni ne' cresiya ji'na .
62004002	Faith	Ndi'ya̱ ca cuayá' ti' na ñi'ya̱ laca ñati̱ nu cua ndyanu Xtyi'i ycui' Ndyosi ne' cresiya ji'i̱ : lcaa ñati̱ nu nchcui' cha' chañi cha' nu sca ti Sñi' ycui' Ndyosi laca Jesucristo lo'o ngula yu chalyuu cha' ngua yu ñati̱ , lcaa ñati̱ bi' cua ntsu'u Xtyi'i ycui' Ndyosi ne' cresiya ji'i̱ ngu' ;
65001008	Sin	Lo'o nu ngu' cuiñi bi' ni , ñi'ya̱ nu ngua'ni cuxi jyo'o cusu' bi' , jua'a̱ ndu'ni ngu' ; ñi'ya̱ si nchcui' xcalá ti ngu' bi' , jua'a̱ laca cha' cuxi nu ndu'ni ngu' . Xña'a̱ tsa tyiquee ngu' bi' , ndu'ni tsa ngu' cha' suba' ; jua'a̱ ná ndaquiya' ngu' bi' tsiya' ti ji'i̱ cha' nu nchcui' cua ña'a̱ ca ngu' nu laca loo . Lo'o li' hasta nchcui' suba' ngu' bi' ji'i̱ xca̱ ji'i̱ ycui' Ndyosi nu ntucua nde cua̱ .
60003011	Recommendation	Ntsu'u cha' tyaatsu' ngu' bi' ji'i̱ lcaa cha' cuxi nu ntsu'u ji'i̱ ngu' , cha' nga'aa cua'ni ngu' cha' cuxi bi' . Xcui' cha' tso'o ntsu'u cha' cua'ni ngu' bi' . Lo'o li' ntsu'u cha' xtyucua ngu' bi' ji'i̱ tya'a ñati̱ ngu' lcaa tsa̱ , xqui'ya cha' tso'o ntsu'u tyiquee ngu' bi' ña'a̱ ngu' ji'i̱ tya'a ñati̱ ngu' ; jua'a̱ nga'aa xu̱u̱ tya'a ngu' bi' li' .
51001023	Faith	Pana juani ña'a̱ ti ndulo tsa cha' ji'i̱ ma̱ cha' tyanu tachaa la cha' ji'i̱ Cristo ne' cresiya ji'i̱ ma̱ , cha' ycui' yu bi' laca su̱u̱ lcaa cha' bi' . Ná ta ma̱ chacuayá' cha' cñilo'o ngu' ji'i̱ ma̱ , cha' si jua'a̱ , nga'aa culacua ti' ma̱ ji'i̱ cha' tso'o nu tyacua ji'i̱ ma̱ nde loo la , la cui' cha' nu cua ndyuna ma̱ ji'i̱ tya clyo . Xqui'ya cha' tso'o ji'i̱ Cristo bi' , bi' cha' ndya'a̱ ngu' tyucui ña'a̱ chalyuu nchcui' ngu' cha' bi' lo'o ñati̱ . Lo'o jua'a̱ na' , Pablo , ndya'a̱ tsa na' lo cña bi' .
43008059	Violence	Li' ngusñi ngu' quee cha' cu̱ ngu' ji'i̱ Jesús cujuii ngu' ji'i̱ li' , pana ndyu'u cuatsi' yu ji'i̱ ngu' . Ngutu'u yu ne' laa bi' , nteje tacui yu cla'be su ndi'i̱ ñati̱ ndyaa yu li' .
49004024	Recommendation	nga'a̱ cha' xñi tso'o ma̱ cha' ji'i̱ ycui' Ndyosi cha' xa' ña'a̱ cua'ni ma̱ su ndi'i̱ ma̱ chalyuu , cha' taca cua'ni ma̱ ñi'ya̱ nu nti' ycui' Ndyosi cha' cua'ni ma̱ . Bi' cha' xcui' cha' tso'o cua'ni ma̱ chalyuu , xcui' cha' lubii cua'ni ma̱ , si chañi cha' laca ma̱ ñati̱ ji'i̱ ycui' Ndyosi .
66014012	Faith	Lo'o nu na ni , talo na ji'i̱ cha' cuxi sca ti si ntsu'u cha' ji'na lo'o ycui' Ndyosi , sca ti si taquiya' na cña nu ngulo Ni ji'na , sca ti si xñi tso'o na cha' ji'i̱ Jesús ; sca ti jua'a̱ taca ji'na talo na ji'i̱ nu cha' cuxi bi' .
44013030	Description	Pana ngua'ni ycui' Ndyosi cha' ndyu'ú yu chaca quiya' li' .
43010011	Description	Tso'o tsa ña'a̱si̱i̱ na' ji'i̱ xlya' 'na . Ycui' ca na' tyaja'a̱ Na' caja̱a̱ cha' ná cajaa xlya' jna' , cha' ntsu'u tsa tyiquee na' ña'a̱ na' ji'i̱ ngu' ― nacui̱ ― .
49003002	Grace	Cua ngua cuayá' ti' ma̱ cha' ycui' Ndyosi laca nu nda cña bi' 'na , cha' xtyucua na' ji'i̱ ma̱ , xqui'ya cha' ntsu'u tsa tyiquee Ni ña'a̱ Ni ji'na .
56003010	Recommendation	Tucua quiya' chcui' nu'u̱ lo'o ngu' cha' cua'a nu'u̱ ji'i̱ ngu' nu nti' xu'ba cha' cusu̱u̱ laja cu'ma̱ nu laca ma̱ ñati̱ ji'i̱ Jesucristo . Si ná cuna ngu' bi' , li' xtyanu ma̱ ji'i̱ ngu' bi' .
43010019	Description	Tya chaca quiya' ná stu'ba cha' ji'i̱ ngu' judío lo'o tya'a ngu' cha' nchcui' Jesús jua'a̱ .
43003033	Faith	Si taquiya' na ji'i̱ cha' nu nda Jesús , li' ndu'ni na lo'o tya'a na cha' liñi tsa laca cha' nu nda ycui' Ndyosi lo'o na .
61003014	Recommendation	Cu'ma̱ tya'a tso'o na , na ndu̱ ti' ma̱ ji'i̱ cha' bi' , bi' cha' ntsu'u cha' cua'ni ma̱ xcui' cha' tso'o ti , xcui' cha' lubii ti lo'o tya'a ñati̱ ma̱ , cha' ti̱ ti tyi'i̱ tyiquee ma̱ cuentya ji'i̱ ycui' Ni .
53003001	Faith	Cu'ma̱ tya'a ngusñi na cha' ji'i̱ Jesús , chcui' ma̱ lo'o ycui' Ndyosi cuentya ji'i̱ ya , cha' xtyucua Ni ji'i̱ ya laja lo'o nclyu'u ya cha' ji'i̱ ycui' nu Xu'na na ji'i̱ ngu' , cha' ná tacu̱' ngu' lo cua ña'a̱ ca cha' nu nclyu'u ya ji'i̱ ngu' . Ñi'ya̱ lo'o ngusñi ma̱ cha' bi' juani , jua'a̱ nti' ya cha' yala ti xñi tya quiña'a̱ la ñati̱ cha' bi' , nde lcaa quichi̱ su nchcui' ya cha' bi' .
47004014	Faith	Chañi jlya ti' ya cha' ngulo ycui' Ndyosi ji'i̱ Jesús nu Xu'na na ca su ntsiya yu nguatsi' yu , lo'o la cui' jua'a̱ ca̱qui'ya Ni ji'na , cha' stu'ba ti tyalaa na ca su ntucua ycui' Ni .
59005014	Recommendation	Lo'o ntsiya sca ngu' tya'a ma̱ nu quicha , li' tso'o cuane ma̱ ji'i̱ ngu' cusu' tya'a ngusñi ma̱ cha' ji'i̱ ycui' Ni , cha' ca̱a̱ ngu' cua'ni ngu' jo'o ji'i̱ nu quicha bi' . Lo'o li' jña ngu' bi' cha' clyu ti' ji'i̱ ycui' Ndyosi , cha' cua'ni Ni cha' tyaca tso'o nu quicha bi' ; cuati salú ngu' setye nu ntsu'u taná lo hichu̱' yu quicha bi' chacuayá' ji'i̱ ycui' nu Xu'na na .
44007023	Description	’ Cua ntsu'u tu'ba yija̱ Moisés , lo'o nti' tsa yu tsaa na'a̱ yu ji'i̱ ngu' Israel tya'a yu , si tso'o ndi'i̱ ngu' .
44023027	Violence	Cua ntejeya' ngu' judío ji'i̱ nu qui'yu re , cua cujuii ti ngu' ji'i̱ yu lo'o ndyalaa na' lo'o sendaru . Ngua tii na' cha' ngu' romano laca yu re , bi' cha' ngulo na' ji'i̱ yu ya' ngu' cuxi bi' .
44019029	Description	Ná jlo ti' ngu' quichi̱ na laca ngua ji'i̱ ngu' cha' nxi'ya tsa ngu' jua'a̱ , pana ngusna lcaa ngu' ndyaa ngu' cha' ña'a̱ cui'ya ngu' xi ji'i̱ . Li' ntejeya' ngu' ji'i̱ Gayo lo'o Aristarco xqui'ya cha' ndya'a̱ ngu' lo'o Pablo , masi ngu' Macedonia laca ngu' bi' , ndyaa lo'o ngu' bi' ji'i̱ ngu' ca su ndyu'u ti'i̱ ngu' quichi̱ .
44003014	Sin	Xcui' cha' tso'o ngua'ni nu Jesús bi' , xcui' lubii cresiya ji'i̱ yu , lo'o ná nda ma̱ chacuayá' tyu'u yu laja ti li' . Ngüijña ma̱ chacuayá' ji'i̱ gobernador bi' , cha' tyu'u laja ti chaca nu laca preso , nu cua ndyujuii ji'i̱ tyu̱u̱ tya'a ñati̱ .
44015009	Faith	stu'ba ngua'ni Ni , masi lo'o na , masi lo'o ngu' xa' tsu' bi' . Nu lo'o ngusñi ngu' cha' ji'i̱ Ni , li' ngua'ni lubii Ni cresiya ji'i̱ ngu' bi' .
46011028	Recommendation	Bi' cha' ntsu'u cha' culacua tso'o ti' na lo'o cacu na si̱i̱ bi' ; li' tyucui tyiquee na cacu na xlyá bi' , co'o na na nu ntsu'u ne' vaso bi' .
46015058	Faith	Cu'ma̱ tya'a ngusñi na cha' ji'i̱ Jesús , ntsu'u tsa tyiquee na' ña'a̱a̱ ji'i̱ cu'ma̱ . Ndi'ya̱ ñacui̱ na' ji'i̱ ma̱ , cha' ña'a̱ ti xñi tso'o ma̱ cha' ji'i̱ ycui' Ndyosi , lcaa tsa̱ jlya ti' ma̱ ji'i̱ Ni ; xcui' lye tsa cua'ni ma̱ cña ji'i̱ ycui' nu Xu'na na , ná ca taja ti' ma̱ lo'o cua'ni ma̱ cña bi' . Cua jlo ti' ma̱ cha' ná culiji jua'a̱ ti sca cña nu ndyu'ni ma̱ cuentya ji'i̱ ycui' Ndyosi .
46004016	Recommendation	Bi' cha' juani nchcui' tsa na' lo'o ma̱ cha' cua'ni ma̱ ñi'ya̱ nu cua na'a̱ ma̱ cha' ndu'ni na' .
46001021	Faith	Ngua'ni Ni cha' ná caja ñi'ya̱ tyuloo ñati̱ chalyuu ji'i̱ Ni cha' hique ti ngu' ; jua'a̱ tso'o la , ngua ti' ycui' Ndyosi . Pana ndu'ni lyaá Ni ji'i̱ ñati̱ nu xñi cha' ji'i̱ Ni ; la cui' cha' nu ndacha' na ji'i̱ ngu' , masi cha' tonto nchcui' na , nacui̱ ngu' li' .
60003001	Recommendation	Lo'o jua'a̱ cu'ma̱ ngu' cuna'a̱ ni , ntsu'u cha' taquiya' ma̱ ji'i̱ cha' nu nchcui' clyo'o ma̱ , cha' nu qui'yu laca loo ji'i̱ nu cuna'a̱ , masi tya lyiji taquiya' nu qui'yu bi' ji'i̱ ycui' Ni . Pana lo'o ña'a̱ nu ngu' qui'yu clyo'o ma̱ lcaa cha' tso'o nu ndu'ni ma̱ , li' xñi ngu' cha' ji'i̱ ycui' Ni , masi bilya chcui' ma̱ lo'o ngu' ji'i̱ cha' bi' ;
47005020	Recommendation	bi' cha' laca ndya'a̱ ya ca slo ma̱ chacuayá' ji'i̱ ycui' Cristo . Ndi'ya̱ laca lo'o nchcui' ya lo'o ma̱ , ñi'ya̱ laca si ycui' Ndyosi nchcuane Ni ji'i̱ ma̱ cha' cua'a̱ jyaca̱ ma̱ ji'i̱ cha' nu nchcui' Cristo . Nchcui' ya lo'o cu'ma̱ chacuayá' ji'i̱ Cristo lacua , cha' cua'ni ma̱ cha' caca stu'ba cha' ji'i̱ ma̱ lo'o ycui' Ndyosi .
44002024	Description	Pana ná nscua cha' tyanu Jesús ne' cuaá ña'a̱ jyo'o ti yu , bi' cha' ngua'ni ycui' Ndyosi Sti yu cha' ndyu'ú yu chaca quiya' .
59002007	Sin	La cui' ngu' bi' laca nu nchcui' tsa cha' cuxi ji'i̱ ycui' Jesús nu ntsu'u tsa cha' ji'na lo'o .
54003003	Description	Ná caca yu cña bi' si cu'bi yu , si xu̱u̱ tya'a yu lo'o ñati̱ ; nga'a̱ cha' talo tyiquee yu ji'i̱ tya'a ñati̱ yu , cha' ná caja tya'a cusu̱u̱ yu . Ná tso'o cha' jña yu cñi ji'i̱ tya'a ñati̱ , cha' caca culiya' tsa ycui' ca yu .
43004014	Grace	Lo'o co'o ngu' hitya nu ta na' , nga'aa tyucua nguityi ngu' tsiya' ti li' ― nacui̱ ― . Ta na' sca lo hitya co'o ngu' nu cua'ni cu'ú cresiya ji'i̱ ngu' . Ndi'ya̱ laca bi' : ñi'ya̱ si laca sca su̱u̱ hitya nde ne' cresiya ji'i̱ ngu' , jua'a̱ ná nga'a̱ cha' tye chalyuu ji'i̱ ngu' li' .
62002005	Faith	Si chañi laca cha' ntucuá na lcaa cha' nu nda Jesucristo lo'o na , li' chañi laca cha' ntsu'u tyiquee na ña'a̱ na ji'i̱ ycui' Ndyosi Sti yu ; jua'a̱ caca cuayá' ti' na cha' chañi cha' laca na ñati̱ ji'i̱ Jesucristo masi tya ndi'i̱ na chalyuu .
66016013	Description	Li' na'a̱ na' cha' ngutu'u tucua sna tya'a cuiñaja ; ñi'ya̱ ña'a̱ cuityi' , jua'a̱ ña'a̱ cuiñaja bi' . Ngutu'u bi' nde tyuu tu'ba cuaña tonu bi' , cuati nde tyuu tu'ba na'ni chiya'a̱ ña'a̱ bi' , cuati nde tyuu tu'ba nu ñati̱ nu cuiñi ti nchcui' cha' ji'i̱ ycui' Ndyosi ; ca bi' ngutu'u cuiñaja bi' lijya̱ .
59002008	Recommendation	Tso'o tsa si chañi cha' ndaquiya' ma̱ cha' cusu' nu nscua tya clyo la ; ndi'ya̱ nchcui' cha' bi' : “ Ntsu'u cha' cua'ni tya'na ti' na ji'i̱ tya'a ñati̱ na , ñi'ya̱ laca si ndu'ni tya'na ti' na ji'i̱ ycui' ca na ” , nacui̱ quityi .
47004005	Faith	Nu cha' nu nda ya lo'o ngu' ni , si'i cha' ji'i̱ ycui' ca ya nchcui' ya . Ndi'ya̱ laca cha' nu nchcui' ya lo'o ngu' : Jesucristo laca Xu'na tyucui ña'a̱ nde cua̱ , lo'o la cui' Ni laca Ni loo ji'i̱ tyucui ña'a̱ nde chalyuu . Bi' cha' ñacui̱ ya cha' xqui'ya Jesús nu Xu'na na ndyu'ni ya cña cuentya ji'i̱ ma̱ .
46015033	Recommendation	Chañi tsa laca cha' nu nchcui' ñati̱ ndi'ya̱ : “ Si xcui' lo'o ñati̱ cuxi ndya'a̱ na , xtyanu na ji'i̱ cha' tso'o nu ndu'ni na li' ” . Ná tucuá ma̱ cha' ji'i̱ ñati̱ nu ñacui̱ cha' ná caca cuxi tyiquee na lo'o ndu'ni na cha' cuxi .
58013020	Grace	Ycui' Ndyosi laca nu ngua'ni cña cha' ndyu'ú Jesucristo nu Xu'na na chaca quiya' lo'o ngujuii . Lo'o juani laca Jesús loo , cha' ña'a̱si̱i̱ Ni ji'na nu laca na ñati̱ ji'i̱ Ni , xqui'ya cha' ngujuii Ni cuentya ji'na . Nu lo'o ngujuii Jesús , li' ngüiñi cha' ji'i̱ Ni lo'o lcaa ñati̱ ji'i̱ Ni , sca cha' cucui nu ná nga'a̱ cha' tye tsiya' ti .
50001027	Recommendation	Bi' cha' juani , cui'ya ma̱ cuentya ñi'ya̱ nga'a̱ cha' cua'ni ma̱ chalyuu cuentya ji'i̱ cha' ji'i̱ Cristo nu cua ngusñi ma̱ . Si jua'a̱ ndu'ni ma̱ , li' ná ndu'ni cha' masi ca̱a̱ na' ca quichi̱ tyi ma̱ , masi ná caca ca̱a̱ na' . Ná tyiquee' caja cha' 'na cha' sca ti cha' ntsu'u tyiquee ma̱ lo'o tya'a ma̱ , cha' ndalo tsa tyiquee ma̱ ji'i̱ tya'a cusu̱u̱ ma̱ ca bi' ; ná tyiquee' stu'ba ti culacua ti' ma̱ lo'o tya'a ma̱ laja lo'o tyiquee' tsa nchcui' ma̱ lo'o ngu' cha' xñi ngu' cha' tso'o bi' ji'i̱ Cristo .
46006014	Grace	Tlyu tsa cha' ngua'ni ycui' Ndyosi lo'o Jesús nu Xu'na na lo'o ngua'ni Ni cha' cua ndyu'ú yu chaca quiya' , ngulo Ni ji'i̱ yu ca su ntsiya yu ngujuii . La cui' jua'a̱ tlyu tsa cha' caca lo'o cua'ni Ni cha' tyu'ú na chaca quiya' , qui'ya Ni ji'na tyaa lo'o Ni ji'na ca lo'o tye chalyuu .
55001006	Recommendation	Ta na' sca cui̱i̱ lo'o nu'u̱ juani : Cua'ni tyaca'a nu'u̱ ji'i̱ cha' tso'o nu cua nda ycui' Ndyosi jinu'u̱ tya lo'o ngusta ya' na' hique nu'u̱ , cha' taca cua'ni nu'u̱ cña cuentya ji'i̱ ycui' nu Xu'na na .
60004006	Grace	Lo'o jua'a̱ ngu' nu cua ngujuii , nu cua ndyuna cha' tso'o ji'i̱ Jesucristo , ñati̱ chalyuu ti ngua ngu' bi' , bi' cha' ngujuii ngu' , ñi'ya̱ nu nscua cha' cajaa lcaa ñati̱ ; pana cua'ni Xtyi'i ycui' Ndyosi cha' tyu'ú ngu' bi' chaca quiya' , cha' caja chalyuu nu ná nga'a̱ cha' tye ji'i̱ ngu' bi' , cha' cua ngusñi ngu' cha' ji'i̱ Jesús .
46007023	Recommendation	Quiña'a̱ tsa cha' tso'o ngua'ni ycui' Ndyosi cuentya ji'na , cha' ngulaá ma̱ ji'i̱ nu xña'a̱ ; bi' cha' ná ta ma̱ chacuayá' ji'i̱ ñati̱ chalyuu ti nu nti' cua'a ji'i̱ ma̱ cha' ná tyi'i̱ tso'o ti ma̱ .
46010010	Recommendation	La cui' ti cha' ná ntsu'u cha' chcui' cuxi na ji'i̱ ycui' Ndyosi . Cua ntsu'u xi jyo'o cusu' bi' nu ngua'ni ngu' jua'a̱ , lo'o li' ndye ngu' ndyujuii Ni ji'i̱ ngu' bi' , cha' nda Ni sca xca̱ lijya̱ nu ndyujuii ji'i̱ ngu' bi' .
47002017	Faith	Si'i ngana ndyu'ni ya lo'o cha' ji'i̱ ycui' Ndyosi bi' , si'i na nchcutsa'a̱ ya ji'i̱ lo'o xa' la cha' ; tyucui ti' tyiquee ya nchcui' ya lo'o ñati̱ ñi'ya̱ laca si na ndi'i̱ ycui' Ndyosi slo ya , xqui'ya cha' ycui' Ndyosi laca nu ngua'a̱ loo ji'i̱ ya cha' cua'ni ya cña bi' cuentya ji'i̱ Cristo .
45015001	Recommendation	Lcaa na nu nguula ti' tyiquee na xqui'ya cha' ngusñi na cha' ji'i̱ Cristo , ntsu'u cha' talo tyiquee na ji'i̱ tya'a ngusñi na cha' ji'i̱ Cristo nu tya lyiji xñi tso'o cha' bi' ; ntsu'u cha' xtyucua na ji'i̱ ngu' . Si'i xcui' cña ji'i̱ ycui' ca na nu nga'a̱ cha' tyu'u tyiquee na ji'i̱ ;
50002024	Faith	masi nda ti' na' cha' lo'o ycui' na' taca ca̱a̱ na' yala ti ca su ndi'i̱ ma̱ chacuayá' ji'i̱ ycui' nu Xu'na na .
66007001	Description	Tiya' la li' na'a̱ na' ji'i̱ jacua tya'a xca̱ ji'i̱ ycui' Ndyosi ; na'a̱ na' nde quiya' chalyuu , nde jacua se'i̱ su ndu̱ nu jacua tya'a ngu' xca̱ bi' . Ndaca'a xca̱ bi' ji'i̱ ca ta'a jacua cui'i̱ nu nclyatu'u lo chalyuu ; nga'aa nda ngu' xca̱ bi' chacuayá' culatu'u cui'i̱ bi' , masi nde lo yuu , masi nde tyujo'o , ni sca chu̱' yaca ná culatu'u cui'i̱ .
60004003	Sin	Tyempo nu nteje tacui , cua ngua'ni ma̱ lcaa cha' cuxi ñi'ya̱ nu ndiya ti' ñati̱ nu ná ntsu'u cha' ji'i̱ lo'o ycui' Ndyosi tsiya' ti . Cuayá' tsa lo cua ti cha' cuxi : bi' cha' nga'aa cua'ni suba' ma̱ lo'o tya'a ñati̱ ma̱ juani , nga'aa cua'ni ma̱ lcaa lo cha' cuxi nu ndiya ti' ma̱ cua sa'ni la ; nga'aa caca cu'bi ma̱ , nga'aa tyeje tacui ma̱ cuayá' cacu ma̱ , co'o ma̱ , ñi'ya̱ nu ndyu'ni ngu' nu ná ndube ti' lo'o ndya'a̱ ngu' bi' ta'a ; nga'aa cua'ni tlyu ma̱ ji'i̱ lcui̱ jo'ó , cha' suba' tsa cha' bi' cuentya ji'i̱ ycui' Ndyosi .
66011005	Violence	Lo'o cua nti' ñati̱ chalyuu cua'ni lya' ti' ji'i̱ ngu' bi' , li' tyalú quii' tu'ba ngu' nu ndu̱ bi' , cha' tsumi̱' ji'i̱ ñati̱ cuxi ; tye cua'ni ñu'u̱ ji'i̱ ñati̱ bi' li' . Jua'a̱ cajaa lcaa ñati̱ nu cua'ni lya' ti' ji'i̱ ngu' bi' .
44023005	Recommendation	― Cu'ma̱ ngu' cusu' tya'a na' ― nacui̱ Pablo ― , ná jlo ti' na' si xu'na sti jo'ó laca jua . Ná tso'o cha' nu nchcui' na' si jua'a̱ , cha' cua nscua sca cha' lo quityi ji'i̱ ycui' Ndyosi ndi'ya̱ : “ Ná chcui' cuxi ma̱ ji'i̱ xu'na ma̱ ” .
66022015	Sin	To' lo'o nde liya' tyanu lcaa ñati̱ nu chiya'a̱ tsa ndu'ni , lo'o jua'a̱ ñati̱ nu jlya tsa ti' ji'i̱ cha' cucha'a̱ , lo'o ñati̱ nu ndu'ni suba' lo'o nu cuna'a̱ , lo'o nu ndujuii ji'i̱ ñati̱ ; la cui' jua'a̱ lcaa ñati̱ nu ndu'ni tlyu ji'i̱ lcui̱ jo'ó ti , lo'o ñati̱ nu ndiya ti' ndu'ni ngu' cha' cuiñi , lcaa ñati̱ bi' tyanu nde chu̱' lo'o ji'i̱ quichi̱ bi' . Ni sca ñati̱ bi' ná ntsu'u chacuayá' tyatí̱ ngu' ne' lo'o quichi̱ bi' .
66002014	Sin	Pana tya ntsu'u xi qui'ya nu sta na' hichu̱' ma̱ , nacui̱ Jesús , cha' tya ntsu'u xi ngu' tya'a ndyu'u ti'i̱ ma̱ ca quichi̱ Pérgamo bi' , nu ná nti' xtyanu ji'i̱ cha' cuxi , la cui' cha' cuxi nu ngulu'u jyo'o Balaam ji'i̱ ñati̱ nu ngua sa'ni . Cua nchcui' jyo'o bi' lo'o jyo'o Balac nu ngua li' , cha' culu'u yu cha' cuxi bi' ji'i̱ ngu' Israel , cha' cacu ngu' msta̱ nu nscua slo lcui̱ jo'ó ji'i̱ xa' ñati̱ nu ná ndaquiya' ji'i̱ ycui' Ndyosi tsiya' ti , lo'o jua'a̱ cha' cua'ni ngu' cha' suba' lo'o xa' nu cuna'a̱ .
53001003	Faith	Cu'ma̱ tya'a ngusñi na cha' ji'i̱ Jesús , ntsu'u cha' tya ya xlya'be ji'i̱ ycui' Ndyosi lcaa quiya' lo'o chcui' ya lo'o Ni cuentya ji'i̱ cu'ma̱ ; ndu'ni tsa cha' cua'ni ya jua'a̱ , xqui'ya cha' lcaa tsa̱ tachaa la ndyanu cha' ji'i̱ Jesús ne' cresiya ji'i̱ ma̱ , lcaa tsa̱ ntsu'u la tyiquee ma̱ ña'a̱ ma̱ ji'i̱ tya'a ñati̱ ma̱ .
46012002	Sin	Cua jlo ti' ma̱ ñi'ya̱ nu ngua'ni ma̱ tya sa'ni la , nu lo'o bilya cuna ma̱ cha' ji'i̱ Jesús ; na nguñilo'o lcui̱ jo'ó ji'i̱ ma̱ , jo'ó nu cu'u̱ ti , cha' jlya ti' ma̱ lcua ti lo cha' nu ntsu'u ji'i̱ jo'ó bi' .
49005025	Recommendation	Nu cu'ma̱ ngu' qui'yu ni , tyu'u tso'o tyiquee ma̱ ña'a̱ ma̱ ji'i̱ clyo'o ma̱ , cha' la cui' jua'a̱ tso'o tsa ntsu'u tyiquee Cristo ña'a̱ yu ji'i̱ ñati̱ ji'i̱ yu nde chalyuu ; bi' cha' ntaja'a̱ yu ngua'a̱ yu lo crusi xqui'ya ñati̱ nu xñi cha' ji'i̱ yu ca tiya' la .
45012017	Recommendation	Nu lo'o cuxi ti cua'ni ngu' lo'o ma̱ , ná tya ma̱ cha' cuxi ji'i̱ ngu' chaca quiya' ; clyana ma̱ sca cña tso'o nu caca cua'ni ma̱ cuentya ji'i̱ ngu' , cha' jua'a̱ ña'a̱ tsa ñati̱ ji'na .
60005006	Recommendation	Bi' cha' taquiya' ma̱ ji'i̱ cha' nu nchcui' ycui' Ndyosi nu laca loo tsiya' ti , cha' ná cua'ni tyucuaa ti' ma̱ ji'i̱ tya'a ñati̱ ma̱ ; cua jlo ti' ycui' Ni ni tsa̱ laca nu lo'o cua'ni Ni cha' caca ma̱ ñati̱ tlyu la .
44014017	Grace	Lo'o jua'a̱ nda Ni lcaa cha' tso'o nu ndyiji ji'na : nda Ni tyo nu nda'ya lo yuu cha' caluu tso'o si'yu nu ntyaa na , cha' tso'o caca clacua ji'na li' ; ndyiji cha' bi' ji'na cha' cacu tso'o na , cha' jua'a̱ tso'o tsa caca tyiquee na li' . Jua'a̱ laca cha' nu nclyu'u ycui' Ndyosi ji'na cha' caca cuayá' ti' na tilaca laca Ni .
54003011	Recommendation	Lo'o nu ngu' cuna'a̱ ni , ntsu'u cha' cua'ni ngu' xcui' cha' tso'o nu lo'o caca ngu' cña cha' xtyucua ngu' ji'i̱ ña'a̱ taju ngu' nu ngusñi cha' ji'i̱ Jesús ; ná tso'o cha' chcui' nu cuna'a̱ bi' cuentyu ji'i̱ tya'a ngu' lo'o xa' ñati̱ . Nga'a̱ cha' culacua tso'o ti' nu cuna'a̱ bi' , cha' talo ji'i̱ cña nu nda ngu' ji'i̱ .
66002021	Sin	Cua ntajatya tsa na' ji'i̱ nu cuna'a̱ bi' , ni jacua' culochu̱' ji'i̱ cha' cuxi nu ntsu'u ji'i̱ ; pana ná ntaja'a̱ ma' bi' xtyanu ma' cha' suba' nu ndu'ni ma' .
44012020	Description	Lo'o li' ngua ñasi̱' tsa nu Herodes bi' ji'i̱ ngu' quichi̱ Tiro , lo'o jua'a̱ ji'i̱ ngu' quichi̱ Sidón . Nu ngua tya clyo la cua nda rey Herodes na cacu ngu' quichi̱ bi' , lo'o li' nga'aa nda rey na cacu ngu' , cha' ñasi̱' tsa ti' rey ña'a̱ ji'i̱ ngu' . Stu'ba ti ntsu'u tyiquee lcaa ngu' quichi̱ bi' lo'o tya'a ngu' , cha' tsaa ngu' slo rey cha' chcui' ngu' lo'o . Li' tso'o tsa nchcui' ngu' quichi̱ lo'o nu cusu' Blasto nu laca cña ji'i̱ rey bi' ; bi' cha' tso'o nchcui' nu Blasto bi' lo'o rey cuentya ji'i̱ ngu' quichi̱ bi' , cha' tyaala' cha' ji'i̱ rey lo'o ngu' bi' .
43008049	Sin	― Ná ntsu'u cui'i̱ cuxi jna' tsiya' ti ― nacui̱ Jesús ― . Chi̱ tsa ndu'ni na' loo ycui' Ndyosi Sti na' ; lo'o cu'ma̱ ni , ná ndu'ni chi̱ ma̱ loo na' .
43006018	Description	Lye tsa nchca cui'i̱ lo hitya tayu' bi' , hasta ndyatu̱ clyoo' .
45008018	Faith	Ntsu'u quiya' ndyiji xi cha' ti'í ji'na laja lo'o ndi'i̱ ti na nde chalyuu ; pana xca ti cha' laca cha' bi' , ná stu'ba laca cha' ti'í bi' lo'o cha' tso'o nu caja ji'na ca nde loo la , nti' na' . Lo'o jua'a̱ tya lyiji culu'u Ni lcaa cha' ji'na , ñi'ya̱ caca cha' tso'o bi' nde loo la .
62002012	Grace	Cu'ma̱ sñi' na' , nscua na' quityi re cha' ca̱a̱ slo ma̱ , xqui'ya cha' ngua'ni clyu ti' ycui' Ndyosi ji'i̱ ma̱ ; xqui'ya Jesucristo cua ngüityi̱ Ni qui'ya nu ntsu'u ji'i̱ ma̱ .
55001009	Grace	cha' ycui' Ndyosi laca nu ngua'ni lyaá ji'na ; cua ngusubi Ni ji'na cha' cua'ni na cña nu nti' Ni cha' cua'ni na . Ntaja'a̱ Ni cua'ni lyaá Ni ji'na cha' tso'o tyiquee ti Ni , masi si'i xqui'ya cha' tso'o nu ngua'ni ycui' ca na . Ntsu'u tsa tyiquee Ni ña'a̱ Ni ji'na ; jua'a̱ laca cha' nu ngulu'u Jesucristo ji'na , cha' ngua ti' ycui' Ndyosi cua'ni Ni cha' tso'o lo'o na nu lo'o tya lyiji cuiñá Ni chalyuu .
43019006	Violence	Lo'o sti jo'ó nu laca loo lo'o msu ji'i̱ ngu' ni , cui̱i̱ ngusi'ya lo'o ngu' ji'i̱ Pilato lo'o na'a̱ ngu' ji'i̱ Jesús lijya̱ . ― ¡ Cujuii clya ma̱ ji'i̱ yu ! ¡ Cujuii clya ma̱ ji'i̱ yu jua ! ― nacui̱ ngu' ji'i̱ . Nchcui' Pilato lo'o ngu' li' : ― Ycui' ca ma̱ yaa lo'o ma̱ ji'i̱ yu cha' cujui'i̱ ca'a̱ ma̱ ji'i̱ lo crusi ― nacui̱ Pilato ji'i̱ ngu' ― . Cuentya jna' ná ntsu'u qui'ya ji'i̱ yu .
60001010	Grace	Nu jyo'o cusu' nu ngua tu'ba ji'i̱ ycui' Ndyosi sa'ni la ni , nchcui' tsa jyo'o cusu' bi' ji'i̱ cha' tso'o nu cua'ni ycui' Ndyosi nde loo la , cha' cua'ni lyaá Ni ji'i̱ ñati̱ tya'a ndi'i̱ na chalyuu ; xcui' cuentya ji'i̱ ycui' Ndyosi nchcui' ngu' cha' bi' , pana ná ngua cuayá' tso'o ti' ycui' ca ngu' bi' ñi'ya̱ nu cua'ni ycui' Ndyosi cha' caca nde loo la , ni jacua' cua'ni Ni cha' bi' .
63001007	Sin	Ntsu'u tsa ñati̱ cuiñi nu nchcui' cha' ná chañi cha' ngua Jesús ñati̱ lo'o ya̱a̱ yu chalyuu . Tyucui ña'a̱ lo yuu chalyuu ndya'a̱ ñati̱ nu nchcui' cha' cuiñi bi' ; na nñilo'o ngu' bi' ji'i̱ tya'a ñati̱ na , jua'a̱ tya'a cusu̱u̱ ji'i̱ Cristo laca ngu' bi' .
44024005	Sin	Cua lijya̱ ya ca nde cha' cacha' liñi ya jinu'u̱ lcaa ña'a̱ cña cuxi nu ngua'ni yu re . Nslo ya ji'i̱ yu re cha' suba' tsa nchcui' yu , lya' tsa ti' yu . Nsu'ba yu cha' cusu̱u̱ ji'i̱ ñati̱ lcaa quichi̱ su ndya'a̱ yu slo ngu' judío tya'a ya , cha' yu re laca loo ji'i̱ taju ngu' nazareno .
54003016	Grace	Chañi cha' tlyu tsa cha' tso'o ji'i̱ Jesucristo nu ngusñi na . Ndi'ya̱ nchcui' cha' bi' : Nu ngua sa'ni la ni , ni sca ñati̱ ná ngua cuayá' ti' ñi'ya̱ cua'ni lyaá ycui' Ndyosi ji'i̱ ngu' ; pana nu juani jlo ti' na , xqui'ya cha' ngula Jesucristo chalyuu , cha' ngua ycui' Ni sca ñati̱ . Lo'o jua'a̱ nchcui' Xtyi'i ycui' Ni cha' ji'i̱ yu , cha' sca ñati̱ nu lubii tsa laca yu ; cua na'a̱ xca̱ ji'i̱ ycui' Ndyosi ji'i̱ Jesús , nu ñati̱ lubii bi' . Li' nclyu'u ngu' cha' ji'i̱ Jesucristo bi' ji'i̱ ñati̱ ca quiña'a̱ tsa quichi̱ tyucui ña'a̱ chalyuu ; ngusñi ñati̱ lcaa quichi̱ cha' nu nchcui' ngu' ji'i̱ Ni li' . Cua ndyaa Jesús ca slo ycui' Ndyosi Sti na nde cua̱ , lo'o juani tlyu tsa laca Jesús cajua .
66016021	Violence	Cuati nde cua̱ ndyalú tyo quee tonu ngua'ya lo yuu . Ti'i̱ tsa bi' ; ña'a̱ cuayá' tu'ba kilo , tsa lo cua cuayá' ti'i̱ ntsu'u sca ti yu'be tyo quee nu ndyalú hique ñati̱ chalyuu li' . Lo'o jua'a̱ tlyu tsa cha' cuxi nchcui' ngu' ji'i̱ ycui' Ndyosi li' ; lye tsa nguxlyú ngu' cha' hichu̱' Ni xqui'ya tyo quee bi' , cha' tlyu tsa cña ndyu'ni Ni nde chalyuu .
61003013	Faith	Pana xa' cuiñá Ni chaca chalyuu cucui , lo'o jua'a̱ cuiñá Ni lcaa lo na nu ntsu'u nde cua̱ ; cuiñá Ni sca chalyuu nu tso'o tsa ña'a̱ , su xcui' tso'o ti cua'ni ngu' lo'o tya'a ngu' li' . Jua'a̱ nacui̱ Ni cha' caca ; jlo ti' na cha' jua'a̱ caca bi' , xqui'ya cha' xcui' cha' liñi nchcui' ycui' Ni . Bi' cha' ndu̱ ti' na ji'i̱ cha' bi' lacua .
66006014	Description	Nga'aa chcana ña'a̱ ngu' nde cua̱ li' ; cua nguliji yu'u bi' , cha' ngulatsu' ycui' Ndyosi ji'i̱ . La cui' jua'a̱ ngulatsu' Ni ji'i̱ lcaa ca'ya cua̱ ; jua'a̱ lcaa yuu cla'be nu nscua cla'be hitya , ngulatsu' Ni ji'i̱ .
58010010	Grace	Ngua'ni Jesucristo lcaa cña nu ngua ti' ycui' Ndyosi Sti yu cha' cua'ni yu , cha' nda yu ji'i̱ tyucui ña'a̱ yu cha' ngujui'i̱ ca'a̱ ngu' ji'i̱ lo crusi ; sca ti quiya' tsiya' ti ngua ycui' ca yu msta̱ , la cui' msta̱ nu ngua ti' ycui' Ndyosi Sti yu ngua bi' . Bi' cha' cua ngua lubii cresiya ji'na cuentya ji'i̱ ycui' Ndyosi juani , cua ndye yabe' nu ntsu'u ji'na .
52001002	Faith	Lcaa quiya' lo'o nchcui' ya lo'o ycui' Ndyosi cuentya ji'i̱ cu'ma̱ , ndya ya xlya'be ji'i̱ ycui' Ni li' .
66006004	Violence	Li' ngutu'u tucua chaca cuayu nu nga'a ña'a̱ color ji'i̱ . Yu nu ntucua hichu̱' ni' bi' ntsu'u chacuayá' ji'i̱ cua'ni cha' cusu̱u̱ lo yuu chalyuu , cha' jua'a̱ cujuii ñati̱ chalyuu ji'i̱ tya'a ñati̱ ngu' . Tonu tsa xlyu cusu̱u̱ ngujui ji'i̱ yu bi' .
54006001	Recommendation	Lcaa ñati̱ ji'i̱ Jesucristo nu laca msu nu ngüi'ya ñati̱ ntsu'u cha' cua'ni chi̱ ngu' loo xu'na ngu' , masi ti'i̱ tsa cña nu nda xu'na ji'i̱ . Li' ná caca chcui' cuxi ngu' ji'i̱ ycui' Ndyosi xqui'ya msu bi' , ni ná caca chcui' cuxi ngu' ji'i̱ cha' ji'i̱ Jesucristo nu nclu'u na .
51003009	Recommendation	nga'aa ta ma̱ cha' cuiñi lo'o tya'a ma̱ ; na cua nguxtyanu ma̱ ji'i̱ chalyuu cusu' ji'i̱ ma̱ , jua'a̱ cua nguxtyanu ma̱ ji'i̱ lcaa cha' cuxi nu ngua'ni ma̱ tya tsubi' la ,
66002020	Sin	Pana nde qui'ya nu ntsu'u cha' sta na' hichu̱' ma̱ , nacui̱ Ni , laca cha' tya nda ma̱ chacuayá' ji'i̱ nu cuna'a̱ Jezabel bi' , cha' culu'u cha' cuxi ji'i̱ ngu' tya'a ma̱ . Ycui' ma' nacui̱ ma' cha' laca ma' tu'ba ji'i̱ ycui' Ndyosi , pana ndatsaa tsa ma' bi' ji'i̱ ñati̱ nu ntsu'u cuentya jna' ; nclu'u qui'i̱ ji'i̱ ngu' cha' cua'ni ngu' cha' suba' lo'o xa' cuna'a̱ , jua'a̱ nclu'u ma' ji'i̱ ngu' cha' cacu ngu' msta̱ nu nscua slo lcui̱ jo'ó ji'i̱ ngu' , nacui̱ Ni .
48003008	Grace	Cua nscua lo quityi cusu' cha' ndi'ya̱ nchcui' ycui' Ndyosi lo'o nu Abraham bi' nu ngua sa'ni : “ Caca tso'o cresiya ji'i̱ lcaa ñati̱ nu ndi'i̱ xa' tsu' xqui'ya nu'u̱ ” , nacui̱ Ni ji'i̱ Abraham . Ycui' Ndyosi laca nu cua nda cha' bi' lo'o jyo'o bi' yala la , cha' jua'a̱ lo'o cu'ma̱ ngu' xa' tsu' caca tso'o cresiya ji'i̱ ma̱ cuentya ji'i̱ ycui' Ndyosi nde loo la , nu lo'o xñi ma̱ cha' ji'i̱ ycui' Ni .
58012005	Recommendation	Ná nga'a̱ cha' cjlyaa ti' ma̱ cha' bi' , cha' tso'o tsa nchcui' ycui' Ndyosi lo'o ma̱ ñi'ya̱ si laca ma̱ sñi' ycui' Ni . Ndi'ya̱ nacui̱ Ni : Sñi' , nacui̱ ycui' Ndyosi , taquiya' tso'o ma̱ 'na , masi xcube' na' ji'i̱ ma̱ ; ná ca taja ti' ma̱ 'na , masi cua'a na' ji'i̱ ma̱ cha' ná cua'ni ma̱ sca cha' cuxi .
58013017	Recommendation	Taquiya' ma̱ ji'i̱ ñati̱ nu laca cña cuentya ji'i̱ ña'a̱ taju ngu' tya'a ma̱ ; cua'ni ma̱ lcaa cña nu ndijña ngu' bi' ji'i̱ ma̱ cha' cua'ni ma̱ . Tlyu tsa cña nu ntsu'u ji'i̱ ngu' bi' , cha' xcui' ndube ti' ngu' ñi'ya̱ nu ndyu'ni sa scaa ma̱ ; nga'a̱ cha' xacui̱ ngu' cha' ji'i̱ ycui' Ndyosi si chañi cha' ña'a̱ ti tya tso'o ndyu'ni ma̱ , xqui'ya cha' ngusñi ma̱ cha' ji'i̱ Ni . Pana tso'o la nti' ngu' bi' , si ña'a̱ ti tso'o ntsu'u tyiquee ma̱ cua'ni ma̱ ñi'ya̱ nu nacui̱ ngu' ji'i̱ ma̱ cha' cua'ni ma̱ . Si ná cua'ni ma̱ jua'a̱ , caca xñi'i̱ ti' ngu' bi' li' , cha' nga'aa caca xtyucua ngu' ji'i̱ ma̱ li' .
44013019	Description	Li' ngua'ni tye Ni cha' ji'i̱ cati tya'a nación ñati̱ nu nguti'i̱ loyuu su cuentya Canaán , la cui' ñati̱ nu nguti'i̱ loyuu bi' tya clyo la ; nda Ni yuu bi' cha' caja su tyi'i̱ jyo'o cusu' ji'na li' .
54006003	Faith	Liñi tsa cha' ji'i̱ ycui' Jesucristo nu Xu'na na ; cua ña'a̱ ca ñati̱ nu nclu'u xi xa' la cha' ji'i̱ ma̱ , ná liñi ndyu'ni nu ñati̱ bi' , ná ntaja'a̱ ngu' tsiya' ti taquiya' ngu' ji'i̱ cha' liñi bi' .
63001010	Recommendation	Bi' cha' juani si tyalaa ñati̱ slo ma̱ nu ná nda la cui' cha' ji'i̱ Jesús bi' lo'o ma̱ , nga'aa ta ma̱ su tyi'i̱ ngu' bi' , ni ná ta ma̱ xlyo ni'i̱ ji'i̱ ngu' bi' .
47001005	Grace	Ñi'ya̱ lo'o ngua'ni lya' ti' ñati̱ ji'i̱ Cristo tya sa'ni la , jua'a̱ nda ngu' quiña'a̱ tsa cha' ti'í ji'na juani , nu lo'o nchcui' na cha' ji'i̱ Cristo ; pana ña'a̱ ti nxtyucua tsa Cristo ji'na , la cui' hora lo'o nchcube' na .
65001011	Sin	Tya'na tsa nu ngu' cuiñi bi' . Cua ngusñi ngu' tyucui̱i̱ cuxi nu ngulu'u jyo'o Caín ji'i̱ ñati̱ ; cua ndu'utsu' ngu' ji'i̱ tyucui̱i̱ tso'o cha' caja cñi ji'i̱ ngu' ñi'ya̱ ngua'ni jyo'o Balaam , nu lo'o ngusñi yu caya' cuentya ji'i̱ cña cuxi nu cua cua'ni ti yu nu ngua sa'ni . Ntsu'u cha' cajaa nu ngu' cuiñi bi' tsiya' ti , ñi'ya̱ cua ngujuii jyo'o Coré nu lo'o lye tsa ngusu̱u̱ tya'a yu lo'o ycui' nu Xu'na na .
65001010	Sin	Pana juani nchcui' nu ngu' cuiñi bi' cha' cuxi ji'i̱ cua ña'a̱ ca cha' ji'i̱ Jesús , masi ná nchca cuayá' ti' ngu' ji'i̱ cha' bi' tsiya' ti ; ndyu'ni ñu'u̱ ngu' bi' ji'i̱ ycui' ca ngu' , xqui'ya cha' ndu'ni ngu' ñi'ya̱ ndu'ni na'ni nu ná nchca culacua ti' .
58011007	Faith	Jlya ti' jyo'o Noé ji'i̱ ycui' Ndyosi , bi' cha' ndyuna yu cha' nu nchcui' Ni lo'o yu , nu lo'o nacui̱ Ni ñi'ya̱ ña'a̱ cha' cuxi nu lijya̱ caca nde loo la , masi ycui' yu ná ngua tii yu ñi'ya̱ caca cha' bi' . Ngusñi yu cha' ji'i̱ ycui' Ndyosi , li' ngüiñá yu sca yaca ni'i̱ su tyi'i̱ yu lo'o lcaa tya'a ndi'i̱ yu ; jua'a̱ ngua cha' ngulaá ngu' ji'i̱ tyo clyaa bi' . Jlo ti' na juani cha' cuxi tsa ngua chalyuu cusu' bi' , cha' sca ti Noé jlya ti' yu cha' nu nchcui' Ni lo'o ; ngua'ni ycui' Ndyosi cha' ngua tso'o cresiya ji'i̱ yu li' .
58009006	Description	Jua'a̱ ngua cha' ntucua lcaa yaca bi' ne' chcua'ya late' bi' su ngua'ni tlyu ngu' ji'i̱ ycui' Ndyosi , cha' lcaa tsa̱ ndyatí̱ sti jo'ó ndyaa ne' chcua'ya bi' , ngua'ni cña ji'i̱ ycui' Ndyosi ca jua ;
44007051	Sin	Tya nchcui' la Esteban lo'o ngu' cusu' li' : ― Ná ntaja'a̱ ma̱ taquiya' ma̱ cha' nu nchcui' ycui' Ndyosi lo'o ma̱ . Tacalya tsa hique ma̱ , cha' ná nduna ma̱ cha' ji'i̱ ycui' Ndyosi tsiya' ti ; jua'a̱ lcaa tsa̱ chi̱i̱ nti' ma̱ lo'o nclyacua ti' ma̱ cha' ji'i̱ Xtyi'i ycui' Ndyosi . La cui' ñi'ya̱ ngua'ni jyo'o cusu' ji'na cha' cuxi sa'ni , la cui' jua'a̱ ndyu'ni ma̱ juani .
54001009	Sin	Pana si'i xqui'ya ñati̱ nu tso'o tyiquee nda ycui' Ndyosi cha' cusu' bi' ; na cua nda Ni cha' bi' xqui'ya ñati̱ nu ná nti' cua'ni cha' tso'o , xqui'ya ñati̱ nu ná ntaja'a̱ taquiya' ji'i̱ cha' bi' , xqui'ya ñati̱ nu ná ntsu'u cha' ji'i̱ lo'o ycui' Ndyosi , xqui'ya ñati̱ nu ntsu'u qui'ya ji'i̱ , xqui'ya ñati̱ nu cuxi tyiquee , xqui'ya ñati̱ nu nchcui' suba' ji'i̱ ycui' Ndyosi , xqui'ya ñati̱ nu ndujuii ji'i̱ sti ngu' , ji'i̱ xtya'a̱ ngu' , xqui'ya ñati̱ nu ndujuii ji'i̱ tya'a ñati̱ ,
46005009	Recommendation	Lo quityi nu nda na' ndyaa slo ma̱ tya clyo la , bi' nguscua na' cha' ná cua'ni tya'a ma̱ lo'o ñati̱ nu xcui' cha' suba' ndu'ni ;
48001015	Grace	Pana yala la ngua'ni ycui' Ndyosi ; masi bilya cala na' cua ngusubi Ni 'na cha' caca na' ñati̱ ji'i̱ Ni , xqui'ya cha' jua'a̱ ngua ti' ycui' Ni ; na cua ngusubi Ni 'na xqui'ya cha' ntsu'u tsa tyiquee Ni ña'a̱ Ni 'na .
45007015	Description	Ná nchca ca cuayá' ti' na' ni cha' laca ndu'ni na' xcui' cha' cuxi . Nti' na' cua'ni na' sca cña tso'o nquicha' , pana ná nchca 'na tsiya' ti ; cha' cuxi nu ná ndiya ti' na' ji'i̱ , bi' laca nu ndu'ni na' .
61003018	Faith	Pana tso'o la ca tsa'a̱ la ma̱ cha' tso'o ji'i̱ Jesucristo nu Xu'na na , nu cua ngua'ni lyaá ji'na ; li' taca tyi'i̱ tso'o la tyiquee ma̱ cuentya ji'i̱ ycui' nu Xu'na na . Cua'ni tlyu na ji'i̱ ycui' Ni nde chalyuu , lo'o jua'a̱ ná nga'a̱ cha' tye tsa̱ nu cua'ni tlyu na ji'i̱ Ni ca slo ycui' Ni . Jua'a̱ caca cha' lacua .
46004010	Description	¡ Xqui'ya ycui' Cristo tonto tsa ya tu'ni ! Lo'o cu'ma̱ ni , nti' ma̱ cha' tso'o tsa jlo ti' ma̱ cha' ji'i̱ Cristo . ¡ Xti la cña nchca ji'i̱ cuare , nguula la cña nchca ji'i̱ cu'ma̱ nti' ma̱ ! ¡ Chiya'a̱ la ndu'ni ngu' lo'o cuare tu'ni ; chi̱ la ndu'ni ngu' loo cu'ma̱ !
60005009	Faith	Xñi tso'o ma̱ cha' ji'i̱ ycui' Ndyosi cha' caca nguula ti' tyiquee ma̱ ; li' ná ta ma̱ chacuayá' tyiji̱loo nu xña'a̱ bi' ji'i̱ ma̱ . Jlo ti' na cha' sca ti cuayá' ndyacua cha' ti'í ji'i̱ lcaa tya'a na tyucui ña'a̱ chalyuu .
51003022	Recommendation	Cu'ma̱ ngu' msu nu ndyu'ni cña ji'i̱ ngu' laja ti , taquiya' ma̱ lcaa cña nu culo ñati̱ nu laca loo ji'i̱ ma̱ nde chalyuu . Si'i na cua'ni ti ma̱ jua'a̱ cha' tyanu tso'o cha' ji'i̱ ma̱ lo'o ngu' lo'o ndu̱ ti ngu' slo ma̱ , cha' ndyi'ya ngu' cuentya ji'i̱ ma̱ si ndu'ni ma̱ cña ; pana tyucui tyiquee ma̱ cua'ni ma̱ cña bi' , xqui'ya cha' lcaa hora ndube ti' ma̱ ji'i̱ ycui' nu Xu'na na .
66017012	Description	’ Lo'o na'a̱ nu'u̱ na'ni bi' , cha' tii tya'a sata ni' ntucua hique ni' , bi' laca tya tii tya'a rey nu tya lyiji caca loo chalyuu . Cua ntsu'u chacuayá' ji'i̱ ngu' bi' , cha' caca ngu' loo masi chaca hora tya ; stu'ba ti caca tlyu ngu' bi' lo'o nu na'ni chiya'a̱ ña'a̱ bi' li' .
46002012	Grace	Si'i sca cui'i̱ cuxi nu ntsu'u nde chalyuu ti laca Xtyi'i nu cua nda Ni cha' tyanu ne' cresiya ji'na juani ; na cua nda Ni Xtyi'i ycui' Ni ji'na , cha' cua ngusñi na cha' ji'i̱ Ni . Lo'o jua'a̱ xqui'ya Xtyi'i ycui' Ni caca cuayá' ti' na lcaa cña tso'o nu ndu'ni Ni ne' cresiya ji'na .
59005001	Recommendation	Juani ni , cua'a̱ jyaca̱ ma̱ xi 'na laja lo'o ta na' sca cha' lo'o cu'ma̱ , nu laca ma̱ ngu' culiya' . Tso'o la si xi'ya ma̱ juani , cunaa ma̱ li' xqui'ya cha' ti'í nu cua lijya̱ cha' tyacua ji'i̱ ma̱ ,
66002010	Recommendation	Ná cutsi̱i̱ ma̱ ji'i̱ cha' ti'í nu caca ji'i̱ ma̱ nde loo la , masi cua'ni nu xña'a̱ cha' tyu̱u̱ tya'a ma̱ tsaa ma̱ xi ne' chcua̱ . Cua nti' yu cua'ni cuayá' yu ji'i̱ ma̱ si ña'a̱ ti tya nxñi ma̱ cha' jna' . Pana tii ti tsa̱ xcube' yu ji'i̱ ma̱ , nacui̱ Ni . Ña'a̱ ti tyucui tyiquee ma̱ xñi ma̱ cha' ji'i̱ ycui' Ndyosi Sti na' , masi cajaa ma̱ , cha' ná nga'a̱ cha' tye chalyuu nu ta na' ji'i̱ ma̱ nde loo la li' .
54006011	Recommendation	Lo'o nu'u̱ Timoteo , ñati̱ ji'i̱ ycui' Ndyosi laca nu'u̱ , bi' cha' xtyanu nu'u̱ ji'i̱ lcaa cha' cuxi bi' ; xcui' cha' liñi cua'ni nu'u̱ , cua ña'a̱ ca lo cha' tso'o nu nti' ycui' Ndyosi cha' cua'ni na . Tya nxñi tso'o nu'u̱ cha' ji'i̱ ycui' Ndyosi , jua'a̱ cua'ni nu'u̱ cha' tso'o tsa ntsu'u tyiquee nu'u̱ ña'a̱ nu'u̱ ji'i̱ lcaa ñati̱ ; talo nu'u̱ masi xcube' ngu' jinu'u̱ , jua'a̱ cua'ni tya'na ti' nu'u̱ ji'i̱ ñati̱ .
59005005	Sin	Xcui' tso'o tsa laca su ndi'i̱ ma̱ chalyuu ; pana bata chcu̱' laca cu'ma̱ , cha' xcui' nclyana ma̱ lcaa ña'a̱ cha' tso'o nu caca tyaala' tyiquee ma̱ . Lo'o nu juani cua ngulala ti tyalaa tsa̱ cha' cajaa ma̱ , cha' li' cua'ni cuayá' ycui' Ni ji'i̱ ma̱ .
66004004	Description	Nde chu̱' la ntucua xa' la yaca xlya ; lo yaca bi' ntyucua calaa ntucua jacua tya'a ngu' cusu' , tsa lo scuii ti ntucua ngu' tyi'i̱ ca chu̱' su ntucua Ni . Lacu' ngu' bi' late' ngati̱ , jua'a̱ ntucua sne' oro hique scaa ngu' .
66018007	Description	Tso'o si chcube' ñati̱ bi' , tso'o si caca xñi'i̱ ti' ngu' , cha' lye tsa ndu'ni tyucuaa ti' ngu' lo'o tya'a ngu' xqui'ya cha' culiya' nu ntsu'u ji'i̱ ngu' . Xcui' ndi'ya̱ ntsu'u tyiquee ngu' bi' : “ Ñi'ya̱ nti' ntucua rey , jua'a̱ ntucua na ” , nacui̱ ngu' ji'i̱ tya'a ngu' . “ Si'i ngu' ti'i laca na , ná nga'a̱ cha' caca xñi'i̱ ti' na ” , nacui̱ ngu' .
60003007	Recommendation	Lo'o jua'a̱ cu'ma̱ ngu' qui'yu ni , tso'o ti tyi'i̱ ma̱ lo'o clyo'o ma̱ , cua'ni tyaca'a ma̱ ji'i̱ clyo'o ma̱ ; masi xtyi la juersa ntsu'u ji'i̱ nu cuna'a̱ , pana stu'ba ti laca tyucuaa ma̱ cuentya ji'i̱ ycui' Ndyosi , cha' cua nda Ni chalyuu nu ná nga'a̱ cha' tye ji'i̱ tyucuaa ma̱ . Si cua'ni ma̱ tso'o jua'a̱ , tso'o ti tyi'i̱ ma̱ to' tyi ma̱ ; li' ná caja sca cha' cuxi nu cua'a ji'i̱ ma̱ , nu cua'ni cha' ná chcui' ma̱ lo'o ycui' Ndyosi .
54002012	Recommendation	Ná ta na' chacuayá' ji'i̱ sca nu cuna'a̱ cha' culu'u cha' ji'i̱ ycui' Ndyosi ji'i̱ tya'a ngu' lo'o ndyu'u ti'i̱ ngu' tsa tlyu ti , cha' ná tso'o si culo nu cuna'a̱ cña ji'i̱ nu qui'yu jua'a̱ . Ti̱ ti tyi'i̱ ngu' cuna'a̱ tso'o la .
46001009	Faith	Ycui' Ndyosi ndu'ni cña , lcaa cña nu cua nacui̱ Ni cha' cua'ni Ni ; bi' laca nu ngusubi ji'i̱ ma̱ cha' caca stu'ba cha' ji'i̱ ma̱ lo'o Jesucristo nu Xu'na na , nu sca ti Sñi' ycui' Ndyosi .
48005013	Recommendation	Cua ngusubi ycui' Ndyosi ji'i̱ ma̱ cha' caca tyi'i̱ tso'o ti ma̱ chalyuu . Tsa bi' ti cha' , tii ti ti' ma̱ tyi'i̱ ma̱ chalyuu ; ná clyana ma̱ cha' cuxi nu cua'ni ma̱ laja lo'o ndi'i̱ tso'o ti ma̱ , cha' si'i na ndi'i̱ tso'o ti na cha' culiji na na nu ntsu'u ji'na jua'a̱ ti . Ntsu'u cha' xtyucua na ji'i̱ tya'a ñati̱ na xqui'ya cha' ntsu'u tsa tyiquee na ña'a̱ na ji'i̱ ngu' , bi' cha' ndi'i̱ tso'o ti na .
59002012	Recommendation	Cua nda Jesús sca cha' tso'o cha' tyanu ne' cresiya ji'na , cha' xtyucua ji'na cha' taca tyi'i̱ tyiquee na tso'o ti . Nga'a̱ cha' chcui' tso'o na , jua'a̱ ntsu'u cha' cua'ni na cha' tso'o lo'o ndi'i̱ na chalyuu , cha' cua tyalaa ti tsa̱ nu lo'o cua'ni cuayá' Ni ji'i̱ lcaa ñati̱ chalyuu .
46012005	Faith	Lo'o jua'a̱ xa' ña'a̱ cña ndyu'ni sa scaa na , pana cuentya ji'i̱ ycui' Ndyosi ndyu'ni lcaa na cña bi' .
45009005	Description	Sñi' jyo'o cusu' ji'na laca ngu' bi' . Nu lo'o ngula Cristo chalyuu ngua Ni ñati̱ , la cui' tya'a ngu' Israel ngua yu li' . La cui' jua'a̱ laca Cristo ycui' Ndyosi nu laca loo ji'i̱ lcaa na tsiya' ti , bi' cha' lcaa tyempo ndu'ni tlyu ngu' ji'i̱ Ni . Chañi tsa cha' bi' .
47001006	Description	Masi tyacua cha' ti'í ji'i̱ ya , masi lya' ti' ngu' ji'i̱ ya , xqui'ya cu'ma̱ laca cha' ti'í bi' , cha' taca xtyucua la ycui' Ndyosi ji'i̱ ma̱ cha' caja ñi'ya̱ clyaá ma̱ ji'i̱ nu cuxi li' . Nu lo'o xtyucua Ni ji'i̱ ya ni , xqui'ya cu'ma̱ ndu'ni Ni jua'a̱ li' , cha' caja ñi'ya̱ xtyucua ya ji'i̱ ma̱ ; jua'a̱ ta Ni juersa ji'i̱ ma̱ cha' lo'o cu'ma̱ talo ma̱ ji'i̱ cha' ti'í , la cui' ña'a̱ cha' ti'í nu ndyaca ji'i̱ ya .
47001021	Faith	Ycui' Ndyosi laca nu ngua'ni lo'o ya cha' ngusñi tso'o ya cha' ji'i̱ Cristo , lo'o jua'a̱ ngua'ni Ni lo'o cu'ma̱ ; na cua ngua'ni ycui' Ndyosi cha' laca na ñati̱ ji'i̱ Ni .
44010015	Recommendation	Xa' nchcui' ycui' Ndyosi lo'o yu li' : ― Ná tso'o ñacui̱ nu'u̱ cha' na'ni cuxi laca jua , si cua nacui̱ ycui' Ndyosi cha' lubii ni' .
66018009	Sin	Cunaa tsa lcaa ngu' nu laca loo chalyuu ; xi'ya tsa ngu' lo'o ña'a̱ ngu' tyatu̱ sñii cha' ndyaqui̱ quichi̱ tlyu bi' , cha' stu'ba ntsu'u cha' ji'i̱ ngu' lo'o ngu' quichi̱ bi' . Ndu'ni lya' ti' ngu' ji'i̱ tya'a ñati̱ ngu' , lo'o jua'a̱ suba' tsa ndu'ni ngu' lo'o ngu' .
43014023	Faith	― Ñati̱ nu chañi cha' ntsu'u tsa tyiquee jna' , taquiya' ngu' ji'i̱ lcaa cha' nu nchcui' na' lo'o ngu' ― nacui̱ Jesús ― . Lo'o li' tso'o tsa caca tyiquee ycui' Ndyosi Sti na' ña'a̱ Ni ji'i̱ ngu' bi' . Cuati ca̱a̱ ya lo'o Sti na' cha' tyanu ya lo'o ngu' bi' ― nacui̱ Jesús ― .
62004010	Grace	Nde laca cha' nu nchcui' na' lo'o ma̱ : Si'i cha' ntsu'u tyiquee na ña'a̱ na ji'i̱ ycui' Ndyosi , masi ycui' Ndyosi laca nu ntsu'u tsa tyiquee Ni ña'a̱ Ni ji'na tya clyo , bi' cha' nda Ni ji'i̱ Sñi' ycui' ca Ni ya̱a̱ chalyuu cha' ngujuii yu lo crusi , cha' cua ngua cuxi tyiquee na lo'o ycui' Ndyosi nu Xu'na na xqui'ya cha' cuxi nu ngua'ni na ; pana Jesucristo nu sca ti Sñi' ycui' Ni , bi' laca nu cua nchcube' cña loo na , ngüi'ya Ni yabe' nu ntsu'u ji'na .
62001007	Faith	Pana si lubii cresiya ji'na ñi'ya̱ lo'o lubii cresiya ji'i̱ ycui' Ni , ndu'ni na cha' tso'o li' ; stu'ba ti caca tyiquee na lo'o tya'a ngusñi na cha' ji'i̱ Jesús li' . Lo'o jua'a̱ cuityi̱ Ni qui'ya nu ntsu'u ji'na , xqui'ya cha' cua ndyalú tañi Jesús Sñi' ycui' Ni lo'o ngujuii yu lo crusi .
48004007	Grace	Nga'aa laca ma̱ ñi'ya̱ laca sca msu nu ngüi'ya ti ñati̱ , na cua laca ma̱ sñi' ycui' Ndyosi ; bi' cha' juani ta Ni lcaa cha' nu ndyanu cha' tyacua ji'i̱ ma̱ chacuayá' ji'i̱ Cristo , cha' laca ma̱ sñi' ycui' Ni .
58001008	Faith	Xa' ña'a̱ nchcui' ycui' Ndyosi cuentya ji'i̱ Jesús nu laca Sñi' ycui' ca : Ná nga'a̱ cha' tye cha' caca nu'u̱ loo , cha' ycui' Ndyosi laca nu'u̱ , nacui̱ Ni , liñi ti ndu'ni nu'u̱ lo'o ñati̱ ca su laca nu'u̱ loo .
43010033	Sin	Li' nguxtyacui nu ngu' judío bi' cha' lo'o Jesús : ― Ná cujuii ya jinu'u̱ lo'o quee xqui'ya sca cña tso'o nu ngua'ni nu'u̱ ― nacui̱ ngu' ― , xqui'ya cha' cuxi nu nchcui' nu'u̱ ji'i̱ ycui' Ndyosi , bi' cha' cu̱ ya quee jinu'u̱ . Sñi' ñati̱ chalyuu ti laca nu'u̱ , pana ndu'ni nu'u̱ cha' laca nu'u̱ ycui' Ndyosi .
66014011	Description	Tyucui tyempo ná tye cha' tyatu̱ sñii quii' su nchcube' ñati̱ bi' ; ná caja ñi'ya̱ clyaá ngu' bi' ji'i̱ ycui' Ndyosi , lcaa ñati̱ nu cua ngua'ni tlyu ji'i̱ na'ni bi' , masi ji'i̱ lcui̱ ti ngua'ni tlyu ngu' ; masi nga'a̱ cuayá' ti ji'i̱ ni' nde tyaca̱a̱ ngu' lo'o chu̱' ya' ngu' , nga'aa clyaá ngu' bi' .
47004001	Faith	Bi' cha' ná nchca taja ti' ya ji'i̱ cña nu ndyu'ni ya . La cui' ycui' Ndyosi laca nu cua nda cña bi' ji'i̱ ya , xqui'ya cha' tya'na ti' Ni ña'a̱ Ni ji'i̱ ya .
58013006	Faith	Bi' cha' ndi'ya̱ culacua ti' na cha' nguula ti' tyiquee na : Ycui' nu Xu'na na laca nu nxtyucua 'na . Ná ntsu'u cha' cutsi̱i̱ na' lacua , cha' ná caca cua'ni cuxi ñati̱ lo'o na' .
45014003	Recommendation	Pana nu ngu' nu ná ntsi̱i̱ ndacu cuaña' ni , ná tso'o si xtyí lo'o ngu' ji'i̱ xa' la tya'a ngu' nu ntsi̱i̱ cacu bi' . La cui' ti cha' , nu ngu' nu ntsi̱i̱ cacu cuaña' bi' , ná tso'o si chcui' cuxi ngu' bi' ji'i̱ ngu' nu ndacu lcaa lo na nu nda ycui' Ndyosi cha' cacu na , cha' cua nda Ni chacuayá' ji'i̱ ngu' cha' caca ngu' sñi' ycui' Ni .
45015005	Grace	Lo'o jua'a̱ cua nti' ya cha' xtyucua Ni ji'i̱ cu'ma̱ , la cui' nu sca ti ycui' Ndyosi nu nxtyucua ji'i̱ lcaa na cha' talo tyiquee na , nu ndu'ni cha' ca tlyu tyiquee na . Xtyucua Ni ji'i̱ cu'ma̱ , cha' jua'a̱ talo tyiquee ma̱ ji'i̱ tya'a ntsu'u cha' ji'i̱ ma̱ lo'o Ni , cha' caca stu'ba tyiquee ma̱ lo'o tya'a ma̱ xqui'ya Jesucristo .
58007027	Description	Ndulo la tsiya' ti cha' nu ntsu'u ji'i̱ Jesús que cha' nu ntsu'u ji'i̱ xa' la sti jo'ó nu ndi'i̱ chalyuu . Lcaa tsa̱ nsta ngu' bi' msta̱ lo mesa tacati , cha' jua'a̱ cati̱ la qui'ya nu ntsu'u ji'i̱ ngu' lo'o ycui' Ndyosi ; clyo ndu'ni ngu' cha' cati̱ qui'ya ji'i̱ ycui' ca ngu' , lo'o li' ndu'ni ngu' cha' cati̱ qui'ya nu ntsu'u ji'i̱ lcaa ngu' quichi̱ bi' . Pana nu Jesús bi' ni , sca ti quiya' ngusta yu msta̱ lo'o nguti'i̱ yu chalyuu cha' cati̱ qui'ya nu ntsu'u ji'i̱ ñati̱ ; tyucui ña'a̱ ycui' yu ngua msta̱ bi' , nu lo'o ngujui'i̱ ca'a̱ ngu' ji'i̱ yu lo crusi .
62003017	Sin	Ntsu'u ngu' tya'a na nu nga'aa ntsu'u na nu lyiji ji'i̱ ngu' tsiya' ti cha' tyiji̱ yu'u ji'i̱ ngu' chalyuu . Si jua'a̱ tso'o ti ndi'i̱ na , lo'o li' ña'a̱ na ji'i̱ tya'a na nu ntsu'u na nu lyiji ji'i̱ ngu' , pana ná ntaja'a̱ na cua'ni tya'na ti' na ji'i̱ tya'a na , li' ná taca ji'na ñacui̱ na cha' ntsu'u tyiquee na ña'a̱ na ji'i̱ ycui' Ndyosi , cha' nu ycui' Ndyosi ni , ntsu'u tsa tyiquee Ni ña'a̱ Ni ji'na .
47005008	Faith	Cha' nu tlyu nchca tyiquee na , bi' cha' cua nti' tsa na cha' xtyanu na ji'i̱ chalyuu re su quicha ti ti' na ndi'i̱ na , cha' tsaa na tyi'i̱ na ca slo ycui' nu Xu'na na ;
60002011	Recommendation	Cu'ma̱ ngu' tya'a tso'o na , cua nscua cha' tyi'i̱ na ca slo ycui' Ni tyempo ca nde loo la , bi' cha' nga'a̱ cha' tyi'i̱ na chalyuu juani ñi'ya̱ si laca na ngu' tyijyu' nu ná ntsu'u tyi ngu' . Lye tsa chcui' na' lo'o ma̱ juani cha' nga'aa cua'ni ma̱ cua ña'a̱ ca cha' cuxi nu ndijña tyiquee ma̱ cha' cua'ni ma̱ ; nga'aa taquiya' ma̱ ji'i̱ cha' cuxi bi' , cha' jua'a̱ nga'aa caca ji'i̱ nu cha' cuxi bi' cua'ni ñu'u̱ ji'i̱ ma̱ .
60002017	Recommendation	Tso'o si tucuá ma̱ cha' nu nchcui' lcaa ñati̱ . Lo'o jua'a̱ cua'ni ma̱ cha' tso'o ti caca tyiquee ma̱ ña'a̱ ma̱ ji'i̱ lcaa ñati̱ ji'i̱ Cristo , cha' tya'a ma̱ laca ngu' bi' . Ndu'ni cha' cutsi̱i̱ ma̱ xi ji'i̱ ycui' Ndyosi , lo'o jua'a̱ ndu'ni cha' cua'ni chi̱ ma̱ loo rey nu laca loo tsiya' ti chalyuu .
44007025	Description	Ndi'ya̱ ngulacua ti' Moisés li' : “ Juani ngua cuayá' ti' tya'a na' cha' cua'ni lyaá Ni ji'i̱ ngu' Israel tya'a na' xqui'ya na' ” . Jua'a̱ ngulacua ti' nu Moisés bi' , pana si'i cha' bi' nti' ngu' Israel tya'a yu .
50003002	Violence	Tii ti ti' ma̱ , cui'ya tso'o ma̱ cuentya ji'i̱ nu ngu' cuxi bi' , cha' ñi'ya̱ ndu'ni xne' taja , jua'a̱ ndyu'ni ngu' bi' . Xqui'ya cha' cusu' nu jlya tsa ti' ngu' bi' ji'i̱ , bi' cha' ndatsaa ngu' ji'i̱ xa' ñati̱ cha' xi'yu ngu' quiji̱ ngu' , masi sca cña nu cua'ni ñu'u̱ ji'i̱ ngu' laca ; si'i sca cha' tso'o laca bi' .
56001016	Sin	Ñati̱ ji'i̱ ycui' Ndyosi laca ngu' bi' , nacui̱ ycui' ngu' , pana ná ndyu'ni ngu' tsiya' ti ñi'ya̱ nu nti' ycui' Ndyosi ; bi' cha' caca cuayá' ti' na cha' cuiñi ngu' bi' . Cuxi tsa ndyu'ni ngu' bi' , cha' ná ntaja'a̱ ngu' taquiya' ngu' ji'i̱ cha' nu liñi ca ; ni sca cha' tso'o ná ca cua'ni ngu' bi' tsiya' ti .
45010002	Faith	Liñi tsa cha' nu chcui' na' ji'i̱ ngu' bi' , cha' tso'o tsa ndu'ni tlyu ngu' ji'i̱ ycui' Ndyosi nquicha' , pana ná jlo tso'o ti' ngu' ñi'ya̱ laca cña nu nti' Ni cha' cua'ni ngu' ;
47001004	Grace	Nu nxtyucua Ni ji'na ni , jua'a̱ ndu'ni Ni cha' tiya' la taca xtyucua na ji'i̱ xa' ñati̱ , nu lo'o tyacua cua ña'a̱ ca cha' ti'í ji'i̱ ngu' ; ñi'ya̱ lo'o nguxtyucua ycui' Ndyosi ji'na , la cui' jua'a̱ taca xtyucua na ji'i̱ xa' ñati̱ li' .
55002015	Recommendation	Lye tsa cua'ni nu'u̱ cña nu cua nda ycui' Ndyosi jinu'u̱ , cha' ná ca tyuju'u ti' nu'u̱ xqui'ya cña nu ngua'ni nu'u̱ nu lo'o tsaa nu'u̱ tyi'i̱ ca slo Ni . Chañi tsa laca cha' ji'i̱ ycui' Ndyosi , bi' cha' tya culu'u la nu'u̱ cha' liñi bi' ji'i̱ ngu' lacua ; tso'o ti caca tyiquee Ni ña'a̱ Ni jinu'u̱ li' .
53002004	Description	Bi' laca nu nti' cua'a ji'i̱ lcaa lo jo'ó cha' ná cua'ni tlyu ngu' ji'i̱ ; ni ná cua'ni tlyu ngu' ji'i̱ ycui' Ndyosi , nti' yu , cha' nti' nu yu xña'a̱ bi' cha' cua'ni tlyu ngu' ji'i̱ ycui' ca yu . Tyatí̱ yu ne' laa tonu , tsaa tucua yu ca bi' ; li' chcui' yu lo'o lcaa ñati̱ cha' cua'ni tlyu ngu' ji'i̱ ycui' ca yu , cha' ycui' Ndyosi laca ycui' yu , ñacui̱ yu .
49006004	Recommendation	Cu'ma̱ nu laca ma̱ sti nu sube ni , ná su'ba ñasi̱' ma̱ ji'i̱ sñi' ma̱ . Laja lo'o ndyu'ni cu'ú ma̱ ji'i̱ sñi' ma̱ , tya'ni ngu' xi si chañi cha' cuxi ndyu'ni ngu' ; culu'u tso'o ma̱ ji'i̱ ngu' cha' taca taquiya' ngu' cha' ji'i̱ ycui' nu Xu'na na .
45008037	Grace	Masi jua'a̱ , lye tsa ntyiji̱loo na ji'i̱ nu cuxi bi' ; nga'aa nchca ji'i̱ nu cuxi bi' culo cña ji'na tsiya' ti xqui'ya Jesús , cha' ntsu'u tsa tyiquee Ni ña'a̱ Ni ji'na .
44026014	Violence	Lcaa ya nclyú ya tyucui̱i̱ bi' , cha' ndyutsi̱i̱ tsa ya . Li' nchcui' Ni xi lo'o na' ; cha'cña 'na , cha'cña ji'i̱ ngu' judío nchcui' Ni lo'o na' : “ Saulo , Saulo ” , nacui̱ Ni jna' , “ ¿ ni cha' laca lye tsa nxu̱u̱ tya'a nu'u̱ lo'o na' ? ” nacui̱ Ni . “ La cui' ca nu'u̱ ndu'ni cha' quicha ti' ycui' nu'u̱ ; ñi'ya̱ ndu'ni sca toro , jua'a̱ ndu'ni nu'u̱ . Na ntyiji'i̱ quiya' toro la cui' se'i̱ su ndatu̱ ngu' yaca cha siyu' ni' ; lo'o jua'a̱ nu'u̱ , ndu'ni ñu'u̱ ji'i̱ ycui' ca ti nu'u̱ . ”
66002009	Sin	Jlo ti' na' lcaa ña'a̱ nu ndu'ni cu'ma̱ , nacui̱ Ni . Jlo ti' na' cha' lye tsa ndyu'ni lya' ti' ngu' ji'i̱ ma̱ , cha' ti'i tsa ma̱ cuentya ji'i̱ ngu' bi' , masi liñi la ñacui̱ na cha' ntsu'u tsa cha' tso'o ji'i̱ cu'ma̱ cuentya jna' , nacui̱ Ni . Lo'o jua'a̱ jlo ti' na' cha' cuxi tsa nchcui' ngu' ji'i̱ ma̱ . Nacui̱ ngu' cha' sñi' ycui' Ndyosi laca ycui' ngu' ; pana sca cha' ndu'ni ti ngu' laca cha' bi' , cha' stu'ba ntsu'u cha' ji'i̱ ngu' bi' lo'o Satanás , nacui̱ Ni .
46013006	Faith	La cui' jua'a̱ si'i na chaa ti' na lo'o ndyacua sca qui'ya ji'i̱ ngu' , tso'o la nti' na si xñi ngu' bi' sca cha' liñi .
59001021	Recommendation	Lo'o jua'a̱ nga'a̱ cha' culochu̱' na lcaa cha' suba' , lcaa cha' cuxi nu tya ntsu'u ne' cresiya ji'na ; tucuá na cha' ji'i̱ ycui' Ndyosi lacua , xñi tso'o na lcaa cha' nu nda Ni cha' tyanu ne' cresiya ji'na , cha' bi' laca cha' nu taca cua'ni lyaá ji'na ji'i̱ nu cuxi nu ntsu'u ji'na .
46003006	Grace	Ñi'ya̱ laca sca ñati̱ nu cataa sca si'yu , lo'o li' chaca laca nu su'ba hitya su̱u̱ na cuiñii bi' , jua'a̱ laca cuare lo'o ma̱ ; na' laca̱ nu ya̱a̱ ndacha' na' cha' bi' ji'i̱ ma̱ su clyo , lo'o tiya' la li' ñaa Apolos nda la cha' bi' lo'o ma̱ . Pana sca ti ycui' Ndyosi laca nu ndu'ni cha' tyanu tso'o cha' bi' ne' cresiya ji'i̱ ma̱ ;
66014008	Sin	Lo'o ndyaa xca̱ bi' , li' ndyalaa chaca xca̱ cha' chcui' lo'o ñati̱ : ― Cua nguti̱ quichi̱ ― nacui̱ nu chaca xca̱ bi' ― . Cua nguti̱ quichi̱ tlyu nu naa Babilonia , xqui'ya cha' ngua'ni ñu'u̱ ngu' quichi̱ bi' ji'i̱ lcaa ñati̱ chalyuu . Cuxi tsa cña nu ngua'ni ngu' quichi̱ bi' , xqui'ya cha' ndu'ni tlyu ngu' ji'i̱ lcui̱ jo'ó ; jua'a̱ ngulu'u qui'i̱ ngu' ji'i̱ xa' ñati̱ cha' cua'ni ngu' la cui' ti cha' cuxi slo jo'ó ― nacui̱ xca̱ nu nchca tyucuaa bi' .
43015014	Recommendation	Tya'a tso'o na' laca cu'ma̱ si taquiya' ma̱ ji'i̱ cha' nu nda na' lo'o ma̱ ― nacui̱ Jesús ― ,
62005021	Recommendation	Cu'ma̱ sñi' na' , tii ti ti' ma̱ tyi'i̱ ma̱ chalyuu , cha' ná tyatí̱ yu'u ma̱ lo'o xa' jo'ó . Jua'a̱ laca cha' bi' lacua .
55003006	Sin	Lo'o jua'a̱ ntsu'u xi ngu' cuxi bi' nu nñilo'o ji'i̱ ñati̱ , nu ndya'a̱ ne' ni'i̱ ji'i̱ ñati̱ cha' culu'u ngu' cha' cuiñi ti ji'i̱ ngu' cuna'a̱ nu ná nclyacua tso'o ti' . Na tonto tsa ngu' cuna'a̱ bi' , cha' ntsu'u tsa qui'ya ji'i̱ ngu' , cha' nti' tsa ngu' xñi ngu' ji'i̱ cua ña'a̱ ca cha' cuxi .
49004015	Faith	Pana xa' ña'a̱ cua'ni na . Chcui' na lo'o ngu' ji'i̱ lcaa cha' liñi nu ntsu'u ji'i̱ ycui' Ndyosi ; culu'u na ji'i̱ ngu' cha' ntsu'u tsa tyiquee na ña'a̱ na ji'i̱ lcaa tya'a ñati̱ na , cha' nga'a̱ cha' xñi tso'o na lcaa cha' ji'i̱ Cristo cha' caca stu'ba cha' ji'na lo'o ycui' Ni . Nu Cristo bi' ni , la cui' bi' laca loo ji'i̱ lcaa tya'a na nu tsa tlyu ti ngusñi na cha' ji'i̱ Ni ;
49004003	Faith	Cua'ni cña ti' ma̱ lacua , lo'o jua'a̱ xtyucua Xtyi'i ycui' Ndyosi ji'i̱ ma̱ , cha' sca ti cha' taca tyu'u tyiquee ma̱ lo'o ngu' tya'a ntsu'u cha' ji'i̱ ma̱ lo'o Cristo lcaa tsa̱ . Lo'o jua'a̱ cua'ni stu'ba cha' ji'i̱ ma̱ lo'o tya'a ma̱ cha' taca tyi'i̱ tso'o ti ma̱ lo'o ngu' .
44009005	Description	― ¿ Tilaca laca nu'u̱ , Cusu' ? ― nacui̱ Saulo . ― Jesús laca na' ― nacui̱ Ni ― . Na nxu̱u̱ tya'a nu'u̱ lo'o na' laca ― nacui̱ Ni ― . La cui' ca nu'u̱ ndu'ni cha' quicha ti' ycui' nu'u̱ . Ñi'ya̱ nu ndu'ni sca toro , jua'a̱ ndu'ni nu'u̱ ; na ntyiji'i̱ quiya' toro la cui' se'i̱ su ndatu̱ ngu' yaca cha siyu' ni' , lo'o jua'a̱ nu'u̱ , ndu'ni ñu'u̱ ji'i̱ ycui' ca ti nu'u̱ .
60003015	Recommendation	Tyucui tyiquee ma̱ cua'ni tlyu ma̱ ji'i̱ Cristo , cha' chañi cha' laca Ni nu Xu'na na . Lo'o jua'a̱ culacua xi ti' ma̱ ñi'ya̱ caca xacui̱ ma̱ cha' ji'i̱ ngu' lo'o xcuane ngu' ji'i̱ ma̱ ndi'ya̱ : ¿ Ni cha' laca ndu̱ ti' ma̱ ji'i̱ nu Cristo bi' ? Tso'o ti xacui̱ ma̱ cha' ji'i̱ ngu' bi' , ná cua'ni tyixi ma̱ lo'o ngu' bi' .
44007033	Recommendation	Chaca quiya' nchcui' ycui' nu Xu'na na lo'o yu li' : “ Clyo clya nu'u̱ caña nu nga'a̱ quiya' nu'u̱ ” , nacui̱ Ni , “ cha' slo na' ndu̱ nu'u̱ . Tacati tsaa ca nde cha' ycui' Ndyosi laca na' .
62002024	Faith	Bi' cha' nga'a̱ cha' tyanu tachaa cha' bi' ne' cresiya ji'i̱ ma̱ , cha' nu cua ndyuna ma̱ ji'i̱ Jesús tya lo'o ngusñi ma̱ cha' ji'i̱ yu tya clyo . Si tya ndyanu cha' bi' ne' cresiya ji'i̱ ma̱ , stu'ba tsa ntsu'u tyiquee ma̱ lo'o Jesucristo masi tya ndi'i̱ ma̱ chalyuu , lo'o jua'a̱ stu'ba ntsu'u tyiquee ma̱ lo'o ycui' Ndyosi Sti na li' .
43008051	Faith	Lo'o chañi tsa cha' nu ta na' lo'o cu'ma̱ ndi'ya̱ : Lo'o taquiya' ngu' ji'i̱ cha' nu nclyu'u na' ji'i̱ ngu' , ná tye chalyuu tso'o nu ta na' ji'i̱ ngu' bi' , masi cajaa ngu' .
66020011	Description	Lo'o li' na'a̱ na' cha' ntucua sca ñati̱ tlyu lo sca yaca xlya tlyu nu ndubi tsa ña'a̱ . Li' nguti̱ lcaa chalyuu , jua'a̱ nguti̱ lcaa ca na nu ntsu'u nde cua̱ , nu lo'o ndu'u tucua ycui' Ni ; nga'aa tyaca̱' tsiya' ti ma nde su nguliji yu'u chalyuu bi' .
46006013	Recommendation	Ntsu'u chaca cha' nu nchcui' ñati̱ : “ Taca cacu na lcua ti lo na nu nti' na cacu na ” , nacui̱ ngu' , “ bi' cha' ntsu'u quiji̱ ne' na cha' cua'ni cha'á̱ na bi' lo'o na cacu na ” , nacui̱ ngu' . Chañi cha' bi' , pana sca ti cuayá' cua'ni tye ycui' Ndyosi ji'i̱ na ndacu na lo'o jua'a̱ ji'i̱ cuaña' ycui' na . La cui' jua'a̱ cua ngüiñá ycui' Ndyosi ji'i̱ tyucui ña'a̱ na lijya̱ na chalyuu , pana si'i cha' culiji ti cuaña' na lo'o ndu'ni suba' na lo'o ñati̱ , si'i xqui'ya cha' bi' ngüiñá Ni ji'na ; cha' caca na ñati̱ ji'i̱ ycui' Ni , cha' caca Ni nu Xu'na na , bi' cha' cua nda ycui' Ndyosi ji'na lijya̱ na chalyuu .
45006011	Faith	Lo'o jua'a̱ cu'ma̱ ni , ñi'ya̱ si cua ngua'ni tye ma̱ tsiya' ti ji'i̱ cha' cuxi nu ntsu'u ne' cresiya ji'i̱ ma̱ , jua'a̱ culacua ti' ma̱ ; ñi'ya̱ si cua ndyu'ú ma̱ chaca quiya' cha' xcui' cua'ni ma̱ cña ji'i̱ ycui' Ndyosi stu'ba ti lo'o Jesucristo nu Xu'na na , jua'a̱ culacua ti' ma̱ .
47002014	Faith	Ndya tsa na' xlya'be ji'i̱ ycui' Ndyosi cha' stu'ba cha' ji'na lo'o Cristo . Laca cha' ñi'ya̱ si ndya'a̱ lo'o ycui' Ndyosi ji'na ndya'a̱ qui'i ti na calle , cha' ndyu'ni chi̱ Ni loo Jesucristo cha' cua ntiji̱loo yu ji'i̱ nu cuxi . Jua'a̱ ji'na ta Ni su tya'a̱ na laja ñati̱ bi' , cha' lo'o na nsañi na cha' ji'i̱ ycui' Cristo ca slo lcaa ñati̱ ; ndacha' na cha' ji'i̱ ycui' Ndyosi ca slo ñati̱ , masi nchcui' na lo'o ñati̱ nu nti' clyaá ji'i̱ nu cuxi , masi nchcui' na lo'o xa' ñati̱ nu ná nti' cuna cha' tso'o bi' . Pana ñi'ya̱ laca sca na tyixi xtyi'i nu nda xtyi'i ntyucua lcaa se'i̱ , jua'a̱ laca cña nu ndu'ni na cuentya ji'i̱ ycui' Ndyosi . Ndiya tsa ti' ycui' Ndyosi ji'i̱ , la cui' jua'a̱ ndiya ti' Ni cña nu ndyu'ni Cristo nde chalyuu xqui'ya na .
62001005	Grace	Nde culu'u ya ji'i̱ ma̱ cha' nu cua nda Jesucristo lo'o ya : Ñi'ya̱ nti' sca xee nu ndubi tsa ña'a̱ , jua'a̱ nti' ycui' Ndyosi si tyu'u tucua Ni slo na ; xcui' lubii tsa cresiya ji'i̱ Ni , cha' ne' cresiya ji'i̱ ycui' Ni ná ntsu'u su talya ña'a̱ , ná ntsu'u cha' cuxi tsiya' ti .
43006037	Grace	Lcaa ñati̱ nu cua nda Sti na' jna' , ngu' nu ngusñi cha' jna' ni , caca ngu' bi' ñati̱ 'na li' . Tucuá na' cha' ji'i̱ ngu' bi' , ná culo'o na' ji'i̱ ngu' cha' tyaa ngu' chaca se'i̱ .
58013001	Recommendation	Ña'a̱ ti tyu'u tso'o tyiquee ma̱ ña'a̱ ma̱ ji'i̱ ngu' tya'a ngusñi ma̱ cha' ji'i̱ Cristo , cua'ni ma̱ cha' tso'o lo'o ngu' bi' .
58007025	Grace	Lcaa ca tyempo , masi juani , masi nde loo la , taca ji'i̱ Ni cua'ni lyaá Ni ji'i̱ cua ña'a̱ ca ñati̱ nu xñi cha' ji'i̱ ycui' Ndyosi xqui'ya Jesús . Tyucui tyempo ndi'i̱ Jesús ca slo ycui' Ndyosi , cha' chcui' Ni lo'o ycui' Sti Ni cuentya ji'na .
43019015	Violence	Lye tsa nchcui' ngu' judío lo'o Pilato li' : ― ¡ Yaa lo'o ma̱ ji'i̱ yu ! ¡ Yaa lo'o ma̱ ji'i̱ yu ! Cujuii clya ma̱ ji'i̱ yu lo crusi . ― ¿ Ha nti' ma̱ cha' cujuii ya ji'i̱ rey nu laca loo ji'i̱ ma̱ ? ― nacui̱ Pilato ji'i̱ ngu' . ― Nga'aa ntsu'u chaca rey nu laca loo ji'na ― nguxacui̱ ngu' ji'i̱ ― . Sca ti César laca loo ji'na .
45011005	Grace	La cui' jua'a̱ laca tyempo juani , si'i lcaa ngu' judío nu nguxtyanu ngu' ji'i̱ ycui' Ndyosi ; tya ndi'i̱ xi ñati̱ nu cua ngusubi Ni ji'i̱ , xqui'ya cha' tso'o tsa ntsu'u tyiquee Ni ña'a̱ Ni ji'i̱ ñati̱ bi' .
66017002	Sin	Quiña'a̱ tsa cha' suba' ndyu'ni ngu' nu laca loo nde chalyuu , cha' tyu̱u̱ tsa tya'a jo'ó ntsu'u ji'i̱ ngu' xqui'ya ngu' quichi̱ tlyu bi' ; jua'a̱ ngunu'u̱ tyiquee ñati̱ tyucui ña'a̱ chalyuu xqui'ya cha' suba' nu ndyu'ni ngu' bi' .
45012010	Recommendation	Ndi'ya̱ caca tyiquee ma̱ ña'a̱ ma̱ ji'i̱ ngu' tya'a ntsu'u cha' ji'i̱ ma̱ lo'o Cristo : caca ñi'ya̱ si laca ngu' bi' tya'a ngula ma̱ tsiya' ti ; bi' cha' cua'ni chi̱ ma̱ loo tya'a ma̱ , xti ti cha' tyu'u tyiquee ycui' ca ma̱ li' .
45008014	Faith	Cua ña'a̱ ca na , cua laca na sñi' ycui' Ndyosi si ndu'ni na cua ña'a̱ ca cña nu nclyo Xtyi'i ycui' Ndyosi ji'na .
66012003	Description	Yala ti ndyu'u tucua chaca cuayá' nde cua̱ li' ; sca cuaña tlyu nu nga'a ña'a̱ laca bi' , nu cati tya'a scua' que ni' ntucua . Jua'a̱ sca sne' oro ntucua ca ta'a scua' que ni' bi' , lo'o jua'a̱ ntucua tii tya'a sata ni' .
45008017	Faith	Nu lo'o cua laca na sñi' ycui' Ni , lo'o ji'na tyacua lcaa cha' tso'o nu ta Ni li' , lcaa ña'a̱ cha' nu cua nda Ni ji'i̱ Cristo ; pana si cua nti' na cha' stu'ba ti tyi'i̱ na lo'o Cristo ca su tlyu ca su ntucua Ni , li' ntsu'u cha' talo na lo'o ndyu'ni lya' ti' ngu' ji'na nde chalyuu ti , ñi'ya̱ ndalo ycui' Cristo lo'o ngua'ni lya' ti' ngu' ji'i̱ yu .
54005017	Recommendation	Cua'ni chi̱ ma̱ loo ngu' cusu' nu laca loo ji'i̱ taju ji'i̱ ma̱ si tso'o ti ndu'ni ngu' lo'o ma̱ . Lye la cua'ni chi̱ ma̱ loo ngu' cusu' nu nchcui' cha' ji'i̱ ycui' Ndyosi lo'o ma̱ , ngu' cusu' nu nclu'u cha' bi' ji'i̱ ma̱ . Ta ma̱ caya' ji'i̱ ngu' cusu' bi' .
46008007	Sin	Pana ná lcaa ñati̱ nchca cuayá' ti' cha' bi' . Ntsu'u ngu' tya'a ngusñi na cha' ji'i̱ Jesús nu ná nchca cacu sca na nu cua nscua slo jo'ó tya clyo . Nu ngua tya sa'ni la , cua ngui'i̱ tsa ngu' bi' ji'i̱ jo'ó bi' ; lo'o juani ña'a̱ ti tya ntsu'u ti' ngu' bi' cha' na cacu jo'ó laca na nu cacu ngu' bi' . Bi' cha' ná ndalo ngu' bi' tsiya' ti cha' cacu ngu' cuaña' nu ngua msta̱ bi' ; cha' cuxi laca cha' bi' cuentya ji'i̱ ngu' bi' .
43015002	Grace	Tso'o tsa ña'a̱si̱i̱ Sti na' ji'i̱ lcaa sta̱' yaca bi' , lo'o na' laca̱ yaca bi' . Ca quiya' sta̱' yaca nsi'yu Ni ji'i̱ , nu lo'o ná nda si'yu lo tsiya' ti . Nsubii Ni xi lo yaca nu nda si'yu tso'o , cha' tya quiña'a̱ la si'yu tyu'u lo bi' ;
60005003	Recommendation	Ná laca ma̱ xu'na ngu' tya'a ma̱ , bi' cha' tso'o ti cua'ni ma̱ slo ngu' , cha' taca ca cuayá' ti' xa' la ngu' tya'a ma̱ ñi'ya̱ nu ntsu'u cha' cua'ni ngu' .
52004013	Recommendation	Cu'ma̱ tya'a ngusñi na cha' ji'i̱ Jesús , juani ta ya xi cha' lo'o ma̱ cuentya ji'i̱ ngu' tya'a na nu cua ngujuii , cha' ca cuayá' ti' ma̱ cha' ñi'ya̱ laca si na laja' ti ngu' , jua'a̱ laca jyo'o bi' . Ná ca xñi'i̱ ti' ma̱ cuentya ji'i̱ jyo'o tya'a ma̱ lacua , cha' ná stu'ba laca na lo'o ñati̱ nu bilya xñi cha' ji'i̱ Jesucristo .
58011029	Description	Xqui'ya cha' jlya ti' Moisés ji'i̱ ycui' Ndyosi , bi' cha' ndyaala sca tyucui̱i̱ btyi ti cla'be laja Tyujo'o Nga'a , cha' tyu'u ngu' chaca tsu' . Pana nu lo'o ngua ti' ngu' Egipto tyu'u lca'a̱ ji'i̱ ngu' Israel , nga'aa ngua ji'i̱ ngu' li' , cha' ndyanu ngu' ne' hitya bi' ; ndye ngu' Egipto , ngujuii ngu' bi' li' .
44007020	Description	Tyempo bi' ngula jyo'o Moisés , lo'o jua'a̱ tso'o tsa ntsu'u tyiquee ycui' Ndyosi ña'a̱ ji'i̱ nu piti bi' . Sna co' ti nguti'i̱ yu lo'o xtya'a̱ yu lo'o sti yu , cha' nguxcati' xtya'a̱ yu ji'i̱ yu .
58005002	Grace	Ñati̱ chalyuu ti laca sti jo'ó bi' ; lo'o ycui' yu ntsu'u cha' cuxi nu ndyu'ni yu , bi' cha' tso'o ti nchcui' yu lo'o ñati̱ nu ná nduna tsiya' ti , nu ndyu'ni tsa cha' cuxi .
45013012	Recommendation	Ñi'ya̱ laca chalyuu talya , jua'a̱ laca lo'o ndi'i̱ na chalyuu , xqui'ya cha' cuxi nu ntsu'u ji'na . Pana juani cua tye ti talya bi' , cua tya̱a̱ ti Cristo cha' culotsu' Ni cha' cuxi bi' . Li' caca chalyuu ji'na ñi'ya̱ si cua nguxee tso'o , cha' lubii tsa xee caca li' . Bi' cha' nga'a̱ cha' xtyanu na ji'i̱ cha' cuxi nu ndu'ni ngu' , cha' cuxi tsa tyiquee ngu' nu ndya'a̱ chalyuu talya bi' . Cua'ni cho'o na tyucui ña'a̱ na , cha' nguula tsa cua'ni na cña cuentya ji'i̱ Cristo nde chalyuu , ñi'ya̱ si laca na sendaru ji'i̱ Cristo .
49006009	Recommendation	Nu cu'ma̱ ngu' xu'na msu bi' ni , la cui' jua'a̱ nga'a̱ cha' cña'a̱si̱i̱ tso'o ma̱ ji'i̱ msu ji'i̱ ma̱ . Ná xcutsi̱i̱ ma̱ ji'i̱ ngu' , ni ná cua'ni tyaala ma̱ lo'o ngu' bi' ; tyi'u ti' ma̱ cha' sca ti nu Xu'na na laca loo ji'i̱ cu'ma̱ lo'o ji'i̱ ngu' bi' , lo'o jua'a̱ sca ti cuayá' ndu'ni Ni lo'o cua ña'a̱ ca ñati̱ .
45012015	Recommendation	Cua'ni chaa ti' ma̱ lo'o xa' ñati̱ , nu lo'o ña'a̱ ma̱ ji'i̱ ngu' cha' chaa ti' ngu' ndi'i̱ ngu' ; lo'o jua'a̱ tso'o si caca xñi'i̱ ti' ma̱ lo'o ngu' , nu lo'o ña'a̱ ma̱ cha' xñi'i̱ ti ti' ngu' ndi'i̱ ngu' . Cua'ni ma̱ cha' caca stu'ba tyiquee ma̱ lo'o xa' ñati̱ .
45002005	Sin	Ná ntaja'a̱ ma̱ taquiya' ma̱ ji'i̱ cha' nu nchcui' ycui' Ndyosi lo'o ma̱ , ná ntaja'a̱ ma̱ ca tyuju'u ti' ma̱ tsiya' ti ; bi' cha' ndyanu cha' xcube' Ni ji'i̱ ma̱ lo'o tyalaa tsa̱ , nu lo'o ña'a̱ ngu' cha' liñi tsa cua'ni cuayá' Ni ji'i̱ ñati̱ chalyuu .
44014019	Violence	Lo'o li' ndyalaa la xi ngu' judío nu xña'a̱ tsa tyiquee , ngu' nu ndu'u quichi̱ Antioquía bi' ; lo'o xa' la tya'a ngu' nu ndu'u quichi̱ Iconio ndyalaa ngu' . Nchcui' ngu' bi' lo'o ngu' quichi̱ cha' su'ba ñasi̱' ngu' ji'i̱ ngu' quichi̱ bi' lo'o Pablo . Li' ngu̱ ngu' quichi̱ quee ji'i̱ Pablo cha' ngua ti' ngu' cujuii ngu' ji'i̱ yu bi' . Lo'o ngua ti' ngu' cha' cua ngujuii yu , li' ngujolaqui ngu' ji'i̱ yu ndyaa lo'o ngu' ji'i̱ yu ca to' quichi̱ .
43013021	Description	Lo'o nchcui' Jesús jua'a̱ , ti'í tsa nti' cresiya ji'i̱ yu nda yu cha' lo'o ngu' bi' : ― Liñi tsa cha' nu ta na' lo'o ma̱ juani , cha' ntsu'u sca ngu' tya'a ma̱ nu cujui' cresiya 'na ji'i̱ ngu' cuxi ― nacui̱ Jesús li' .
48003022	Faith	Cua nchcui' quityi ji'i̱ ycui' Ndyosi cha' nu cuxi laca loo la ji'i̱ lcaa ñati̱ chalyuu , ñi'ya̱ si na cua laca na preso ji'i̱ . Si jlo ti' na cha' nu cuxi laca loo ji'na , li' taca ji'i̱ Ni cua'ni lyaá Ni ji'na ; ta Ni chalyuu cucui ji'na li' , nu lo'o xñi na cha' ji'i̱ ycui' Jesucristo . Bi' laca nu cha' tso'o nu cua ngüiñi ji'i̱ ycui' Ni lo'o na .
66011007	Violence	Lo'o tye cña nu cua'ni tyucuaa ñati̱ bi' nde chalyuu , li' xana nu na'ni xña'a̱ nu ntsu'u ca tyuquee bi' , xu̱u̱ tya'a ni' lo'o tyucuaa ñati̱ nu ndu̱ bi' li' ; tyiji̱loo nu bi' ji'i̱ ngu' bi' li' , cuati cujuii ji'i̱ ngu' .
58003014	Faith	Lcaa na lo'o tya'a na , tya ntsu'u cha' ji'na lo'o Cristo si ña'a̱ ti xñi na cha' ji'i̱ Ni ña'a̱ cuayá' nu tye chalyuu ji'na , la cui' ñi'ya̱ lo'o jlya ti' na ji'i̱ yu nu ngua tya clyo .
45008010	Faith	Masi ngua'ni nu cuxi nu ntsu'u chalyuu cha' chcuna' chalyuu ji'i̱ ma̱ , pana tya lu'ú ma̱ juani , xqui'ya cha' lu'ú Xtyi'i ycui' Ni ne' cresiya ji'i̱ ma̱ si ntsu'u cha' ji'i̱ ma̱ lo'o Cristo . Ndyanu Xtyi'i ycui' Ni lo'o ma̱ nu lo'o ngua tso'o cresiya ji'i̱ ma̱ cuentya ji'i̱ ycui' Ndyosi chacuayá' ji'i̱ Jesús .
44007052	Sin	Cua nguxcube' jyo'o cusu' ji'na ji'i̱ lcaa jyo'o cusu' nu ngua tu'ba ji'i̱ ycui' Ndyosi cha' nchcui' Ni lo'o ñati̱ cua sa'ni . Cua ndyujuii ngu' bi' ji'i̱ jyo'o cusu' nu nguscua cha' ji'i̱ ycui' Ndyosi ndi'ya̱ : “ Tyalaa sca ñati̱ nde chalyuu re ; xcui' lubii tsa cresiya ji'i̱ yu bi' caca ” , nacui̱ jyo'o cusu' bi' . Lo'o jua'a̱ tsubi' ti cua ndyalaa la cui' ñati̱ nu nchcui' quityi cha' ji'i̱ . Chiya'a̱ tsa ngua'ni ma̱ nu lo'o ndyujuii ma̱ ji'i̱ yu .
48005021	Sin	la cui' jua'a̱ xcui' na nxlyaá ti ngu' na nu ntsu'u ji'i̱ tya'a ñati̱ ngu' , ndujuii ngu' ji'i̱ tya'a ngu' ; xcui' na cu'bi ti ngu' , lo'o jua'a̱ ntsu'u ngu' nu chcu̱' tsa ndacu , cha' quiña'a̱ tsa na nti' ngu' bi' cacu ngu' ; lo'o jua'a̱ tya ntsu'u xa' la cha' cuxi nu ndu'ni ngu' . Liñi tsa cha' nu ta na' lo'o ma̱ juani ñi'ya̱ nu ni na' ji'i̱ ma̱ tya tsubi' la , cha' ná caca tyu'u cha' ji'na lo'o ycui' Ndyosi nu lo'o caca ycui' Ni loo ca nde loo la , si tsa cu' ti cua'ni na cha' cuxi jua'a̱ .
43012036	Faith	Lo'o jua'a̱ cu'ma̱ ― nacui̱ Jesús ji'i̱ ngu' ― , tso'o la si xñi ma̱ cha' jna' laja lo'o tya ndi'i̱ na' chalyuu , na' nu ta̱ xee nu tyu'ú ne' cresiya ji'i̱ cu'ma̱ ñati̱ chalyuu . Li' tyucui tyiquee ma̱ caca ma̱ ñati̱ ji'i̱ ycui' Ndyosi . Ndye nchcui' Jesús jua'a̱ lo'o ngu' , li' ngutu'u yu ndyaa yu ca su ná quije yu ji'i̱ ngu' .
58003002	Faith	Ndaquiya' Jesús lcaa cña nu ngulo ycui' Ndyosi Sti yu ji'i̱ yu , ndyi'u ti' yu ji'i̱ ycui' Ni nu nguane ji'i̱ yu cha' ca̱a̱ yu nde chalyuu tya clyo . La cui' jua'a̱ ndaquiya' jyo'o Moisés ji'i̱ cña nu ngulo ycui' Ndyosi ji'i̱ nu ngua sa'ni bi' .
56003006	Grace	Tso'o tsa nda Ni Xtyi'i ycui' Ni cha' tyanu ne' cresiya ji'na chacuayá' ji'i̱ Jesucristo nu ngua'ni lyaá ji'na ;
44004036	Description	La cui' jua'a̱ ngua'ni sca ngu' Chipre nu naa José . Ngu' Leví laca yu ; ñi'ya̱ ndu'ni xirta cña ne' laa , jua'a̱ ndu'ni ngu' Leví bi' cña . Xa' xtañi ngusta nu tii tyucuaa tya'a ngu' bi' ji'i̱ nu José bi' ; Bernabé ngua xtañi yu li' , cha' tso'o tsa nxaala' yu tyiquee tya'a ñati̱ .
48006009	Recommendation	Bi' cha' ná tso'o si ca taja ti' na cha' cua'ni na cha' tso'o laja lo'o ndi'i̱ na chalyuu . Lo'o tyalaa hora bi' , li' tyu'u tucua cha' tso'o nu nacui̱ Ni cha' tyacua ji'na nde loo la , la cui' cha' nu tyiquee' tsa ngujuatya na ji'i̱ ; pana ntsu'u cha' talo na , cha' ná ca taja ti' na ndu'ni na cña tso'o .
48002019	Faith	Lo'o na' ni , ná nchca cua'ni na' lcaa cha' cusu' bi' , bi' cha' cua ndye cha' jna' lo'o cha' bi' ; juani xcui' ndi'i̱ na' chalyuu cha' cua'ni na' lcaa ña'a̱ cña nu nti' ycui' Ndyosi cha' cua'ni na' .
66011001	Recommendation	Li' nda ycui' Ndyosi sca yaca cualyaa 'na ; lyaa tsa yaca bi' , cha' tyu'u cuayá' lo'o . Nchcui' Ni lo'o na' li' : ― Su'ba cuayá' clya nu'u̱ nde ni'i̱ tlyu ji'i̱ ycui' Ndyosi , cha' caca ni'i̱ bi' cuentya jna' cha' ña'a̱si̱i̱ na' ji'i̱ ; jua'a̱ su'ba cuayá' nu'u̱ loo mesa su ntucua msta̱ nu nsta ngu cuentya jna' . Clyacua nu'u̱ ni lcua tya'a ñati̱ nu ndi'i̱ ca bi' nu ndyu'ni tlyu jna' nu laca̱ ycui' Ndyosi li' .
66014004	Description	Ñati̱ lubii tsiya' ti laca nu ngu' quiña'a̱ bi' . Ná ngutu'u cha' ji'i̱ ngu' bi' lo'o xa' nu cuna'a̱ nu lo'o nguti'i̱ ngu' chalyuu , ná ngua'ni ngu' bi' cha' suba' tsiya' ti ; nguta'a̱ ngu' lo'o nu ñi'ya̱ ña'a̱ xlya' bi' macala su ndya'a̱ . Cua ngua'ni lyaá Ni ji'i̱ ngu' bi' , cha' bi' laca ñati̱ nu tso'o nti' ycui' Ndyosi ña'a̱ Ni ji'i̱ tya lo'o nguxana cha' ji'i̱ nu ñi'ya̱ ña'a̱ xlya' bi' . Tya clyo ngusubi Ni ji'i̱ ngu' bi' , cha' cua'ni ngu' cña ji'i̱ Ni .
66009007	Description	Nu tscu' bi' ni , cua laca ngua'ni cho'o ni' ji'i̱ ni' cha' xu̱u̱ tya'a ni' lo'o ñati̱ , ñi'ya̱ laca cuayu nu ndu̱ tajua' ti cha' cusu̱u̱ . Sca sne' ntucua scua' que ni' nu ñi'ya̱ sne' oro ña'a̱ ; pana cloo ni' ni , ñi'ya̱ ña'a̱ cloo ñati̱ ña'a̱ cloo ni' bi' .
60002016	Recommendation	Ñati̱ nu ndi'i̱ tso'o ti laca ma̱ juani , pana ná tso'o si ná taquiya' ma̱ ji'i̱ ngu' nu laca loo lo yuu chalyuu ; msu ji'i̱ ycui' Ndyosi laca ma̱ juani , bi' cha' tso'o la si cua'ni ma̱ cña nu cuentya ji'i̱ ycui' Ni lacua , cha' ña'a̱ xa' ñati̱ cha' ntsu'u cha' ji'i̱ ma̱ lo'o Ni .
54004010	Faith	Jlya ti' na ji'i̱ ycui' Ndyosi nu lu'ú ca ; bi' cha' lye cua'ni na cña ji'i̱ Ni , masi lya' tsa ti' ngu' ji'na . Lo'o ycui' Ndyosi ni , cua'ni lyaá Ni ji'i̱ lcaa ñati̱ si taquiya' ngu' ji'i̱ Ni . Lo'o xñi na cha' ji'i̱ Ni , li' ca cuayá' tso'o la ti' na cha' bi' .
58010029	Sin	Lo'o juani ni , tlyu la cha' ti'í tyacua ji'i̱ tya'a ñati̱ na nu chi̱i̱ tsa nti' ña'a̱ ngu' ji'i̱ Jesús , nu sca ti Sñi' ycui' Ndyosi bi' , ngu' nu lye tsa chcui' lo ji'i̱ cña nu ngua'ni nu Jesús bi' ; sca ti xqui'ya cha' ngujuii yu lo crusi , bi' cha' cua ndyaca lubii cresiya ji'na . Lo'o jua'a̱ si chcui' suba' na ji'i̱ Xtyi'i ycui' Ndyosi , li' lye la cha' nchcube' tyacua ji'na , cha' xcui' tso'o tsa ndu'ni Ni lo'o na xqui'ya Xtyi'i ycui' Ni .
43020021	Grace	Chaca quiya' nchcui' Jesús lo'o ngu' li' : ― Ti̱ ti tyi'i̱ tyiquee ma̱ , ná culacua tsa ti' ma̱ ― nacui̱ yu ji'i̱ ngu' ― . Ñi'ya̱ lo'o nda Sti na' 'na lijya̱a̱ chalyuu , jua'a̱ ta na' ji'i̱ ma̱ cha' tsaa ma̱ tyucui ña'a̱ chalyuu .
65001016	Sin	Nu ngu' cuiñi bi' ni , xcui' na chi̱i̱ nti' ngu' bi' ndi'i̱ ngu' chalyuu ; ná sca na ná ndiya ti' ngu' bi' tsiya' ti , cha' chiya'a̱ ti nchcui' ngu' ji'i̱ lcua ti cha' . Xcui' ndiya la ti' ngu' bi' lcaa lo cha' cuxi nu ntsu'u tyiquee ngu' ji'i̱ . Lye tsa nchcui' tyucuaa ti' ngu' bi' lo'o tya'a ngu' , pana xcui' tso'o tsa nchcui' ngu' bi' ji'i̱ ñati̱ si xtyucua ngu' ji'i̱ ngu' bi' lo'o sca cña cuxi .
66006015	Description	Li' ngutu'u cuatsi' ti lcaa ñati̱ , masi tyuquee , masi quiya' cua'a̱ , masi sii' ca'ya ; lcaa ngu' nu laca loo , cuati nu laca loo ji'i̱ ñati̱ cusu̱u̱ , masi culiya' ngu' , masi tlyu tsa ñati̱ laca ngu' , masi msu nu ngüi'ya ti ñati̱ , masi msu nu ndi'i̱ tso'o ti laca ngu' bi' , lcaa ngu' lo'o tya'a ngu' ngutu'u cuatsi' ngu' .
66021008	Sin	Pana lcaa ñati̱ nu ntsi̱i̱ tsa cha' tyu'u cha' ji'i̱ lo'o na' , jua'a̱ ñati̱ nu ná ndaquiya' jna' tsiya' ti , jua'a̱ nu chiya'a̱ tsa ndu'ni , jua'a̱ nu ndujuii ji'i̱ tya'a ñati̱ , jua'a̱ nu ndu'ni suba' lo'o nu cuna'a̱ , jua'a̱ nu cucha'a̱ , jua'a̱ ñati̱ nu jlya tsa ti' ji'i̱ cha' cucha'a̱ , jua'a̱ ñati̱ nu ndu'ni tlyu ji'i̱ lcui̱ jo'ó , jua'a̱ nu cuiñi , lcaa ngu' bi' tyaa ngu' ca lo tayu' tlyu ca su ntsu'u quii' nu ndyaqui̱ lo'o yuu sufri . Lcaa ngu' nu cua ndyaa nde tayu' bi' ni , cua ndyaa ngu' nde chalyuu talya ; cua ndye cha' ngujuii ngu' tsiya' ti li' .
44022016	Recommendation	Nga'aa ntsu'u cha' jatya la nu'u̱ ca nde ; tyatu̱ clya nu'u̱ juani ; cua ngüityi̱ ycui' Ni qui'ya nu ntsu'u jinu'u̱ , xqui'ya cha' ngusñi nu'u̱ cha' ji'i̱ Jesús . Lo'o li' tyucuatya ngu' jinu'u̱ . ” Jua'a̱ nchcui' Ananías lo'o na' li' .
66009008	Description	Ñi'ya̱ ña'a̱ quicha̱' hique sca nu cuna'a̱ , jua'a̱ ña'a̱ quicha̱' hique ni' ; ñi'ya̱ ña'a̱ la'ya cuichi , jua'a̱ ña'a̱ la'ya ni' .
55002024	Recommendation	Nu ñati̱ nu ndyu'ni cña ji'i̱ ycui' nu Xu'na na ni , ná tso'o si xcui' nxu̱u̱ ti ngu' ndi'i̱ ngu' lo'o tya'a ngu' ; ntsu'u cha' chcui' tso'o ti ngu' bi' lo'o lcaa ñati̱ . Tso'o si nchca ji'i̱ ngu' bi' culu'u ngu' cha' ji'i̱ ycui' Ndyosi ji'i̱ xa' ñati̱ ; jua'a̱ ntsu'u cha' talo tyiquee ngu' bi' ji'i̱ ñati̱ nu cua'ni lya' ti' ji'i̱ ngu' ,
51002005	Faith	Masi juani ti ná ndi'i̱ na' ca su ndi'i̱ ma̱ , pana lu'ba ti ndyi'u ti' na' ji'i̱ cu'ma̱ . Tso'o tsa nti' na' lo'o ndyuna na' cha' tso'o tsa ngusñi ma̱ cha' ji'i̱ Cristo . Lo'o jua'a̱ tso'o tsa nti' na' cha' tso'o ti ndi'i̱ ma̱ lo'o xa' la ngu' tya'a ngusñi ma̱ cha' ji'i̱ ycui' Ndyosi .
60003012	Sin	Tso'o la si jua'a̱ cua'ni ngu' ; cua'ni tyaca'a ycui' nu Xu'na na ji'i̱ nu ñati̱ nu tso'o tyiquee bi' li' , cuna Ni lo'o chcui' ngu' bi' lo'o Ni . Pana lye tyi'i̱ loo Ni ña'a̱ Ni ji'i̱ ñati̱ nu xña'a̱ tyiquee . Jua'a̱ nchcui' lo quityi bi' .
53002013	Faith	Cu'ma̱ tya'a ngusñi na cha' ji'i̱ Jesús , ntsu'u tsa tyiquee ycui' nu Xu'na na ña'a̱ Ni ji'i̱ ma̱ . Lo'o jua'a̱ ntsu'u cha' tya ya xlya'be ji'i̱ ycui' Ndyosi xqui'ya cu'ma̱ , cha' ngusubi Ni ji'i̱ ma̱ tya lo'o nguxana ti chalyuu cha' cua'ni lyaá Ni ji'i̱ ma̱ ; bi' cha' ngua'ni Xtyi'i ycui' Ni cha' ngua lubii cresiya ji'i̱ ma̱ lo'o ngusñi ma̱ cha' tso'o ji'i̱ ycui' Ndyosi .
66022011	Recommendation	Nu lo'o bilya tye chalyuu tya cua'ni cuxi lcaa ñati̱ nu nti' cua'ni cha' cuxi , lo'o jua'a̱ nga'aa caja tyempo ji'i̱ ngu' cha' xtyanu ngu' ji'i̱ cha' cuxi bi' li' ; lcaa nu ndu'ni suba' juani , nga'aa caja tyempo cha' xtyanu ngu' ji'i̱ cha' cuxi bi' li' . Lcaa ñati̱ nu tso'o ndu'ni juani , tya ntsu'u cha' cua'ni la ngu' cña tso'o ña'a̱ cuayá' nu tye chalyuu ; lcaa ngu' nu lubii ndi'i̱ chalyuu , tya ntsu'u cha' cua'ni la ngu' cha' tso'o ― nacui̱ xca̱ bi' .
44002038	Faith	― Tso'o si caca tyuju'u ti' ma̱ ji'i̱ cha' cuxi , lcaa cha' cuxi nu ntsu'u tyiquee ma̱ xtyanu ma̱ ji'i̱ li' ― nacui̱ Pedro ji'i̱ ngu' ― . Lo'o jua'a̱ tyucuatya ngu' ji'i̱ ma̱ chacuayá' ji'i̱ Jesús li' . Cuityi̱ Ni lcaa qui'ya nu ntsu'u ji'i̱ ma̱ li' , jua'a̱ ta Ni Xtyi'i ycui' Ni cha' tyanu Ni ne' cresiya ji'i̱ ma̱ .
52005015	Recommendation	Si cua'ni xña'a̱ ñati̱ lo'o ma̱ , ná chcui' ma̱ cha' ti'í ji'i̱ ngu' bi' li' ; xtyucua ma̱ ji'i̱ ngu' tya'a ma̱ cha' talo ma̱ ji'i̱ ngu' xña'a̱ , cha' xcui' tso'o ti cua'ni ma̱ lo'o lcaa ñati̱ , masi lo'o tya'a ma̱ , masi lo'o xa' ñati̱ .
45001027	Sin	lo'o jua'a̱ nu ngu' qui'yu nga'aa ndi'i̱ lo'o ngu' cuna'a̱ ñi'ya̱ nu ndi'i̱ ñati̱ , ndacui tsa ti' ngu' ji'i̱ xa' qui'yu , ndu'ni suba' ngu' lo'o tya'a qui'yu ngu' . Laja cuaña' ti ngu' nda ycui' Ndyosi cha' ti'í ji'i̱ ngu' , cha' cuxi tsa cña nu ndyu'ni ngu' bi' .
50002018	Recommendation	
44003019	Recommendation	Bi' cha' ntsu'u cha' ca tyuju'u ti' ma̱ ji'i̱ lcaa cha' cuxi nu ntsu'u tyiquee ma̱ ji'i̱ , cuati jña ma̱ cha' clyu ti' ji'i̱ ycui' Ndyosi cha' cuityi̱ Ni lcaa cha' cuxi nu ngua'ni ma̱ . Cua'ni nu Xu'na na cha' taca ca tso'o cresiya ji'i̱ ma̱ chaca quiya' li' .
66021025	Description	Lcaa tsa̱ tsiya' ti tyucua yaala tolo'o ji'i̱ quichi̱ bi' ; ná tyacu̱' chca bi' , cha' ná caca talya ca bi' .
43006054	Faith	Cua ña'a̱ ca ñati̱ nu jua'a̱ ti caja tyucui ña'a̱ ycui' na' ji'i̱ ngu' , ná nga'a̱ cha' tye chalyuu ji'i̱ ngu' bi' . Cua'ni na' cha' tyu'ú ngu' bi' chaca quiya' lo'o cua tye ti chalyuu ― nacui̱ Jesús ― .
43019011	Sin	― Ná ntsu'u chacuayá' jinu'u̱ tsiya' ti cha' caca nu'u̱ loo jna' ― nacui̱ Jesús ji'i̱ Pilato ― . Ycui' Ndyosi nu laca loo la , bi' laca nu ta chacuayá' ji'na ; bi' cha' tlyu la qui'ya ntsu'u ji'i̱ yu nu cua ndyujui' cresiya 'na jinu'u̱ .
59002017	Faith	ná taca ñacui̱ na ji'i̱ ngu' cha' cua ngusñi na cha' ji'i̱ ycui' Ndyosi , si ná lo'o cua'ni na cha' tso'o nu xtyucua ji'i̱ tya'a ñati̱ na .
45008003	Sin	Cua ngua'ni Ni sca cha' tlyu nu ná ngua cua'ni nu cha' cusu' nu nda jyo'o Moisés lo'o ñati̱ nu ngua sa'ni . Ná ngua cña cha' bi' , xqui'ya cha' cuxi tsa tyiquee ñati̱ chalyuu na ; pana ngua ji'i̱ ycui' Ndyosi cua'ni cha' tlyu bi' , nu lo'o nda Ni ji'i̱ Sñi' ycui' ca Ni ya̱a̱ chalyuu re cha' ngua ñati̱ . Nda Ni ji'i̱ nu Jesús bi' ya̱a̱ , cha' caca yu sca msta̱ lu'ú ; bi' laca msta̱ nu ngua ji'i̱ cuityi̱ qui'ya nu ntsu'u ji'na . Ngua Jesús ñati̱ ; stu'ba ti ngua yu ñi'ya̱ laca cua ña'a̱ ca ñati̱ chalyuu , cha' jua'a̱ ngua ji'i̱ yu cua'ni tye yu ji'i̱ qui'ya nu ntsu'u ji'i̱ ñati̱ cuxi na . Bi' cha' ngua Ni ñati̱ .
60003014	Recommendation	Pana si ntsu'u quiya' nu cua'ni lya' ti' ngu' ji'i̱ ma̱ xqui'ya sca cha' tso'o nu ndyu'ni ma̱ , tso'o la si ná caca xñi'i̱ ti' tyiquee ma̱ li' ; ná cube ti' ma̱ , ná cutsi̱i̱ ma̱ ji'i̱ ngu' bi' .
51003021	Recommendation	Cu'ma̱ ngu' cusu' nu ntsu'u sñi' ma̱ ni , ná su'ba ñasi̱' ma̱ ji'i̱ sñi' ma̱ , cha' ná tso'o si caca taja ti' ngu' bi' xqui'ya ma̱ .
66018002	Sin	Cui̱i̱ tsa nchcui' xca̱ bi' : ― Cua ndye cha' ji'i̱ quichi̱ Babilonia bi' ― nacui̱ ― , ndye quichi̱ tlyu bi' nguti̱ . Ca su nguti'i̱ quichi̱ bi' cua tsubi' la , ca bi' laca to' tyi cuxee juani , masi tyi cuiñaja laca bi' juani . Ca bi' ntucua to' tyi lcaa lo cui'i̱ cuxi , lcaa lo na'ni cuityi nu ntucua lu'be nu chiya'a̱ ña'a̱ .
62002022	Sin	¿ Tilaca laca nu cuiñi lacua ? Ñati̱ cuiñi bi' laca nu ñacui̱ cha' si'i Cristo laca Jesús , la cui' Cristo nu cua nda ycui' Ndyosi ji'i̱ cha' ya̱a̱ yu chalyuu . Nxu̱u̱ tya'a ngu' bi' lo'o ñati̱ nu ntsu'u cha' ji'i̱ lo'o Cristo , cha' ñacui̱ ngu' bi' cha' si'i nu sca ti Sñi' ycui' Ndyosi laca Jesucristo , cha' si'i ycui' Ndyosi laca Sti Jesucristo .
46011027	Sin	Ndi'ya̱ ndyaca li' : ntsu'u qui'ya ji'na lo'o ycui' Ndyosi , si ná tyucui tyiquee na cacu na co'o na si̱i̱ ji'i̱ ycui' Ni ; na ndu'ni cuxi na ji'i̱ ycui' nu Xu'na na li' , cha' ná ndyi'u tso'o ti' na cha' nda Jesús ji'i̱ tyucui ña'a̱ ycui' ca yu ngujui'i̱ ca'a̱ ngu' ji'i̱ yu lo crusi , cuati ndyalú tañi yu lo crusi lo'o ngujuii yu jua'a̱ xqui'ya na .
59002020	Faith	Nga'a̱ cha' ca cuayá' ti' ma̱ , cha' ná chañi cha' ngusñi na cha' ji'i̱ ycui' Ndyosi si ná lo'o cua'ni na cha' tso'o cha' xtyucua na ji'i̱ tya'a ñati̱ na .
43018003	Description	Bi' cha' ndyaa lo'o Judas ji'i̱ sca taju sendaru lo'o policía nu nda ngu' tlyu ji'i̱ ndyaa , la cui' sti jo'ó nu laca loo bi' lo'o ngu' fariseo . Lo'o xee lámpara , lo'o quii' quityee , lo'o chcua̱ cusu̱u̱ ntucua ya' ngu' ndyaa ngu' . Li' ndyaa lo'o Judas ji'i̱ ngu' bi' ca su ndi'i̱ yaca cuiñii bi' .
53003003	Grace	Chañi cha' ndu'ni nu Xu'na na lcaa cha' nu ñacui̱ Ni ji'na , cua'ni Ni cha' caca tlyu tyiquee ma̱ , cua'a Ni ji'i̱ ma̱ cha' ná cala' nu xña'a̱ ji'i̱ ma̱ .
44007021	Description	Li' ndyalaa tyempo nu ntsu'u cha' xcua̱a̱ ngu' cusu' ji'i̱ cubi' bi' . Pana sca nu cuna'a̱ sñi' rey xña'a̱ bi' nquije cubi' bi' ji'i̱ , ndyi'ya ji'i̱ ndyaa to' tyi li' cha' caca cubi' sñi' miña'a̱ .
66008005	Description	Li' ndyalo'o xca̱ ji'i̱ cuu bi' , ngusu'ba yu quii' nchcubi' ne' , ngu̱ yu ji'i̱ cuu ndyaa cha' tyú nde lo yuu chalyuu . Li' lye tsa nguañi nde chalyuu , lye tsa nguañi nchcui' tyi'yu , lye tsa ndyubii , lye tsa ngulacui̱ chalyuu .
66018003	Sin	Tya sa'ni ngulu'u ngu' quichi̱ bi' ji'i̱ lcaa ñati̱ chalyuu cha' cua'ni ngu' cha' suba' , cha' cua'ni tlyu ngu' ji'i̱ xa' jo'ó ; lye ndatsaa ngu' bi' ji'i̱ ñati̱ , cha' lo'o ngu' cua'ni ngu' cha' cuxi lo'o tya'a ñati̱ . Suba' tsa ngua'ni lcaa nu laca loo chalyuu lo'o nguta'a̱ ngu' nde quichi̱ bi' . Ná tye chca cha' cuxi nu ngua'ni ngu' ca quichi̱ bi' , bi' cha' ngua ji'i̱ ngu' culiya' ngua'ni tsa ngu' ngana .
44026021	Violence	Bi' cha' ntejeya' ngu' judío tya'a na jna' to' laa tlyu , cha' ngua ti' ngu' cha' cujuii ngu' jna' .
55004004	Sin	Li' culochu̱' ngu' ji'i̱ lcaa cha' liñi nu cua ndyuna ngu' nquicha' , cha' nga'aa nti' ngu' cuna ngu' cha' liñi bi' ; pana xñi tso'o ngu' cua ña'a̱ ca cha' cuiñi , lcaa cuentyu li' .
43006064	Faith	Pana tya ntsu'u xi ngu' tya'a ndya'a̱ ma̱ nu ná jlya ti' jna' ― nacui̱ Jesús li' . Tya lo'o nguxana ti cha' , tya li' ngua tii Jesús tilaca laca nu ná jlya ti' ji'i̱ yu , tilaca laca nu cujui' cresiya ji'i̱ yu ca tiya' la .
43013026	Description	― Ndi'ya̱ cua'ni na' ― nacui̱ Jesús ji'i̱ li' ― . Ta'a̱ na' sa yu'be tyaja 'na ne' ca'ña scuaa re . Ñati̱ nu ta na' yu'be tyaja bi' ji'i̱ cha' cacu , nu bi' laca nu ni na' ji'i̱ ma̱ . Li' nda'a̱ Jesús sa yu'be tyaja ne' ca'ña , nda ji'i̱ Judas , sñi' Simón Iscariote .
54006020	Recommendation	Lo'o nu'u̱ Timoteo , cua'ni tyaca'a nu'u̱ ji'i̱ cha' nu ntsu'u cha' culu'u nu'u̱ ji'i̱ ñati̱ cuentya ji'i̱ ycui' Ndyosi . Ná taquiya' nu'u̱ tsiya' ti ji'i̱ cha' cuxi nu nchcui' nu ngu' cuiñi bi' . Jlo tsa ti' ycui' ca ngu' , jua'a̱ nti' nu ngu' cuiñi bi' ; pana ná nda ngu' bi' cuentya tsiya' ti ñi'ya̱ laca sca cha' liñi .
44017005	Violence	Pana ñasi̱' tsa ngu' judío nu ná jlya ti' cha' bi' ; tyaala tsa ngu' bi' , bi' cha' nchcui' ngu' lo'o ñati̱ xña'a̱ nu xcui' ndya'a̱ calle ti , ñati̱ taja ti , cha' xtyucua ngu' xña'a̱ bi' ji'i̱ ngu' . Cuxi tsa ngua'ni ngu' bi' li' , lo'o jua'a̱ ngua ñasi̱' lcaa ngu' quichi̱ . Ndyaa ngu' slo Jasón li' , ndyatí̱ ngu' ni'i̱ ji'i̱ yu Jasón bi' , cha' nclyana ngu' ji'i̱ Pablo lo'o Silas . Xñi ngu' ji'i̱ ngu' bi' nti' ngu' , cha' tsaa lo'o ngu' ji'i̱ Pablo lo'o Silas ca slo ngu' quichi̱ .
62005016	Sin	Lo'o ña'a̱ na ji'i̱ sca ñati̱ tya'a ngusñi na cha' ji'i̱ Jesucristo cha' ndyu'ni yu sca cha' cuxi , pana nda na cuentya cha' ná nscua cha' chcuna' chalyuu ji'i̱ yu xqui'ya cha' cuxi bi' , li' tso'o la si jña na cha' clyu ti' ji'i̱ ycui' Ndyosi cuentya ji'i̱ yu tya'a na bi' , cha' ná ta Ni chacuayá' cha' chcuna' chalyuu ji'i̱ yu tya'a na bi' . Pana ntsu'u qui'ya tlyu nu ná taca cua'ni clyu ti' ycui' Ndyosi ji'i̱ ; ná ñacui̱ na' cha' jña na cha' clyu ti' ji'i̱ Ni li' , si jua'a̱ ntsu'u qui'ya ji'i̱ ngu' .
43013020	Faith	Ta na' sca cha' liñi lo'o ma̱ ― nacui̱ yu ― . Nu lo'o taquiya' ma̱ ji'i̱ sca ñati̱ nu ta na' cha' tya'a̱ slo ma̱ , li' stu'ba laca si taquiya' ma̱ jna' ; lo'o taquiya' ma̱ jna' , li' stu'ba laca si taquiya' ma̱ ji'i̱ ycui' Ndyosi Sti na' nu nda jna' lijya̱a̱ .
58012028	Faith	Lo'o jua'a̱ ná taca cha'a̱ chalyuu cucui nu ngujui ji'na xqui'ya Cristo , ná clyiji tsiya' ti bi' ; bi' cha' tso'o tyu'u tyiquee na ña'a̱ na ji'i̱ ycui' Ndyosi lacua . Cua'ni chi̱ na loo ycui' Ndyosi , cha' jua'a̱ nti' Ni cha' cua'ni na ; tyi'u ti' na cha' lcaa tsa̱ cua'ni tlyu na ji'i̱ ycui' Ni , cha' cube tsa ti' na ji'i̱ Ni .
44019013	Description	Quichi̱ bi' ndi'i̱ xi ngu' judío nu ná ntsu'u quichi̱ tyi , na ndya'a̱ yu'u ti ngu' bi' . Nchcui' ngu' cha' nchca ji'i̱ ngu' bi' culo ngu' cui'i̱ cuxi nu ngusñi ji'i̱ ngu' quicha . Lo'o li' ngua ti' ngu' cha' culo ngu' cui'i̱ chacuayá' ji'i̱ Jesús nu Xu'na na , masi ná ngusñi ngu' cha' ji'i̱ ycui' Jesús . ― Chacuayá' ji'i̱ Jesús tyu'utsu' cui'i̱ nu ngusñi ji'i̱ ma̱ ― nacui̱ ngu' ji'i̱ ngu' quicha bi' ― , la cui' Jesús nu nclu'u Pablo cha' ji'i̱ ― nacui̱ ngu' .
44015040	Grace	Li' ngusubi Pablo ji'i̱ Silas cha' tsaa lo'o . Ndu'u ngu' ndyaa ngu' li' , nu lo'o cua nchcui' tya'a ngu' lo'o ycui' Ndyosi nu Xu'na na cha' xtyucua Ni ji'i̱ ngu' tyucui̱i̱ .
63001008	Recommendation	Bi' cha' tii ti ti' ma̱ tyi'i̱ ma̱ chalyuu , cha' ná culiji yu'u jua'a̱ ti lcaa cha' nu cua ndyuna ma̱ lo'o nguti'i̱ ya ca slo ma̱ . Li' caja lcaa cha' tso'o nu cua nti' ycui' Ndyosi ta Ni ji'i̱ ma̱ lo'o tye chalyuu .
66011006	Violence	Cua ntsu'u chacuayá' ji'i̱ ngu' nu ndu̱ bi' , cha' cua'a ngu' ji'i̱ coo , cha' ná ca'ya tyo tsiya' ti tyucui tyempo lo'o ta ngu' cha' ji'i̱ ycui' Ndyosi lo'o ñati̱ ; jua'a̱ ntsu'u chacuayá' ji'i̱ ngu' cha' cua'ni ñu'u̱ ngu' ji'i̱ lcaa su̱u̱ hitya cha' caca tañi ; jua'a̱ taca ji'i̱ ngu' ta ngu' lcaa lo quicha cha' quiji̱' ji'i̱ ñati̱ chalyuu , ni jacua' nti' ngu' cha' caca quicha ñati̱ .
44008021	Sin	Ná ntsu'u cha' jinu'u̱ lo'o ycui' Ndyosi tsiya' ti , bi' cha' ná ta Ni chacuayá' jinu'u̱ cha' cua'ni nu'u̱ cña lo'o ya .
43017010	Faith	Lcaa ngu' nu ngusñi cha' 'na , laca ngu' bi' ñati̱ jinu'u̱ ― nacui̱ ― . La cui' ti cha' , ñati̱ jna' laca ngu' , xqui'ya cha' laca ngu' ñati̱ ji'i̱ ycui' nu'u̱ . Lo'o ña'a̱ xa' ñati̱ chalyuu ji'i̱ ngu' bi' , hora ti caca cuayá' ti' ngu' cha' tlyu tsa cha' tso'o ntsu'u jna' .
45003012	Sin	Cua ndyu'utsu' lcaa ngu' ji'i̱ tyucui̱i̱ liñi , stu'ba ti ngua cuxi cresiya ji'i̱ lcaa ngu' ; ná ntsu'u ni sca ñati̱ nu xcui' cha' tso'o ndu'ni .
50002003	Recommendation	Cua'ni ma̱ cha' ná quiña'a̱ cha' tyu'u tyiquee ma̱ lo'o cua'ni ma̱ sca cña ; si'i xcui' cha' ji'i̱ ycui' ca ma̱ culacua ti' ma̱ , ni si'i na cua'ni tyucuaa ti' ma̱ lo'o tya'a ma̱ . Tso'o la si culacua ti' ma̱ cha' tso'o la laca nu xa' la ngu' tya'a ma̱ , pana ná tso'o ycui' ca ma̱ ;
66001013	Description	Laja candyeru bi' ndu̱ sca nu ñi'ya̱ ña'a̱ ñati̱ ña'a̱ , jua'a̱ ña'a̱ nu cusu' bi' ngua ti' na' . Tyucui̱ tsa late' lacu' Ni , nu ndyalaa ca yane quiya' Ni tsiya' ti , lo'o jua'a̱ cua ndyaaca̱' tyiquee Ni lo'o sca sintya oro .
66022003	Faith	Pana lquichi̱ bi' nga'aa caja cha' ti'í ji'i̱ ngu' tsiya' ti , ñi'ya̱ nu ntsu'u nde chalyuu xqui'ya yabe' nu ntsu'u ji'i̱ ñati̱ . Ca quichi̱ bi' stu'ba ti caca loo ycui' Ndyosi lo'o nu ñi'ya̱ ña'a̱ xlya' bi' ; ndacua ntucua yaca xlya tlyu ji'i̱ Ni , cha' cua'ni tlyu lcaa ñati̱ nu ndyu'ni cña ji'i̱ Ni ji'i̱ ycui' Ni nu ntucua ca ndacua .
60004007	Recommendation	Cua tye ti cha' ji'i̱ lcaa na nu ntsu'u chalyuu ; bi' cha' tso'o la si cua'a ma̱ ji'i̱ ycui' ca ma̱ , tii ti ti' ma̱ tyi'i̱ ma̱ chalyuu cha' taca cua'ni ma̱ cña tso'o , cha' lu'ba ti taca chcui' ma̱ lo'o ycui' Ndyosi .
44014026	Grace	ndyatí̱ ngu' ne' yaca ni'i̱ ndyaa ngu' chaca tsu' tyujo'o bi' ca quichi̱ Antioquía su nguti'i̱ ngu' clyo . La cui' quichi̱ bi' ndi'i̱ ngu' nu lo'o ngusta ya' tya'a ngu' lo ngu' cuentya ji'i̱ Jesucristo , nu lo'o cua tsaa ti ngu' tyijyu' tya clyo . Cua ndye cña su ndyaa ngu' tyijyu' juani ,
46007028	Recommendation	Pana la cui' ti cha' , si'i qui'ya laca masi caja clyo'o ma̱ ; lo'o jua'a̱ sca nu cuna'a̱ nu bilya caja clyo'o , si'i qui'ya laca masi caja clyo'o bi' . Tsa bi' ti cha' ndube ti' na' ji'i̱ ma̱ , lcaa ña'a̱ cha' ti'í nu caca ji'i̱ ma̱ nde loo la su ndi'i̱ ma̱ chalyuu . Ná nti' na' cha' quiña'a̱ tsa cha' ti'í tyacua ji'i̱ ma̱ xqui'ya cha' ntsu'u clyo'o ma̱ , xqui'ya cha' ndi'i̱ sñi' ma̱ li' .
49006012	Sin	Si'i na nxu̱u̱ tya'a na lo'o ñati̱ chalyuu ti , siya' la juersa ntsu'u ji'i̱ ngu' bi' ; tya'a cusu̱u̱ na laca lcaa cui'i̱ cuxi nu ntsu'u nde cua̱ . Nguula tsa nu bi' , hasta ngua ti' bi' tyiji̱loo ji'i̱ ycui' Ndyosi ; pana ná ngua ji'i̱ . La cui' laca nu ngua ti' caca xu'na chalyuu , lo'o jua'a̱ nclyo bi' cña ji'i̱ ñati̱ cha' cua'ni ngu' lcaa lo cha' cuxi nde chalyuu juani .
59001005	Recommendation	Si ntsu'u quiya' nu lo'o ná jlo ti' ma̱ tsiya' ti ñi'ya̱ nu cua'ni ma̱ , li' tso'o chcui' ma̱ lo'o ycui' Ndyosi , cha' ta Ni sca cha' nu ca'ya hique ma̱ ñi'ya̱ nu cua'ni ma̱ li' . Tso'o tsa cha' xlya'be nda Ni ji'i̱ lcaa ñati̱ , cuati ná ndu'ni tyaala Ni ji'na lo'o nda Ni sca cha' tso'o ji'na .
52005019	Recommendation	Ñi'ya̱ nti' sca xee , jua'a̱ laca Xtyi'i ycui' Ndyosi ; ná xubi' ma̱ ji'i̱ xee bi' .
58009002	Description	sca chcua'ya late' ngüiñá ngu' bi' nu nscua cla'be ne' lo'o su ndya'a̱ sti jo'ó ti . Nde ne' chcua'ya bi' cua ntucua candyeru chcua̱ su ndyaqui̱ quii' lcaa hora ; jua'a̱ ntucua sca mesa su nscua xlyá lo , nu caca msta̱ ji'i̱ ycui' Ndyosi . Lcaa tsa̱ ngusta sti jo'ó msta̱ bi' .
66003018	Recommendation	Ta na' sca cui̱i̱ lo'o ma̱ lacua , bi' cha' cua'a̱ jyaca̱ ma̱ ji'i̱ cha' nu chcui' na' lo'o ma̱ , cha' chañi taca culu'u cha' bi' ji'i̱ ma̱ ñi'ya̱ caca xutacui cha' cuxi nu ntsu'u ji'i̱ ma̱ : Nga'a̱ cha' cua'ni ma̱ cha' caja sca chalyuu cucui ji'i̱ ma̱ su nga'aa cua'ni ma̱ cha' cuxi , cha' nga'aa ntsu'u cha' ca tyuju'u la ti' ma̱ li' . Cua'ni ma̱ cha' culacua tso'o xi ti' ma̱ lacua , cha' ca cuayá' ti' ma̱ scaa cha' .
62005013	Faith	Cua nscua na' quityi re lacua , cha' ca̱a̱ ca slo ma̱ , lcaa tya'a ngusñi ma̱ cha' ji'i̱ Jesús nu sca ti Sñi' ycui' Ndyosi ; xqui'ya cha' re taca ca cuayá' ti' ma̱ cha' cua ngujui chalyuu cucui ji'i̱ ma̱ , nu cua nda ycui' Ndyosi ji'na .
43007018	Faith	Sca ñati̱ nu nchcui' cha' ji'i̱ ycui' ca lo'o ngu' , jua'a̱ nti' yu cha' caca tlyu ycui' ca ti yu . Xa' ña'a̱ ndu'ni na' , cha' tyucui tyiquee na' ndu'ni tlyu na' ji'i̱ ycui' Ndyosi nu Xu'na na' nu ngulo cña 'na ca̱a̱ na' nde chalyuu . Ná ntsu'u cha' cuiñi 'na tsiya' ti .
47004007	Grace	Masi tlyu tsa cha' tso'o nu ntsu'u ne' cresiya ji'na xqui'ya Cristo , pana ñati̱ chalyuu ti laca na , si'i na nguula tsa ti' na ycui' ca na . Ñi'ya̱ laca sca quityu̱' nu ndya' lo'o yuu ti nu xtyi'i ti ncla'a , jua'a̱ ti laca na . Tso'o la jua'a̱ , cha' li' taca ca cuayá' ti' na cha' sca ti ycui' Ndyosi laca nu lcaa cña nchca ji'i̱ Ni ; nga'aa si'i ycui' ca na nu nchca ji'na .
45012019	Recommendation	Cu'ma̱ tya'a tso'o na' , ni sca quiya' ná xtyacui ma̱ cha' cuxi ji'i̱ ngu' nu cua'ni lya' ti' ji'i̱ ma̱ , masi ta ma̱ tyempo ji'i̱ ycui' Ndyosi cha' xcube' Ni ji'i̱ ngu' bi' . Tso'o la jua'a̱ . La cui' jua'a̱ ndyu'u cha' nu nscua lo quityi cusu' ndi'ya̱ : “ Cña 'na laca cha' caca ñasi̱' na' ji'i̱ ngu' , cha' ta na' nu ti'í ji'i̱ ngu' , nacui̱ Ni ” . Bi' laca cha' liñi nu nda ycui' nu Xu'na na lo'o na .
43008054	Faith	Lo'o li' nacui̱ Jesús : ― Ná tso'o na' tsiya' ti si cua'ni na' cha' caca tlyu ycui' ca ti na' , pana ycui' Ndyosi Sti na' ndu'ni cha' caca tlyu na' ― nacui̱ ― . Ndu'ni ma̱ cha' Sti ma̱ laca ycui' Ndyosi ;
45014020	Recommendation	ná cua'ni ñu'u̱ ma̱ ji'i̱ cña nu ndyu'ni ycui' Ndyosi xqui'ya sca na nu ndacu ma̱ . Chañi cha' tso'o tsa laca lcaa na nu nda Ni cha' cacu ñati̱ , pana caca cuxi na bi' cuentya ji'i̱ ma̱ , si ntsu'u ngu' nu xtyanu cha' ji'i̱ Jesús xqui'ya cha' ndacu ma̱ ji'i̱ .
43019040	Description	Ngusta ngu' na tyixi xtyi'i bi' lo sca late' lati loo , li' ngüixi̱i̱ ngu' late' bi' tyucui ña'a̱ hichu̱' jyo'o Jesús , ñi'ya̱ nu ndu'ni ngu' judío nu lo'o nxatsi' ngu' ji'i̱ jyo'o nu ndyijii ji'i̱ ngu' .
58010034	Faith	Lo'o jua'a̱ ndyaa na'a̱ ma̱ ji'i̱ ngu' tya'a ma̱ nu lo'o ntsu'u ngu' bi' ne' chcua̱ , nguxtyucua ma̱ ji'i̱ ngu' bi' li' ; masi nguaana xa' ñati̱ lcaa cha' tso'o nu ntsu'u ji'i̱ ma̱ , ndalo tsa tyiquee ma̱ li' . Tso'o ntsu'u tyiquee ma̱ , cha' cua jlo ti' ma̱ cha' tso'o la tsiya' ti laca nu cha' ji'i̱ Jesús nu cua ngusñi ma̱ bi' ; jlo ti' ma̱ cha' ná tye chca cha' bi' , cha' nu cua ndyuna ma̱ cuentya ji'i̱ Jesús .
44013023	Grace	Cua sa'ni nda ycui' Ndyosi cha' lo'o na cha' nde loo la cala sca ñati̱ tya'a ji'i̱ jyo'o David bi' , nu cua'ni lyaá ji'i̱ lcaa na nu laca na ngu' Israel ; yu bi' laca Jesús .
46002009	Faith	Ñi'ya̱ nu nscua cha' lo quityi cusu' , jua'a̱ laca cha' bi' . Ndi'ya̱ nchcui' quityi bi' : Cua ngua'ni cho'o ycui' Ndyosi cha' tso'o nu tyacua ji'i̱ ñati̱ nu ntsu'u tyiquee ji'i̱ ycui' Ni ; laca bi' cha' nu bilya ña'a̱ ñati̱ chalyuu ji'i̱ , cha' nu bilya cuna ñati̱ ji'i̱ , ni ná ngulacua ti' ngu' cha' caca cha' bi' .
45008011	Grace	La cui' Xtyi'i ycui' Ndyosi laca bi' , la cui' laca nu ngulo ji'i̱ jyo'o Jesús ca su ntsiya nguatsi' , ndyu'ú yu chaca quiya' li' . Lo'o jua'a̱ cua nda ycui' Ndyosi Xtyi'i ycui' Ni cha' tyanu ne' cresiya ji'i̱ ma̱ , cha' nu lo'o cajaa ma̱ , li' cua'ni Ni cha' tyu'ú ma̱ chaca quiya' xqui'ya Xtyi'i ycui' Ni .
45008016	Faith	Cha' nu ntsu'u ne' cresiya ji'na ni , stu'ba nchcui' cha' bi' lo'o cha' nu nda Xtyi'i Ni lo'o na , cha' cua laca na sñi' ycui' Ni .
48006007	Recommendation	Ná culacua ti' ma̱ cha' caca cñilo'o na ji'i̱ ycui' Ndyosi . Ná tucui caca ji'i̱ cua'ni jua'a̱ , cha' ñi'ya̱ nu ndyu'ni sa scaa na chalyuu , jua'a̱ tyacua cha' ji'na tiya' la nde slo ycui' Ndyosi . Ñi'ya̱ nti' lo'o cataa na sca si'yu ni , cha' la cui' si'yu nu ndyataa na , nde loo la la cui' bi' tyu'u lo na nu ndyataa na , si'i xa' lo si'yu ;
45011022	Grace	Cui'ya ma̱ cuentya lacua , cha' taca ji'i̱ Ni cua'ni tso'o Ni lo'o ñati̱ , lo'o jua'a̱ xa' tyempo taca ji'i̱ Ni cua'ni tyaala Ni ji'i̱ ñati̱ , si jua'a̱ nti' Ni . Tyaala tsa ngua'ni Ni lo'o ngu' bi' , xqui'ya cha' ná ndaquiya' ngu' ji'i̱ ycui' Ni ; lo'o jua'a̱ tso'o ti cua'ni Ni lo'o cu'ma̱ , si ña'a̱ ti taquiya' ma̱ ji'i̱ Ni nu ndyu'ni tsa cha' tso'o lo'o ma̱ . Si nga'aa taquiya' ma̱ ji'i̱ cha' nu nchcui' Ni , la cui' jua'a̱ culaya' Ni ji'i̱ ma̱ li' .
59005007	Recommendation	Cu'ma̱ tya'a ngusñi na cha' ji'i̱ Jesús , talo ma̱ tyiquee' cha' ntajatya ma̱ ji'i̱ ycui' nu Xu'na na , ni jacua' ca̱a̱ Ni chaca quiya' nde chalyuu . Ñati̱ nu cua ndyataa xtya̱ ji'i̱ ni , ndalo tsa tyiquee ngu' ntajatya ngu' ni jacua' tyu'u si'yu nu ndulo tsa cha' caja ji'i̱ ngu' ; ndu̱ ti' ngu' bi' cha' ca'ya tyo , masi tyo nu ca'ya yala la , masi tyo nu ca'ya tiya' la .
55001016	Grace	Sca ti yu Onesíforo ni , nguxtyucua tsa yu bi' 'na ; ná ngua tyuju'u ti' yu cha' ntsu'u na' ne' chcua̱ , pana ndyaa yu ndyaa na'a̱ yu 'na ca bi' . Bi' cha' nti' na' cha' cua'ni tya'na ti' ycui' Ndyosi ji'i̱ yu , lo'o jua'a̱ ji'i̱ lcaa ngu' nu ndi'i̱ slo yu bi' .
62002028	Faith	Nu juani ti , cu'ma̱ sñi' na' , xñi tso'o ma̱ cha' ji'i̱ Jesucristo . Lo'o li' , lo'o ca̱a̱ Jesucristo chalyuu chaca quiya' , nga'aa ntsu'u cha' ca tyuju'u ti' na lo'o ña'a̱ na ji'i̱ Ni cha' ca̱a̱ Ni ; tyucui tyiquee na tyacua tya'a na lo'o Ni li' .
48005016	Recommendation	Ndi'ya̱ cha' ta na' lo'o ma̱ : Ta ma̱ chacuayá' cha' caca Xtyi'i ycui' Ndyosi loo ne' cresiya ji'i̱ ma̱ ca su ndi'i̱ ma̱ ; li' nga'aa jña ti' tyiquee ma̱ cha' cua'ni ma̱ cua ña'a̱ ca cha' cuxi nu ndiya ti' ma̱ , cha' laca ma̱ ñati̱ chalyuu .
54001015	Grace	Taca xñi tso'o ngu' cha' nu nchcui' ndi'ya̱ : Cua ya̱a̱ Jesucristo nde chalyuu cha' cua'ni lyaá Ni ji'i̱ ñati̱ chalyuu nu ntsu'u qui'ya ji'i̱ . Lo'o na' , tlyu la xqui'ya na' que xa' la ñati̱ , cha' cuxi tsa cña nu ngua'ni na' lo'o ñati̱ ji'i̱ Jesucristo nu ngua sa'ni la .
49006010	Faith	Juani ni , cua'ni ma̱ cha' caca nguula ti' tyiquee ma̱ , cha' stu'ba ti ndu'ni ma̱ cña lo'o ycui' nu Xu'na na , lo'o jua'a̱ nguula tsa juersa ntsu'u ji'i̱ ycui' Ni .
46010012	Recommendation	bi' cha' tso'o si cube ti' ma̱ cha' ná tyu'utsu' ma̱ ji'i̱ tyucui̱i̱ nu liñi ca , si nti' ma̱ cha' tso'o ti tyi'i̱ cresiya ji'i̱ ma̱ , cha' ná tyacua sca cha' cuxi ji'i̱ ma̱ tsiya' ti .
58010014	Grace	Sca ti quiya' cua ndyaa Jesús lo crusi lacua , ngua'ni lubii yu ji'i̱ cresiya ji'i̱ ñati̱ cuentya ji'i̱ ycui' Ndyosi ; jua'a̱ ngua tyucui ti' tyiquee ñati̱ chaca quiya' .
43010031	Violence	Chaca quiya' ngusñi nu ngu' judío bi' quee cha' cu̱ ngu' ji'i̱ Jesús , cujuii ngu' ji'i̱ .
46011003	Description	Ndi'ya̱ nti' na' cha' caca cuayá' ti' ma̱ : Ycui' Ndyosi laca loo ji'i̱ Cristo , lo'o jua'a̱ Cristo laca loo ji'i̱ lcaa ñati̱ ; la cui' jua'a̱ nu qui'yu laca loo ji'i̱ nu cuna'a̱ .
58011036	Violence	Xa' la tya'a ngu' bi' ni , ti'í tsa nchcui' ngu' ji'i̱ ngu' bi' laja lo'o ngujui'i̱ ngu' cuxi ji'i̱ ngu' bi' , masi ngusca̱' ngu' cuxi ji'i̱ ngu' bi' lo'o carena , masi ngusu'ba ngu' ji'i̱ ngu' bi' ne' chcua̱ .
58006019	Faith	Ñi'ya̱ nti' chcua̱ ngratu nu nsalú ngu' nde siyu' yaca ni'i̱ , cha' tachaa ti xñi ca'a̱ chcua̱ bi' ji'i̱ quee nde siyu' hitya , cha' tyacui se'i̱ ti yaca ni'i̱ bi' lo hitya , cha' ná caca tyu'utsu' yaca ni'i̱ bi' tsiya' ti li' ; la cui' jua'a̱ ndu'ni Jesús lo'o na , cha' ndu'ni yu cha' tyanu tachaa cha' ji'i̱ ycui' Ni ne' cresiya ji'na , cha' ná tya'a̱chu̱' na ji'i̱ Ni tsiya' ti . Cua ndyalaa Jesús nde cua̱ , ñi'ya̱ laca si cua nteje tacui yu tasá tlyu nu ndacui cla'be ne' laa tonu ; juani cua ndyaa tucua yu la cui' ca su ntucua ycui' Ndyosi .
49005011	Recommendation	Ná tyu'u cha' ji'i̱ ma̱ lo'o ñati̱ nu xcui' cha' cuijya ti , nu xcui' cha' tonto ti ndu'ni ngu' , xqui'ya cha' talya chalyuu nu ntsu'u ji'i̱ ngu' ; ta ma̱ sca cui̱i̱ lo'o ngu' bi' , cha' ca cuayá' ti' ngu' cha' cuxi ti ndyu'ni ngu' .
59004011	Recommendation	Cu'ma̱ tya'a ngusñi ma̱ cha' ji'i̱ Cristo , ná chcui' ma̱ ji'i̱ ngu' tya'a ma̱ . Si chcui' cuxi na ji'i̱ ngu' tya'a na ni , si sta na qui'ya ji'i̱ ngu' bi' , laca cha' nchcui' cuxi na ji'i̱ lcaa cha' nu nda ycui' Ndyosi Sti na lo'o ñati̱ tya clyo la ; na ndacu̱' na ji'i̱ cha' bi' . Jua'a̱ ndyu'u cha' si chcui' na cha' ti'í ji'i̱ ngu' tya'a na . Si ná ndaquiya' na ji'i̱ lcaa cha' nu cua nda ycui' Ndyosi lo'o na , si chcui' cuxi na ji'i̱ cha' bi' , na ndacu̱' na ji'i̱ cha' nu cua nda Ni lo'o na ; jua'a̱ ndyu'u cha' li' .
66021021	Description	Cua ndya' ca ta'a tii tyucuaa tolo'o ji'i̱ quichi̱ lo'o quee ndubi nu ngati̱ ña'a̱ , nu naa quee perla ; tii tyucuaa tya'a quee ngati̱ laca bi' , sca ti quee ngati̱ bi' ngua'nijo'o ndya' sca tolo'o . Xcui' oro tsiya' ti nscua laja calle quichi̱ bi' ; ñi'ya̱ ña'a̱ ndubi caatya̱ , jua'a̱ ña'a̱ ndubi calle bi' .
58003006	Faith	Pana nu Cristo bi' ni , tso'o la cña ndu'ni yu , xqui'ya cha' laca yu Sñi' ycui' Ndyosi , lo'o jua'a̱ laca yu loo ji'i̱ lcaa ñati̱ nu ntsu'u cuentya ji'i̱ Ni . La cui' ñati̱ ji'i̱ ycui' Ni laca na , si ña'a̱ ti ná ntsi̱i̱ na ña'a̱ cuayá' tye chalyuu ji'na , si ña'a̱ ti tya tso'o ntsu'u tyiquee na laja lo'o ndu̱ ti' na ji'i̱ Cristo cha' cua'ni lyaá lyiji yu ji'na .
45012009	Recommendation	Cua'ni ma̱ cha' tso'o tsa caca tyiquee ma̱ ña'a̱ ma̱ ji'i̱ xa' la ñati̱ , cha' si'i sca cha' nu nda ti ma̱ laca bi' , nu lo'o chcui' tso'o ma̱ lo'o ngu' , masi lo'o cua'ni ma̱ cha' tso'o lo'o ngu' . Nga'aa taquiya' ma̱ ji'i̱ cha' cuxi , tyucui tyiquee ma̱ clyana ma̱ ji'i̱ cha' tso'o .
66011013	Violence	La cui' hora bi' lye tsa ngulacui̱ chalyuu ; su nchca tii tya'a bariyu quichi̱ bi' , tyucui ña'a̱ sca bariyu ndye nguti̱ li' . Cati mil tya'a ñati̱ ngujuii li' , xqui'ya cha' ngulacui̱ chalyuu . Lye tsa ndyutsi̱i̱ nu xa' la ñati̱ nu ndyanu li' , ndyutsi̱i̱ tsa ngu' ji'i̱ ycui' Ndyosi nu ndi'i̱ nde cua̱ cha' nchca ji'i̱ Ni cua'ni Ni cña nu jua'a̱ tonu tsa ; ndube tsa ti' ngu' cha' ngua'ni Ni jua'a̱ .
48003020	Description	Pana juani ná ndu'ni cha' caja sca ñati̱ chalyuu nu caca tu'ba ji'i̱ ycui' Ndyosi cha' chcui' Ni lo'o na . Cua ngüiñi cha' ji'i̱ Ni lo'o na nu ngua sa'ni si jlya ti' na ji'i̱ cha' bi' , la cui' cha' nu cua ngua'ni Jesús cuentya ji'na juani .
43019010	Description	― ¿ Ni cha' laca ná nti' nu'u̱ chcui' lo'o na' ? ― nacui̱ Pilato ji'i̱ Jesús ― . Cua jlo ti' nu'u̱ cha' ntsu'u chacuayá' 'na cha' cua'ni lyaá na' jinu'u̱ , lo'o jua'a̱ ntsu'u chacuayá' 'na cha' cujuii na' jinu'u̱ lo crusi .
44008032	Description	Stu'ba ti nchcui' tyucuaa ngu' lo quityi ji'i̱ ycui' Ndyosi nu ntsu'u ya' nu cusu' bi' ; la cui' laca' quityi su na'a̱ cui'ya nu cusu' bi' , la cui' se'i̱ bi' nchcui' tyucuaa ngu' li' . Ndi'ya̱ nchcui' quityi bi' : Tsaa lo'o ngu' ji'i̱ yu cha' cujuii ngu' ji'i̱ , ñi'ya̱ si laca yu sca xlya' . Lo'o jua'a̱ , ñi'ya̱ ndu'ni xlya' nu ná nxi'ya lo'o nsi'yu ngu' quicha̱' hichu̱' ni' , jua'a̱ cua'ni yu nu cala nde loo la ; masi cujuii ngu' ji'i̱ yu , ná sca cha' xacui̱ yu ji'i̱ ngu' bi' li' .
44013021	Description	Li' ngüijña ngu' ji'i̱ ycui' Ndyosi cha' ta Ni sca rey cha' caca loo ji'i̱ ngu' , bi' cha' nda Ni ji'i̱ jyo'o Saúl sñi' Cis ji'i̱ ngu' ; ngua yu bi' loo ji'i̱ ngu' tu'ba yija̱ li' . Jyo'o Saúl bi' ngua tya'a ñati̱ ji'i̱ ngu' Benjamín .
56001010	Sin	Cua ntsu'u tyu̱u̱ tya'a ngu' nu ná ntaja'a̱ taquiya' ngu' ji'i̱ cha' nu nchcui' ngu' nu laca loo , ntsu'u quiña'a̱ tsa ngu' judío nu ndyu'ni jua'a̱ ; cuiñi tsa cha' nu nchcui' ngu' bi' , cha' jua'a̱ cñilo'o ngu' ji'i̱ tya'a ngu' .
44010012	Description	Tyu̱u̱ tsa tya'a na'ni cuxi ntsu'u ne' tasá nu ndati'i̱ nde lo yuu bi' : ntsu'u na'ni nu ntucua quiya' , ntsu'u na'ni lu'be , lo'o jua'a̱ ntsu'u cuaña .
43017022	Grace	Cua ngua'ni nu'u̱ cha' caca tlyu na' nde chalyuu , lo'o jua'a̱ cua ngua'ni na' cha' caca ñati̱ bi' ñi'ya̱ laca ycui' na' . Ñi'ya̱ lo'o stu'ba tsa nchca tyiquee nu'u̱ lo'o na' , jua'a̱ nti' na' cha' caca stu'ba tyiquee ngu' bi' lo'o tya'a ngu' .
55001013	Faith	Ña'a̱ ti tya tyi'u ti' nu'u̱ lcaa cha' nu cua ngulu'u na' jinu'u̱ lacua . Cha' liñi laca bi' , jua'a̱ tso'o tsa si xñi tso'o nu'u̱ cha' bi' . Tso'o ti tyu'u tyiquee nu'u̱ ña'a̱ nu'u̱ ji'i̱ ñati̱ , xqui'ya cha' ntsu'u cha' jinu'u̱ lo'o Jesucristo .
43002006	Description	Nde cua ti ndu̱ scuá tya'a quityu̱' hitya , quityu̱' tonu ndya' lo'o quee laca bi' . Lo'o ngutsa'á̱ quityu̱' bi' , ntsu'u masi jacuayala litro , masi sca siyentu litro hitya , cha' cua laca cña nu ntsu'u ji'i̱ ngu' judío bi' , cha' qui'í̱ quiya' ngu' lo'o tsaa ngu' ni'i̱ .
46015034	Recommendation	Nga'a̱ cha' xtyanu ma̱ ji'i̱ cha' cuxi nu ndyu'ni ma̱ , xana culacua tso'o ti' ma̱ li' ; tso'o ti cua'ni ma̱ lo'o tya'a ma̱ . Nti' na' cha' ntsu'u xi cu'ma̱ nu bilya ca cuayá' tso'o ti' ma̱ cha' ji'i̱ ycui' Ndyosi , bi' cha' nchcui' na' lo'o ma̱ jua'a̱ cha' caca tyuju'u ti' ma̱ .
49004002	Recommendation	Ná cua'ni tyucuaa ti' ma̱ lo'o tya'a ñati̱ ma̱ , tso'o ti chcui' ma̱ lo'o lcaa ngu' , talo tyiquee ma̱ ji'i̱ ngu' ; jua'a̱ xtyucua ma̱ ji'i̱ ngu' cha' ca cuayá' ti' xa' ñati̱ cha' chañi cha' ntsu'u tyiquee ma̱ ña'a̱ ma̱ ji'i̱ tya'a ñati̱ ma̱ .
65001023	Recommendation	Cua'ni lyaá ma̱ ji'i̱ ngu' nu cua tyumi̱' ti lo quii' ji'i̱ nu xña'a̱ , culo ma̱ ji'i̱ ngu' bi' ya' nu xña'a̱ . Ña'a̱ ti tya cua'ni tya'na ti' ma̱ ji'i̱ ngu' nu xcui' cha' cuxi ndu'ni ; ña'a̱ ti xtyucua ma̱ ji'i̱ ngu' bi' , cha' taca ca cuayá' tso'o la ti' ngu' cha' liñi ji'i̱ ycui' Ni , masi cutsi̱i̱ ma̱ xi ji'i̱ cha' cuxi nu ndu'ni ngu' , ñi'ya̱ si cojolaqui nu cha' cuxi bi' ji'i̱ ma̱ .
45008028	Grace	Jlo ti' na cha' cua nda ycui' Ndyosi chacuayá' ñi'ya̱ caca lcaa cha' nu ndyaca chalyuu , cha' caca tso'o chalyuu su ndi'i̱ na si ntsu'u tyiquee na ña'a̱ na ji'i̱ Ni . Na cua ngusubi Ni ji'na juani , cha' caca na ñi'ya̱ nu ngua ti' Ni tya clyo cha' caca na .
45016019	Recommendation	Pana nu cu'ma̱ ni , tso'o tsa nchcui' ñati̱ cha' ji'i̱ ma̱ lcaa quichi̱ , cha' tso'o tsa ndaquiya' ma̱ cha' ji'i̱ Cristo . Tso'o tsa nti' na' ña'a̱ na' ji'i̱ ma̱ lo'o nduna na' cha' bi' ; cua nti' na' cha' yala ti tyatí̱ ti' ma̱ cha' cua'ni ma̱ cua ña'a̱ ca cha' tso'o , cha' ná tyatí̱ ti' ma̱ tsiya' ti cha' cua'ni ma̱ ni sca cha' cuxi .
58009004	Description	Nde ne' cuarto bi' ntucua mesa oro su ndaqui̱ sti jo'ó yana jo'ó lo ; la cui' ca bi' ntucua cñá' tacati , nu ngüixi̱i̱ tyi'i̱ ca chu̱' yaca lo'o chcua̱ oro . Ne' cñá' bi' cua ntsu'u co'o tsa yu'be ti na nu ñi'ya̱ ña'a̱ scua̱ ña'a̱ , nu nda ycui' Ndyosi cha' ndyacu ngu' Israel ca lo nati̱' btyi su nguta'a̱ yu'u ngu' nu ngua sa'ni ; ne' sca caatya̱ oro ntsu'u co'o na nu ndyacu ngu' bi' . Lo'o jua'a̱ ca ne' cñá' bi' ntsu'u co'o yaca xca̱ ji'i̱ jyo'o Aarón , yaca nu ntyucua sati̱ chu̱' jua'a̱ ti ; jua'a̱ ntsu'u tyucuaa quee cuaja' , nu nscua nu tii tya'a cha' bi' lo , nu ndacha' ni cña nu cua ngulo ycui' Ndyosi ji'i̱ ngu' cha' cua'ni ngu' . Ca ta'a na bi' ntsu'u co'o ne' cñá' tacati bi' .
45003027	Faith	Cha' cuiñi nchcui' na si ñacui̱ na cha' nchca tsa ji'i̱ ycui' ca na ñati̱ chalyuu , cua'ni na cha' caca tso'o cresiya ji'na cuentya ji'i̱ ycui' Ndyosi . Ná taca . Lye tsa ndyu'ni tyucuaa ti' na lo'o Ni si jua'a̱ nti' na . ¿ Ñi'ya̱ jua'a̱ ? Ná nchca ji'na cua'ni na cha' caca tso'o cresiya ji'na cuentya ji'i̱ ycui' Ndyosi lo'o taquiya' ti na lcaa cha' cusu' , sca ti nu lo'o xñi na cha' ji'i̱ Jesús caca tso'o cresiya ji'na . Pana nga'aa tso'o chcui' na cha' tyixi li' , cha' si'i ycui' na laca nu ndu'ni cha' ca tso'o cresiya ji'i̱ ycui' ca na .
43014010	Faith	¿ Ha ná jlya ti' ma̱ cha' stu'ba ntsu'u cha' 'na lo'o ycui' Ndyosi Sti' na' ? Lo'o jua'a̱ lcaa hora ndi'i̱ ycui' Ndyosi Sti na' lo'o na' ― nacui̱ ― . Si'i cha' nu ngulo hique ti na' nu nchcui' na' lo'o ma̱ ; stu'ba ntsu'u cha' ji'i̱ Sti na' lo'o na' , lo'o ycui' Ni laca nu nclyo cña 'na , ñi'ya̱ nu cua'ni na' .
44016022	Violence	Ñasi̱' tsa lcaa ngu' quichi̱ li' . Ngulo bese cña cha' tyu'u ste' Pablo lo'o ste' Silas , cha' quiji'i̱ ngu' ji'i̱ ngu' bi' lo'o yaca .
43013034	Recommendation	Nde chcui' na' sca cña cucui lo'o ma̱ cha' cua'ni ma̱ : Nga'a̱ cha' tso'o ti tyu'u tyiquee ma̱ ña'a̱ ma̱ ji'i̱ tya'a ñati̱ ma̱ ; ñi'ya̱ ntsu'u tsa tyiquee na' ña'a̱ na' ji'i̱ ma̱ , la cui' jua'a̱ nga'a̱ cha' tyu'u tyiquee ma̱ ña'a̱ ma̱ ji'i̱ tya'a ñati̱ ma̱ .
47005001	Grace	Jlo ti' na cha' ñi'ya̱ nti' sca ni'i̱ canta' ti , jua'a̱ nti' cuaña' na , cha' si cua ngujuii na ni , cua ndye cuaña' na nguti̱ . Pana cua ngua'ni cho'o ycui' Ndyosi chaca ni'i̱ nu tyacua ji'na , chaca cha' laca bi' ; ycui' Ndyosi xcutsa'a̱ tyucui ña'a̱ na , lo'o ná nga'a̱ cha' tye cha' ji'na tsiya' ti li' . Ca su ntucua ycui' Ndyosi laca cha' bi' , si'i ñati̱ nu cuiñá ni'i̱ bi' .
43012044	Faith	Li' cui̱i̱ tsa nchcui' Jesús lo'o ngu' : ― Nu lo'o ngusñi ñati̱ cha' jna' ni , si'i ji'i̱ sca ti na' jlya ti' ngu' bi' li' ; lo'o ji'i̱ ycui' Ndyosi nu nda 'na lijya̱a̱ nde chalyuu xñi ngu' cha' li' ― nacui̱ ― .
44009013	Description	― Xu'na ― nacui̱ Ananías ― , tyu̱u̱ quiya' cua ndañi cha' nu nchcui' ngu' ji'i̱ nu Saulo bi' , cha' tyaala tsa yu ji'i̱ ñati̱ jinu'u̱ nu ndi'i̱ nde quichi̱ Jerusalén .
55003002	Sin	Tyempo nde loo la , li' tyi'i̱ tsa ngu' cuxi : masi ngu' nu sca ti cña ji'i̱ ycui' ca ngu' cube ti' , masi ngu' nu tyaca'a tsa cñi ji'i̱ , masi ngu' nu tyixi tsa cua'ni lo'o tya'a ngu' , masi ngu' nu nti' cha' tlyu tsa ycui' ca ngu' , masi ngu' nu suba' tsa chcui' ji'i̱ ycui' Ndyosi , masi ngu' nu ná taquiya' ji'i̱ sti ngu' , ni ji'i̱ xtya'a̱ ngu' , masi ngu' nu ná tya xlya'be ji'i̱ ycui' Ndyosi , ni ji'i̱ tya'a ñati̱ ngu' , masi ngu' nu ná tyaja'a̱ cua'ni chi̱ ngu' loo ycui' Ndyosi tsiya' ti ,
45005009	Grace	Tso'o lacua . Cua laca ngua tso'o cresiya ji'na cuentya ji'i̱ ycui' Ndyosi , xqui'ya cha' ndyalú tañi ycui' Cristo lo'o ngujuii yu lo crusi . La cui' jua'a̱ cua lijya̱ nclyaá na juani ; xqui'ya Cristo nga'aa xcube' Ni ji'na lo'o tye chalyuu .
45014014	Sin	Cua nchcui' Cristo lo'o na' , cua jlo ti' na' cha' ni sca na cuxi ná nda ycui' Ndyosi cha' cacu ñati̱ ; lcaa na nu ndacu ñati̱ chalyuu , na tso'o laca bi' . Pana ntsu'u ñati̱ nu ná nchca cacu sca na , xqui'ya cha' nti' ti ngu' cha' na cuxi laca bi' ; cuxi tsa laca na bi' cuentya ji'i̱ ngu' bi' si cacu ngu' ji'i̱ li' .
54004006	Faith	Culu'u nu'u̱ lcaa cha' nu nscua na' lo quityi re ji'i̱ ca ta'a ñati̱ ji'i̱ Jesucristo cajua , cha' caca nu'u̱ sca ñati̱ nu tso'o tsa ndu'ni cña ji'i̱ Jesucristo , Timoteo . Tyi'u tso'o ti' nu'u̱ lcaa cha' liñi nu cua ngusñi nu'u̱ , cha' ji'i̱ ycui' Ni ; ña'a̱ ti xñi tso'o nu'u̱ tyucui̱i̱ ji'i̱ ycui' nu Xu'na na li' , ñi'ya̱ nu ndyu'ni ti nu'u̱ .
