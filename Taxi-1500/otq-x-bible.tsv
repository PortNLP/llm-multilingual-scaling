62003016	Faith	Ar tsi Hmu Hesukristo bi utkagihu̱ ndana ar mhöte majöni núꞌmu̱ mi po̱kagihu̱ bi unse̱ ár te . Nuju̱ nꞌehe ga e̱nthu̱ ma tehu̱ ga homfu̱ yá ñho ma kuhu̱ .
43013001	Grace	Mi ꞌba̱pꞌu̱tho ar da̱ngo mbaxjwa . Ar Hesu mi pödi xki zo̱ ar pa nda zokwa ar ximha̱i , ne nda menga habu̱ bi ꞌbu̱ ár Dada . Nöꞌö bi mödi nuꞌu̱ mi ꞌbu̱kwa har ximha̱i mi te̱ni , xa bi möꞌu̱ gatho ya pa bi mꞌu̱kwa .
58003017	Sin	Togo xi tso̱tꞌwa ár mu̱i yonꞌa̱te nje̱ye̱ . Hage hinge nuꞌu̱ togo bi ꞌyo̱tꞌa ya tsꞌoki , ne bi go yá ndoꞌyo ha ya otꞌatꞌo̱ho̱ .
60001014	Recommendation	Nupya gar bötsiꞌihu̱ Jö gi o̱hu̱ gatho nöꞌö nsiꞌahu̱ . Jange yo gi nehu̱ nuya tsꞌoki ngi o̱thu̱ mahamꞌu̱ núꞌmu̱ hinge ngi pöhu̱ ngi ꞌyo̱thu̱ ar ñho .
45011032	Grace	Ngetho Jö bi ꞌye̱ntꞌa gatho nda nme̱ꞌsku , ne mꞌe̱fa nda me̱ꞌspa ar nhwëki xo̱ge .
66006006	Description	Ne da o̱ nꞌar mhö bi bo̱nga madeda nuya goho ya zuꞌwe mi te , ne mi enö : — Nꞌa pa ar nthöhö , ho̱nse̱ tsa̱ da tha̱nga nꞌa hwada ar tꞌe̱i ne hñu hwada ar sebada , ha yo gi tsꞌoju̱ ar nziki ne ar ixkatꞌafi .
59004010	Recommendation	Ntsꞌa̱ꞌmhu̱ hár nthandi ar tsi Hmu , ne go da ꞌñesꞌahu̱ ri nsuhu̱ .
44017031	Grace	Ngetho Jö xi hñuxa nꞌar pa hamꞌu̱ ma da hñöꞌspa majöni gatho nuya jöꞌi xi mꞌu̱kwa har ximha̱i , ma da ꞌyo̱tꞌa har hoga tsꞌutꞌwi . Ha nöꞌö togo xi hñutsꞌi da hñöxa majöni , getꞌö togo bi ñꞌuꞌö núꞌmu̱ mi koꞌspa ár te .
43019002	Description	Ne nuya ndogu bi me nꞌar ntsantꞌi ya ꞌmini ne bi hñuꞌspabi . Mꞌe̱fa bi göꞌspa nꞌar the̱nga dutu xa xki zi .
54005014	Recommendation	Jange di ꞌbe̱pꞌaꞌi , nuya ꞌranxu di tse̱tho , dá nthöti , dá te yá bötsi ne da su xiñho ár ngu . Njapꞌu̱ hinte da za̱ te da mönga nuꞌu̱ togo hingi ne da nugagihu̱ .
43014011	Faith	Ñꞌemu̱ihu̱ nuga di nꞌatꞌbe ar Dada . Nuꞌmu̱ hingi ñꞌemu̱igihu̱ nöꞌö di mö , ñꞌemu̱igihu̱ ngetho di o̱tꞌa nuya ꞌbe̱fiyu̱ .
66020014	Violence	Mꞌe̱fa ar ndöte ne ar ꞌbe̱xui bi tꞌe̱ntꞌu̱ har ñho̱nthe tsibi . Gehnu̱ ar ñoho ndöte .
58009026	Description	Nuꞌmu̱ di njapꞌu̱ , hangu ya mpengi xi dumhö nuꞌmu̱ ga pehu̱ hár ndu̱itho ar ximha̱i . Ne ha ya ngöxapayu̱ , bi ñꞌudi bi unse̱ ár te nꞌagitho , ne hinda mengi da ꞌyo̱tꞌa manꞌagi , ne njapꞌu̱ bi hñöka ar tsꞌoki .
44013018	Description	Ne bi me̱ꞌspa ar tsꞌe̱ti yonꞌa̱te nje̱ye̱ mi ꞌyo ha ya otꞌatꞌo̱ho̱ .
46011033	Recommendation	Jange di xiꞌahu̱ tsi kuhu̱ , núꞌmu̱ gi mhunsu̱ gi ntꞌoxihu̱ , to̱ꞌmhu̱ nꞌa ngu nꞌa ri ñꞌohu̱ .
66006012	Violence	Nu nda handi bi ꞌyo̱ꞌsa ár ꞌrato mꞌa̱tꞌi , bi nja nꞌa ra döta nhwöni . Ar hyadi bi boki ngu nꞌar ꞌbohe dumu̱i , ne ar zönö bi the̱nga xo̱ge ngu ar ji .
58011035	Violence	ꞌRa ya ꞌbe̱hñö bi mengi bi hyanda yá mëni xki mengi xki nte manꞌagi . Maꞌra bi ñhe̱gi bi mfe̱i , himbi ne togo nda ñöni , ne nda mengi nda nte ha nꞌar mꞌu̱i töte ár nsu .
44016037	Violence	Nunar Pablo bi ꞌñembabi nuꞌu̱ togo ba hö ar mhö : — Xi mfe̱bgagihe ha yá nthandi ya jöꞌi , hinxi thimgagihe yoꞌö , ha dar me Nromahe nꞌehe , ne xi jokagihe har fa̱di . Ha nupya hö , ne da the̱gagihe ñꞌöntho , hingi ne to da bödi . ꞌÑembabihu̱ ya ndö da ese̱ da gu̱gagihe .
45013009	Recommendation	Ngetho nu habu̱ enö : Hingi tsimba ár nthöti maꞌra , hingi mpë , hingi pe ya nhemhñö , hingi hyo̱kwa yá ñho ri ñꞌohu̱ , ne maꞌra ya ꞌbe̱pate ; gathoyu̱ da tsa̱ da txꞌu̱ki ho̱nse̱ da tꞌenö : Mö ri ñꞌohu̱ ngu gi mhöse̱ .
62003003	Faith	Ne gatho nuꞌu̱ togo di to̱ꞌmhu̱ da njapꞌu̱ , hyaxꞌmu̱ di umba ma mu̱ihu̱ da tꞌaxkagihu̱ ngu xintꞌaxiꞌö .
45007022	Faith	Ngetho mbo ha ma mu̱i xa di johya di ne ga te̱mba ár ꞌñu Jö .
50004004	Recommendation	Njohyahu̱ hyaxꞌmu̱ gi ꞌbu̱hwihu̱ ar tsi Hmu . Di bempꞌahu̱ manꞌagi xa gi njohyahu̱ .
66001012	Description	Da ñegi nga handa togo mi zokagi , ne nu nda ꞌba̱tꞌi da handa nꞌar kꞌaxtꞌabo̱jö mfoxꞌyo .
58003018	Sin	Ne togo bi ꞌñetꞌase̱ made ár te , bi ꞌñembabiꞌu̱ hinge nda hñönga ar tsa̱ya̱ uñꞌö . Hage himbi xipabi njapꞌu̱ nuꞌu̱ togo himbi ꞌyo̱te .
43010008	Sin	Gatho nuꞌu̱ togo xi zo̱ mꞌe̱tꞌo , núꞌmu̱ hinge ndi tso̱tka , ma ya bë ne ya da̱kate , ne nuya de̱ti himbi ꞌyo̱te .
60002018	Recommendation	ꞌBe̱gohu̱ , pe̱ꞌsu̱ nꞌar hogamu̱i gi ꞌyo̱thu̱ ri hmuhu̱ . Hinge ho̱nse̱ nuꞌu̱ togo ya hogajöꞌi , ꞌyo̱thu̱ nuꞌu̱ xi ñhembi gi tse̱thu̱ nꞌehe .
44006013	Description	Ne bi njapabi ꞌra ya jöꞌi nda hyo̱xa ya nhemhñö ar ku Teba , ne bi ꞌñeñꞌu̱ : — Nuna ar ñꞌo̱ho̱nu̱ hingi tsa̱ya̱ tsanga nuna ar jöpa nijönu̱ ne ár tꞌofo ar Moise .
47005018	Faith	Gathoyu̱ xi ꞌraju̱ Jö , togo ba tsigagihu̱ nga ñhogamu̱iwihu̱ꞌö hár te bi unga ar tsi Hmu Hesukristo . Ne xi ꞌrakagihu̱ ar ꞌbe̱fi ga xifu̱ maꞌra da ñhogamu̱iwi Jö nꞌehe .
59005010	Recommendation	Tsi kuhu̱ , pe̱ꞌsu̱ ngu nꞌar ntꞌuti gi te̱mfu̱ yá tsꞌe̱ti yá mꞌe̱hni ar tsi Hmu bi mömpꞌu̱ ár mhö . Te̱ñhu̱ hanja bi thoꞌu̱ ya dumu̱i .
44002021	Faith	Ne gatho nuꞌu̱ da matwa ár thuhu ar tsi Hmu , da mpo̱ho̱ .
66007012	Faith	Mi eñꞌu̱ : Dá njapꞌu̱ . Dá mhatꞌwa ár thuhu Jö ma Dadahu̱ , ne dá nsunda , ngetho gehnu̱ ár me̱ti ar mfödi . Dá tꞌumba njamödi ne dá tꞌeꞌspa ár nsu , ngetho gehnu̱ ar ndö ja ár tsꞌe̱di . Hiñhamꞌu̱ da tsa̱ya̱ da nhu njapꞌu̱ Jö . Dá njapꞌu̱ .
60003003	Recommendation	Nuna ri ñhokihu̱ , hinge xa gi hyoñhu̱ nöꞌö oxta mañö xa di thotho gi ñhoju̱ . Yo xa gi ñho̱xu̱ ya hwe̱xkabo̱jö , ne hingi hyehu̱ ya he gi ñꞌexu̱ .
55001008	Faith	Jange yo ma gi ntsa̱ gi mö xka ñꞌemu̱i ar tsi Hmu , ne hingi nko̱ni di ntsixkwi , nuga di jotꞌa har fa̱di ngetho di mömba ár mhö Jö . Da̱twa majöni nꞌehe , mödi da ntꞌu̱tsaꞌi ne gi tho nze̱ye̱ ya thogi , ne Jö da ꞌraꞌa ar tsꞌe̱di gi tho gathoyu̱ .
43017019	Description	Nuga di homba yá ñhoyu̱ . Gese̱gi di e̱ntꞌa ma te ha ri ꞌbe̱fi , ne njapꞌu̱ nuyu̱ nꞌehe da ꞌye̱ntyá te ha ri ꞌbe̱fi , ngetho pöhyu̱ nöꞌö majöni .
66003002	Recommendation	Zo̱tꞌa ri da̱hu̱ ne suhu̱ nöꞌö tema gi pe̱ꞌsu̱ ꞌbu̱tho da götsꞌi . Ngetho xta timpꞌahu̱ , nuya ri ꞌbe̱fihu̱ hintsꞌu̱ xiñho hár nthandi Jö .
66016004	Description	Ar hñu e̱nxe̱ bi ꞌba̱ñö ár tꞌe̱ni ha ya döthe ne ya po̱the , ne gatho yá dehe bi nji nꞌehe .
45005002	Faith	Númꞌu̱ nda ñꞌemu̱ihu̱ , ba tsigagihu̱ nda zu̱kagihu̱ ár nhwëki Jö . Ne xa xta mꞌa̱thu̱ , ne di johyahu̱ di to̱ꞌmhu̱ ga ꞌbu̱hu̱ hár nsunda .
49005005	Sin	Pöhu̱ xiñho hinda ma da yu̱tꞌa da ndöwi ar tsi Hmu Hesukristo bi ꞌbu̱hwi Jö , gatho nuꞌu̱ ꞌbe̱ngwi ya jöꞌi , nuꞌu̱ te̱nga ar tsꞌoki , ne nuꞌu̱ xa mö ar bojö , po̱ntho ndöñꞌu̱ .
58011008	Faith	Nunar ñꞌemu̱inu̱ bi ma̱xa ar Abra nu mi tsꞌohni , ba po̱nga hár hnini ndi ma ha nꞌar ha̱i nda tꞌumbabi . Bi ꞌyo̱ta Jö mödi himi pödi habu̱ ndi ma .
49005018	Recommendation	Yo gi ntihu̱ , ngetho ar mihni ma da jaꞌahu̱ gi ntsꞌoju̱ . Nöꞌö xiñho gi ꞌyo̱thu̱ , hyoñhu̱ xa di ziñꞌahu̱ ár Hñö Jö .
61002002	Sin	Ne nze̱ye̱ ma da de̱mba yá tsꞌoꞌbe̱fi , ne go yá tsꞌokiyu̱ ma da tsꞌanga ar ꞌñu majöni .
49002018	Faith	Ngetho bi ungár te ma tsi Hmuhu̱ Hesukristo , gathogihu̱ ngu ya xodyo ne nuꞌu̱ hingya xodyo , da tsa̱ ga ku̱thu̱ habu̱ bi ꞌbu̱ Jö ma Dadahu̱ , ngetho di ꞌbu̱hwihu̱ ár Hñö Jö mahye̱gi xi tꞌakagihu̱ .
44021025	Recommendation	Ha nuya gamfi hingya xodyo , xta xipabihe hinga mahyoni da ꞌyo̱tꞌa ngu ma ntꞌumbihu̱ . Ho̱nse̱ mahyoni hinda zi ya ñhuni xi ñhötꞌwa ya tsita empꞌö , hinda zipa yá ji ya me̱ti , hinda za ya me̱ti hinxi po̱mba ár ji , ne hinda mꞌe̱ngwi manꞌa nöꞌö hingo ár nthöti .
44005003	Sin	Nuꞌmú̱ ar Pedro bi ꞌñembabi : — Anania , hanja xka hye̱ ar tsꞌondöhi xi hya̱ꞌaꞌi . Yoꞌö xka ne ngi hya̱tꞌa ár Hñö Jö . Ngetho hinga unga gatho ar bojö bi njutꞌa ri ha̱i ga pa̱ .
49004014	Recommendation	Hindi hñöxkagihu̱ ya tꞌu̱lo bötsi hingi pötetho , to gatho tsa̱ da kadi da me̱wi te̱mba yá jamfi . Nuya jöꞌiyu̱ ju̱ ar nhemhñö ne ya tsꞌomfeni japa ya ku da de̱nga nöꞌö hingi ho .
46006009	Sin	Ha hingi pöhu̱ , nuya tsꞌokte hinda ma da yu̱tꞌa hár tsꞌu̱tꞌwi Jö . Yo gi kase̱ ri mfenihu̱ . Pöhu̱ , nuꞌu̱ ꞌbe̱ngwi ya jöꞌi , nuꞌu̱ ndönga yá tsita empꞌö , nuya tsinganthöti , nuꞌu̱ togo ꞌbe̱ngwi yá mi ndo̱wi ,
58010025	Recommendation	Yo ma ga he̱hu̱ ga kwathu̱ ha ya mhuntsꞌi ngu xi nzönga ꞌra . Nöꞌö ga o̱thu̱ , ga humfu̱ ár mu̱i nꞌa ngu nꞌa ma kuhu̱ , ngetho di pöhu̱ ꞌba̱pꞌu̱tho ar pa da penga ma tsi Hmuhu̱ Hesukristo .
51003005	Sin	Jange hye̱hu̱ gatho nuya tsꞌoki jawa har ximha̱i : yo gi tsimfu̱ yá nthöti maꞌra , yo gi o̱thu̱ ya tsꞌoki xi ntsꞌotho , yo gi o̱thu̱ nuya tsꞌoki ne ri ndoꞌyohu̱ , hingi ñhe̱hu̱ da döꞌahu̱ ar tsꞌomfeni . Yo xa gi möhu̱ ar bojö , ngetho nuꞌmu̱ gi jahu̱pꞌu̱ , po̱ntho gi ndöñhu̱ ar bojö , hingi ndöñhu̱ Jö .
52005008	Faith	Hindi njahu̱pꞌu̱ , di ꞌbu̱hu̱ mpa , ne di pöhu̱ nöꞌö di pe̱hu̱ . Ga pe̱ꞌsu̱ ar jamfri ne ar mhöte ngu ma hehu̱ . Ne ga to̱ꞌmhu̱ ma mpo̱ho̱hu̱ , gehnu̱ di koꞌma ma ñöhu̱ , ngu ár ntꞌoñö nꞌar ndogu .
55001007	Grace	Ngetho Jö xi ꞌrakagihu̱ ar tsꞌe̱di ga tse̱thu̱ , da nja ma mhötehu̱ , ga su ma mfenihu̱ , hinge ga ntsuhu̱ .
62002004	Sin	Nuꞌmu̱ nꞌa togo da ꞌñenö : Nuga di pö ar tsi Hmu , ne hingi o̱tꞌa nöꞌö xi ꞌbe̱pkagihu̱ Jö , nꞌar kate ne hingi pe̱ꞌsa nöꞌö majöni hár mu̱i .
50002002	Faith	jaju̱ ga njohya ꞌmu̱ , ga pödi gi mhöhu̱ nꞌa ngu nꞌa , gi ñhe̱xu̱ gi pe̱ꞌsu̱ nꞌadar mfeni ne nꞌadar mhöte .
43007030	Description	Nuya ndöxodyo mi ꞌyo̱xa njapꞌu̱ , xa mi ne nda gu̱hmöꞌu̱ . Ne hinte bi japabi , ngetho hinxki zo̱ta ár pa .
54006018	Recommendation	Xipabi da ꞌyo̱tꞌa nöꞌö xiñho , ne da me̱ ya hoga ꞌbe̱fi , gehyu̱ yá mꞌe̱tsꞌi . Di pödi da ꞌyo̱tꞌa nꞌar ñho , ha nuꞌmu̱ te da uni , di po̱nga ha yá mu̱i .
43018030	Description	Nuꞌu̱ bi dödi ne bi ꞌñeñꞌu̱ : — Nuꞌmu̱ hinte ma tsꞌoki xi ꞌyo̱thmö , hinxta tsiñꞌahe ꞌmu̱ .
45014006	Faith	Nöꞌö togo hwahna ꞌra ya pa , e̱ntꞌwa ar tsi Hmu . Ha nöꞌö handa gatho ya pa mahye̱tho , njapꞌu̱tho nꞌehe . Nöꞌö tsi gatho , e̱ntꞌwa ar tsi Hmu ne umba njamödi . Ha nöꞌö hinga gatho tsi , njapꞌu̱tho nꞌehe umba njamödi Jö .
45012012	Recommendation	Njohyahu̱ gi ndo̱ꞌmhu̱ , tse̱thu̱ ya thogi , hingi hye̱hu̱ gi ꞌya̱fu̱ Jö .
44024023	Description	Ne bi ꞌbe̱pa nꞌar döndogu nda su xiñho ar Pablo , nda the̱tsꞌu̱ nda bo̱ni , ne nda tꞌumba ar se̱ki nuꞌu̱ togo mi ne nda kꞌötsꞌi nda hñöꞌspa te mi honi .
46013007	Description	Nöꞌö togo pe̱ꞌsa ar mhöte , tse̱tatho gatho te da ꞌñepabi , ñꞌemu̱itho gatho , hingi tsa̱ya̱ to̱ꞌma ar ñho , hingi ñhe̱gi da dö ya thogi .
47004013	Faith	Ngu enga har Tꞌofo : Da ñꞌemu̱i , jange da ñö . Nuje nꞌehe di pe̱ꞌse nunar mfeninu̱ , jange di möñhe nunar mhönu̱ , ngetho di ñꞌemu̱ihe .
52005014	Recommendation	Di a̱ꞌahe nꞌehe tsi kuhu̱ , gi tsú̱hu̱ nuꞌu̱ ya döhñe , gi humfu̱ yá mu̱i nuꞌu̱ hingi tse̱ yá pa , fa̱xu̱ nuꞌu̱ hingi tse̱di , pe̱ꞌspabihu̱ ar tsꞌe̱ti gatho .
66016010	Description	Ar ku̱tꞌa e̱nxe̱ bi ꞌba̱ñö ár tꞌe̱ni hár thuxandö ar tsꞌozuꞌwe , ne bi tsoxui gatho ár ndö . Nuya jöꞌi mi tsase̱ yá jöhne mi tho ar u̱gi .
48006016	Grace	Nuꞌahu̱ ne gatho nuꞌu̱ te̱nga nöꞌö xta möngwa , Jö da ꞌraju̱ ar hogamꞌu̱i , ne da me̱skagihu̱ ar nhwëki , go geju̱ ár hninigihu̱ Jö .
44018025	Faith	Nunu̱ xki tꞌutꞌwabi ár ꞌñu ar tsi Hmu , xa mi umba ár mu̱i mi mömba ár mhö ar tsi Hmu , ne njapꞌu̱ mi uta maꞌra , mödi ho̱nse̱ mi pötwa ár xixthe ar Xuwa .
46010031	Recommendation	Jange nuꞌmu̱ gi ñuñhu̱ , gi tsithehu̱ , wa te manꞌa gi pe̱hu̱ , gi ꞌyo̱thu̱ gi hyoñhu̱ mꞌe̱tꞌo da tꞌeꞌspa ár nsunda Jö .
62002027	Recommendation	Ha nunár Hñö Jö xi ꞌraꞌahu̱ ar tsi Hmu , gehnu̱ ꞌbu̱ ha ri mu̱ihu̱ . Ne hinga mahyoni togo da utꞌahu̱ , ngetho gese̱ꞌö go xi utꞌahu̱ , ne mönga majöni . ꞌBu̱hwihu̱ ar tsi Hmu ngu xi utꞌahu̱ꞌö .
59002026	Faith	Ngetho jangu ar ndoꞌyo , nuꞌmu̱ kꞌatꞌwabi ar hñö xi du , njapꞌu̱tho ar ñꞌemu̱i nꞌehe , nuꞌmu̱ hingi pe̱wi ya hoga ꞌbe̱fi hinter me̱ꞌö .
44027035	Description	Mi mönga njapꞌu̱ ar Pablo , bi gu̱ nꞌar thuhme , bi umba njamödi Jö ha yá nthandiꞌu̱ . Ne bi xe̱ka nꞌa xe̱ni bi ndu̱i bi zi .
44015020	Sin	Ho̱nse̱ ma ga pe̱mfu̱ nꞌar he̱ꞌmi , ga xifu̱ hinda zipa yá ñhuni ya tsita empꞌö , hinda mꞌe̱ngwi nöꞌö hingo ár nthöti , hinda za nꞌar me̱ti hinxi mpo̱mba ár ji , hinda zi ar ji .
44023003	Sin	Nuꞌmú̱ ar Pablo bi ꞌñembabi : — Jö ma da ꞌraꞌa ri mfe̱i , nemhñö jöꞌi . Xka hñupꞌu̱ gi hñöska majöni ngu huxa har tꞌofo bi ꞌyotꞌa ar Moise . Hanja gi tsꞌoka nunar tꞌofo ꞌmu̱ , xka ꞌbe̱pa togo xi me̱bgagi .
45008001	Description	Nupya hinte ma mfe̱i to̱ꞌma nuꞌu̱ togo ꞌbu̱hwi ar tsi Hmu Hesukristo , ne o̱tꞌa ngu xipa ár Hñö Jö , hinge ngu nese̱ꞌu̱ .
52005009	Grace	Ngetho Jö hinxi zonkagihu̱ da zu̱ju̱ ár kwe̱ . Xi hwankagihu̱ ga mpo̱hu̱ di ñꞌemu̱ihu̱ ma tsi Hmuhu̱ Hesukristo ,
66020008	Violence	Ne ma da bo̱ni da ka ya jöꞌi ꞌbu̱ ha gatho ya ha̱i hár nxidi ar ximha̱i , nuꞌu̱ to̱xa ar tsi Hmu . Ma da munsa har döta tuhni , ne ár nze̱ye̱ ya jöꞌi ñhe̱hwi ar ꞌbomu ꞌbonga har ñönthe .
46006011	Grace	ꞌRa ngi njahu̱pꞌu̱ núꞌmu̱ hinge ngi ñꞌemu̱ithohu̱ . Ha nupya xi nsu̱kꞌahu̱ , xi thökꞌahu̱ gatho ri tsꞌokihu̱ , ne hinte ma tsꞌoki gi tuhu̱ , ngetho bi gutꞌa ar tsi Hmu Hesukristo , ne ár Hñö ma tsi Dadahu̱ o̱tꞌa ar ꞌbe̱fi ha ri tehu̱ .
55001012	Faith	Jange di thoka gatho nuya thogipya . Hindi ntsa̱ ga da̱pa majöni ár mhö Jö , ngetho di pöka togo xta ñꞌemu̱ibi . Ne di pödi xiñho pe̱ꞌsa ar tsꞌe̱di da supka ma te xta e̱ntꞌwa hár ꞌye̱ , ga to̱ꞌmi da zo̱ ar pa da thöxamajöni .
49006018	Faith	Ne hyaxꞌmu̱ hinda za̱ꞌahu̱ gi ꞌya̱fu̱ Jö gi hömfu̱ ár tsꞌe̱di ár Hñö . Hingi tsa̱ya̱ gi to̱ꞌmthohu̱ da ma̱xꞌahu̱ . Hinge ho̱nse̱ nuꞌahu̱ , ꞌya̱fu̱ da ma̱xa gatho nu maꞌra ya gamfi nꞌehe .
52001001	Grace	Nuga dar Pablo , ar ku Silbano ne ar ku Timoteo , di pe̱ñꞌahe nunar he̱ꞌminu̱ nuꞌahu̱ gar gamfihu̱ me Ntesalonika , gi ꞌbu̱hwihu̱ Jö ar tsi Dada mhetsꞌi ne ar tsi Hmu Hesukristo . Jö ma Dadahu̱ da ꞌraꞌahu̱ nꞌar hogamꞌu̱i ne da hwëkꞌahu̱ yá ñho .
50004005	Faith	ꞌBu̱hu̱ xiñho da hyanda gatho ya jöꞌi gar hogajöꞌihu̱ . Ma tsi Hmuhu̱ ꞌba̱pꞌu̱tho da pengi .
46011026	Faith	Jange núꞌmu̱ gi tsihu̱ ar thuhme ne gi tsihu̱ te po nunar tꞌe̱ninu̱ , gi da̱hu̱ majöni ár ndöte ar tsi Hmu Hesukristo . Gi jahu̱pꞌu̱ gi to̱ꞌmhu̱ ar pa da zo̱ho̱ .
59005015	Faith	Nuꞌmu̱ da tꞌa̱pa Jö ne di ñꞌemu̱i , go gehnu̱ japi da dixa ar da̱thi , ne ar tsi Hmu da gu̱tsꞌi . Ha nuꞌmu̱ xi ꞌyo̱tꞌa nꞌar tsꞌoki , da mpumbabi .
55001003	Faith	Jö di umba njamödi togo di pe̱pabi hinte tsu̱ka ma mfeni , ngu bi me̱pabi ma pale mamꞌe̱tꞌo nꞌehe , ne parxui di beñꞌaꞌi núꞌmu̱ di a̱pa Jö .
66006016	Description	Ne mi emba ya tꞌo̱ho̱ ne ya ndo̱do : — Yo̱thu̱ ne tse̱bgagihe , hindi nehe da hyangagihe nöꞌö togo huxa har thuxandö . Kobgagihe hinda zu̱je ár kwe̱ ar tsi Ndöni .
66002017	Description	Nuꞌu̱ togo tu ár gu , dá ꞌyo̱xa te mönga ár Hñö Jö xipa ya nijö . Nuꞌu̱ togo da ntöte , ma ga umba da zi ar thuhme ba kö mhetsꞌi xi tꞌögi . Ne ga umba nꞌar tsi tꞌaxdo habu̱ huxa nꞌar ꞌraꞌyo thuhu , ne hinto manꞌa di pödi , ho̱nse̱ nöꞌö togo di hö .
61002003	Sin	Xa ya nzibjö , ma da gu̱kꞌahu̱ yá nthöhö di mönga ya nhemhñö . Nuyu̱ yanu̱ mahamꞌu̱ xi tꞌe̱kwa yá mfe̱i , ne ꞌba̱pꞌu̱tho ar pa da nhwati .
53002011	Sin	Jange Jö xi pumbyá mfeni da jamfi nuya nhemhñöyu̱ .
45002024	Sin	Ngetho ngu enga hár tꞌofo Jö : Go ri tsꞌokihu̱ tsamba ár thuhu Jö nuꞌu̱ hingya xodyo .
55003008	Sin	Nuya kate jöꞌiyu̱ hingi ne da ꞌyo̱xa ár mhö Jö , jangu ar Hanes ne ar Hambre himbi ne bi ꞌyo̱xa nöꞌö mi xipa ar Moise . Nuyu̱ xi tsꞌoka yá mfeni , xi njotꞌwa ar goxthi hinda ñꞌemu̱i .
66003019	Recommendation	Nuga di tsu̱i ne di fe̱i gatho nuꞌu̱ togo di mödi , jange ꞌyo̱thwu̱ ár ntso̱ꞌmi , ne umba ri mu̱ihu̱ gi pe̱pkagihu̱ .
45005001	Faith	Xi nhugagihu̱ hinte ma tsꞌoki di tuhu̱ ngetho di ñꞌemu̱ihu̱ . Jange di ꞌbu̱hwihu̱ xiñho Jö , ngetho bi mꞌa̱ made ma tsi Hmuhu̱ Hesukristo .
54004016	Recommendation	Nsuse̱ge ne jamasu ar ntꞌuti . Yo gi tsa̱ya̱ gi ꞌyo̱tꞌa njapꞌu̱ , ngetho gi mpo̱se̱ge , ne da mpo̱ gatho nuꞌu̱ da ꞌyo̱xꞌaꞌi .
44026011	Violence	Hinge ndi tsa̱ya̱ ndi o̱tꞌwa nöꞌö ndi ne ha yá nijö ya xodyo , ndi ne nga japi nda ko̱nga ar tsi Hmu . Xa xki zu̱kar kwe̱ , ndi pa maꞌra ya ha̱i ndi honi ne nga o̱tꞌwa ar tsꞌomꞌu̱i .
48005019	Sin	Nuꞌu̱ togo o̱tꞌa gatho nöꞌö neꞌu̱ , fötwatho yá tsꞌoꞌbe̱fi pe̱ꞌu̱ : Ya tsinganthöti , ꞌbe̱ngwi ya jöꞌi , o̱tꞌa nöꞌö xintsꞌotho , ne bendar tsꞌoki .
46003007	Grace	Nuꞌmú̱ , hinter mꞌe̱fi nöꞌö togo mpotꞌi wa nöꞌö ꞌñunthe , ngetho Jö go japꞌö da te .
46001007	Faith	Xa gi pe̱ꞌsfu̱ gatho yá ntꞌuni Jö , hinte gi kꞌathu̱ , gi to̱ꞌmthohu̱ da penga ar tsi Hmu Hesukristo .
66014002	Description	Ne da o̱ nꞌar mhö ndi ꞌñe mhetsꞌi , xa mi ntsꞌe̱di ngu ár ñheti nze̱ye̱ ya dehe , ne ngu ár nga̱ni nꞌar ñu̱ni . Ha nunar mhönu̱ da o̱de mi ñhe̱hwi ár mꞌe̱i ya me̱ꞌmda .
44010043	Faith	Ne gatho yá mꞌe̱hni Jö mi ꞌbu̱ mamꞌe̱tꞌo , bi da̱majöni bi ꞌñeñꞌu̱ , gatho nuꞌu̱ da ñꞌemu̱ibi ár thuhu , da mpumbabi yá tsꞌoki .
45002007	Faith	Ma da tꞌumba ar te hinda götsꞌi nuꞌu̱ xi umba yá mu̱i xi ꞌyo̱tꞌa nöꞌö xiñho , xi hyonga da mꞌu̱ hár nsunda Jö , ne da tꞌeꞌspa ár nsu , ne xi hyonga nöꞌö di ꞌñe mhetsꞌi .
66001004	Grace	Nuga dar Xuwa , di pe̱ñꞌahu̱ nunar he̱ꞌminu̱ , nuꞌahu̱ gar gamfihu̱ gi mhunsu̱ ha ya yoto nijö ꞌbu̱hnu̱ har ha̱i Asia . Jö mi ꞌbu̱i , ꞌbu̱ nuya payu̱ , ne hiñhamꞌu̱ da göxa ár mꞌu̱i , da hwëkꞌahu̱ yá ñho ne da ꞌraꞌahu̱ nꞌar hogamꞌu̱i . Nunar njöpinu̱ go ꞌraꞌahu̱ Jö , ne nuya yoto ya hñö ꞌbu̱hnu̱ ñhandwi ár thuxandö ,
44019004	Faith	Ar Pablo bi ꞌñembabiꞌu̱ : — Ar Xuwa mi xixthe ya jöꞌi xki ꞌyo̱tꞌwa ár ntso̱ꞌmi yá tsꞌoki . Ne bi xipabi mi mahyoni nda ñꞌemu̱i togo nda ꞌñepꞌu̱ mꞌe̱fa . Mi no̱nga ar Hesu togo ar Kristo .
61002009	Violence	Ja nhekinu̱ , ar tsi Hmu njambödi da ma̱xa da tho ar tsꞌa̱ti nuꞌu̱ ya hogajöꞌi , ne da ꞌye̱kwatho yá mfe̱i nuꞌu̱ togo o̱tꞌa ar tsꞌoki , da tꞌumba nunar pa da thöxamajöni .
58011016	Grace	Ha nuyu̱ mi hoñꞌu̱ manꞌa , mi töte ár nsu bi ꞌbu̱ mhetsꞌi . Jange Jö hingi ntsa̱ da ꞌñembabi ár Dadaꞌu̱ , ne xpa hokwa nꞌar hnininu̱ .
54004007	Recommendation	Yo gi japamasu nuya tsꞌoꞌbede hinte o yá ꞌñu no̱nga ya meximha̱i . Nöꞌö gi ꞌyo̱tꞌe , hyonga hanja gi ꞌbu̱i xiñho .
66020009	Violence	Habu̱ gatho ba po̱xa ya jöꞌi , ne bi hyextar ximha̱i , xa bi gotꞌatho habu̱ mi ꞌbu̱ ya gamfi ne ar hmöka hnini . Jö ba pe̱hna ar tsibi ba ta̱ mhetsꞌi , ne bi jöꞌsa xo̱ge .
44010048	Description	Ne bi ꞌbe̱pabiꞌu̱ nda nxixthe hár thuhu ar tsi Hmu Hesukristo . Ha nuyu̱ bi ꞌya̱pa ar Pedro nda gohwinu̱ maꞌra ya pa .
45002019	Grace	Gi ka̱xmbenihu̱ gar gu̱hnihu̱ ya goda̱ , ne yá ñotꞌi nuꞌu̱ togo ꞌbu̱ har ꞌbe̱xui .
62002025	Grace	Ne gehnu̱ ar ñhötꞌi bi ñötkagihu̱ : ar te hiñhamꞌu̱ da götsꞌi .
59003017	Description	Ha nunar hoga mfödi di ꞌñe mhetsꞌi , mꞌe̱tꞌo xintꞌaxi , hingi honga ar tuhni , di mönga ar hogamhö , ar hogajöꞌi . Di hwëka maꞌra , ne o̱tꞌa nꞌar hoga ꞌbe̱fi , hindi ñꞌöntꞌu̱tho , gatho umba ár mu̱i o̱tꞌa xiñho .
43003035	Faith	Jö ar Dada xa mö ár Tꞌu̱ , jange xi ꞌye̱ntꞌwa gatho hár ꞌye̱ .
61003009	Grace	Ar tsi Hmu hingi huꞌsta ar pa da ꞌyo̱tꞌa nöꞌö xi ñötꞌi , ngu benga ꞌra . Pe̱ꞌskagihu̱ ar tsꞌe̱ti hingi ne togo da mꞌe̱di , neꞌö gatho da ꞌyo̱tꞌwa yá ntso̱ꞌmi .
46007007	Grace	Nguga di nemhö hinto da nthöti , ho̱nse̱ hinge mahye̱gigihu̱ . Jö xi ꞌrakagihu̱ nꞌar ntꞌuni nꞌañꞌo nꞌa ngu nꞌa . ꞌRa umbi da nthöti , maꞌra hinꞌö .
46014001	Recommendation	Umba ri mu̱ihu̱ gi pe̱ꞌsu̱ ar mhöte . Hyoñhu̱ ya hogantꞌuni unga Jö , ne nuya hogantꞌuniyu̱ , hyoñhu̱ mꞌe̱tꞌo gi möñhu̱ nöꞌö xiꞌahu̱ Jö .
47004006	Grace	Ngetho Jö togo bi japa ar ñotꞌi nda hyaꞌsa madedar ꞌbe̱xui , go bi xoga ma mfenihu̱ ga hanthwu̱ ár nsunda Jö nheki hár hmi ar tsi Hmu Hesukristo .
44018024	Description	Nuya paꞌu̱ nꞌar xodyo már thuhu Apolo bi zo̱nga Efeso . Mar me Alejandria , xaka mbödi te nda mö , ne mi pötwa xiñho ár Tꞌofo Jö .
58013012	Grace	Jange ar tsi Hmu Hesukristo nꞌehe , bi tho nthi har hnini , ne njapꞌu̱ nunár jise̱ bi nöꞌmi , da hñökwa yá tsꞌoki ya jöꞌi .
56002015	Recommendation	Xipa ya ku nuya mhöyu̱ , zofo , ne tsu̱i ju̱ nunar tsꞌe̱di xi ꞌraꞌa Jö , hinto da ꞌñenö hinter me̱ꞌö nöꞌö gi utwabi .
62004009	Grace	Njanu̱ bi utkagihu̱ Jö , go ba pe̱nkwa har ximha̱i nöꞌö nꞌase̱ ár Tꞌu̱ , bi du , ne njapꞌu̱ bi ꞌraju̱ ar ꞌraꞌyo te .
43017024	Grace	Ma tsi Dadaꞌi , núyu̱ xka ꞌye̱ntkꞌa ha ma ꞌye̱ , di ne da mꞌu̱ habu̱ di ꞌbu̱ka , ne da hyanda nöꞌö ar nsunda xka ꞌrakagi ; ngetho ngi möki núꞌmu̱ hinxki thoktho ar ximha̱i .
45003016	Sin	Habu̱ gatho thogi , tso ar dumu̱i ne ar tsꞌoni ;
58004014	Faith	Di ꞌñehu̱ nꞌar döngamöjö togo bi yu̱tꞌa mhetsꞌi , ar tsi Hmu Hesu ár Tꞌu̱ Jö . Jange ga suhu̱ nunar jamfinu̱ di te̱ñhu̱ .
61001017	Grace	Da hanthe núꞌmu̱ Jö ar Dada bi ꞌñeꞌspa ár nsu ne bi umba ar nsunda , núnu̱ habu̱ bi nheki nunar mhö ndi ꞌñe har nsunda mhetsꞌi , mi enö : Gehnu̱ ma hmöka Tꞌu̱ , jakagi ga njohya .
46012011	Description	Ne gatho nuya ꞌbe̱fiyu̱ , nꞌase̱ togo o̱tꞌe , gehnu̱ ár Hñö Jö togo hemba nꞌa ngu nꞌa ngu neꞌö da umbabi .
66008012	Description	Ar goho e̱nxe̱ bi hyu̱xtꞌa ár kꞌaxtꞌathu̱xi , ne bi tsꞌokwa nꞌa hñu xe̱ni ar hyadi , ar zönö ne ya tso̱ , ne bi kꞌatꞌa nꞌar hñu xe̱ni ar hyatsꞌi ꞌbu̱ pa ne ꞌbu̱ xui .
44018017	Violence	Nuꞌmú̱ nuꞌu̱ himya xodyo bi gu̱ ar Sostene , ár ndö ár nijö ya xodyo mi ꞌbu̱ har hniniꞌö , xa bi fe̱nza hár nthandi ar ndö Galio , ha nunu̱ himbi dupa ár mu̱i .
43010039	Violence	Manꞌagi ya ndöxodyo mi nehmö nda gu̱ , ha bi kꞌotꞌi bi ma .
47004016	Faith	Jange hingi wentꞌa ma ñꞌemu̱ihu̱ . Mödi nunar ndoꞌyonu̱ di hanthu̱ thege , ha nunu̱ mbo ha ma mu̱ihu̱ , ꞌyo di nꞌaꞌyo hyaxꞌmu̱ .
43012003	Description	Ar Maria nꞌa mbi hñö nꞌar xito , mi ñꞌe̱nga ngu made ntꞌe̱ni nꞌar hogañu̱ni xa mar mhödi , ne bi goꞌspa ár wa ar Hesu . Ne bi gu̱ yá xtö mi thukwabi , ne xo̱ge ar ngu bi ñuxa nor hogañu̱niꞌö .
58011009	Faith	Ar ñꞌemu̱i bi ma̱tsꞌi bi mꞌu̱ ngu nꞌar nzo̱ho̱ har ha̱i xki ñhötꞌwabi , nuyu̱ ma yá ha̱i maꞌra . Mi ꞌbu̱ta ha ya ngudutu . Bi njapꞌu̱ ar Isa ne ar Hakob , nuꞌu̱ togo bi hñönga ar ñhötꞌi nꞌehe .
50003017	Recommendation	Tsi kuhu̱ , ꞌyo̱thu̱ ngu xka hyandgagihu̱ di o̱tꞌe , ne hyanthu̱ togo maꞌra te̱nda ngu xta uthe .
48006002	Recommendation	Ma ga mfa̱xtehu̱ nꞌa ngu nꞌa , ne njapꞌu̱ ga o̱thu̱ nöꞌö xikagihu̱ ar tsi Hmu Hesukristo .
59002024	Faith	Hyanthu̱ ꞌmu̱ , nuya jöꞌi numañho Jö ngetho o̱tꞌa ya hoga ꞌbe̱fi , hinge ho̱nse̱ thandwa ár ñꞌemu̱i .
45009014	Faith	Tema tsa̱ ga möñhu̱ ꞌmu̱ . Hage hingi o̱tꞌa xiñho Jö . Hinꞌö , hingi njapꞌu̱ .
45014001	Recommendation	Yo gi ꞌweju̱ nuꞌu̱ ya ku hingi tse̱di yá ñꞌemu̱i , ne yo gi ñöniwi tema gi beñhu̱ .
66012007	Violence	Mꞌe̱fa ba njanu̱ nꞌar tuhni mhetsꞌi . Ar ndöꞌe̱nxe̱ Mige ne yá e̱nxe̱ mi ntunkwi ar zothe , mi fa̱xa yá e̱nxe̱ nꞌehe .
49004026	Recommendation	Nuꞌmu̱ da mbo̱ ri kwe̱hu̱ , yo ma da hya̱ꞌahu̱ ri mfenihu̱ gi ꞌyo̱thu̱ nꞌar tsꞌoki . Ñhogamu̱ihu̱ , yo gi to̱ꞌmhu̱ da tho ar pa .
60003009	Recommendation	Yo gi koꞌspabihu̱ yá ñöni togo o̱tꞌahu̱ ar tsꞌoki , ne hingi ntsa̱ntsꞌaniwi maꞌra . Nöꞌö gi ꞌyo̱thu̱ , te̱twathohu̱ Jö , ngetho xi tsꞌoñꞌahu̱ da tꞌaꞌahu̱ ar njöpi .
43008029	Grace	Numa Dada togo ba pe̱nkagi hinxi hye̱gase̱ , hyaxꞌmu̱ di ꞌbu̱ꞌbe , ngetho nuga di o̱tꞌa nöꞌö numañhoꞌö .
49006014	Recommendation	Jange umba ri mu̱ihu̱ gi tse̱thu̱ , ne gi pe̱ꞌsu̱ nöꞌö majöni ngu nꞌar bötꞌi xka ngu̱thu̱ xiñho , ne ar hogajöꞌi ngu nꞌar hebo̱jö ta̱kꞌahu̱ .
66001020	Description	Ma ga xiꞌa tema di bo̱nga nuya yoto ya tso̱ xka hyanda ha ma ñꞌe̱i , ne nuya yoto ya kꞌaxtꞌabo̱jö mfoxꞌyo : nuya yoto ya tso̱ , gehyu̱ nuya yoto ya e̱nxe̱ ꞌbu̱ ha nuya yoto ya nijö . Ha nuya yoto ya mfoxꞌyo xka hyandi , gehyu̱ nuya yoto ya nijö .
58002009	Grace	Ha nupya xta hanthu̱ ar Hesu , nöꞌö togo ꞌra ya tsi pa bi thuxa ha̱i ya e̱nxe̱ , xi tꞌumbabi ar nsunda ne ar nsu , ngetho bi tho ar u̱gi núꞌmu̱ mi thökwabi ár te . Njapꞌu̱ xki benga Jö ar Dada nda unga ár te ne nda hwëgagihu̱ ar mpo̱ho̱ .
50002013	Grace	Ngetho Jö go ko ár mu̱i , jaju̱ da bo̱ ha ma mu̱ihu̱ ga nethohu̱ ga o̱thu̱ nöꞌö möñꞌö , ne fa̱xkagihu̱ da tsa̱ ga o̱thu̱ .
43015011	Grace	Di xiꞌahu̱ njapꞌu̱ ne ga thokꞌahu̱ ma johya , ne da nxo̱ge ri johyahu̱ .
54001001	Description	Nuga dar Pablo , ár mpo̱tegi ar tsi Hmu Hesukristo , ngu xki hñuxkagi Jö ma Po̱ho̱tehu̱ ne ma tsi Hmuhu̱ Hesukristo , gehnu̱ ma ndo̱ꞌmihu̱ .
54002009	Recommendation	Di ne nꞌehe , gatho ya ꞌbe̱hñö da beni xiñho hanja da ñhe , hinda ñꞌetsꞌi , ne di pe̱ꞌsa yá tsa̱ . Hinda ꞌyeka yá ñö exa yá nsu , xa di tuta nze̱ye̱ ya hwe̱xkabo̱jö , ya tꞌaxdo , wa ya he ximhödi .
43002015	Violence	Ar Hesu bi hyoka nꞌar nkꞌe̱nxi nthöhi , ne bi ꞌye̱nga nuya ma̱ , mahye̱giwi yá de̱ti ne yá boi mi ꞌbu̱ har nijö . Bi fontꞌwa yá bojö ya pa̱tbojö ne bi pu̱spa yá mexa .
49002010	Grace	Jö go bi mengi bi hyógagihu̱ maꞌraꞌyo ngetho di nꞌatꞌwihu̱ ar tsi Hmu Hesukristo , ne njapꞌu̱ nga o̱thu̱ nöꞌö ar ñho xki ꞌye̱gagihu̱ Jö nga o̱thu̱ .
60004012	Recommendation	Ma tsi hmöka kuhu̱ , yo gi tu ri mu̱ihu̱ nuꞌmu̱ xta epꞌu̱ ya thogi , ne da zu̱ꞌahu̱ ngu nꞌar tsibi da tsa̱tꞌahu̱ ri ñꞌemu̱ihu̱ . Yo ma gi ꞌyo̱hu̱ xta epꞌu̱ gathoyu̱ .
66019007	Recommendation	Ma ga njohyahu̱ , hö xa ga njohyahu̱ , ne ga umfu̱ ar nsunda , ngetho xi da̱tꞌa ár nthöti ar tsi Ntxönandöni , ne nunár ꞌbe̱hñö xi ñhoki .
49006017	Recommendation	Gi suhu̱ ar mpo̱ho̱ , ngu nꞌar fu̱ibo̱jö da da̱kꞌahu̱ ri ñöhu̱ . Ne gi hñöhu̱ ár mhö Jö , ngu nꞌar ndo̱jwai ꞌraꞌahu̱ ár Hñö Jö .
44007024	Violence	Nu mi zo̱nga habu̱ mi ꞌbu̱ꞌu̱ , bi hyanda nꞌar me Ehipto mi netꞌwa nꞌa yá kuꞌu̱ . Bi ma ba ñöni , jange ar Moise bi hyo nöꞌö ar me Ehipto , ne njapꞌu̱ bi koꞌspa ár ñöni .
53003013	Recommendation	Tsi kuhu̱ , yo ma da za̱ꞌahu̱ gi ꞌyo̱thu̱ nöꞌö xiñho .
46016013	Faith	Zo̱tꞌa ri da̱hu̱ , ze̱ta ri ñꞌemu̱ihu̱ . Yo gi wenthu̱ , ne xa gi no̱xju̱ .
44007043	Sin	Hinga jahu̱pꞌu̱ , ngetho nöꞌö ngi o̱thu̱ ngi muꞌsfu̱ ár ngu ar Molok , ne ngi ju̱thwu̱ ár tso̱ ri tsitahu̱ ar Renfán . Gehyu̱ ya tsita ga hyoju̱ ngi ndöñhu̱ . Jange ma ga thokꞌahu̱ da tsꞌixꞌahu̱ injanu̱ har ha̱i Mbabilonia .
53002015	Recommendation	Jange tsi kuhu̱ , tse̱ta ri ñꞌemu̱ihu̱ . Yo ma gi hye̱hu̱ nöꞌö xta utꞌahe netho , wa ha ya he̱ꞌmi xta pe̱ñꞌahe .
47005005	Grace	Nöꞌö togo bi hyógagihu̱ nga thohu̱ njanu̱ , gehnu̱ Jö . Ne xi ꞌrakagihu̱ ár Hñö , xi ꞌbe̱tꞌogihu̱ , ne njapꞌu̱ di pöhu̱ ga höñhu̱ xo̱ge mꞌe̱fa .
54002011	Recommendation	Ar ꞌbe̱hñö dá ꞌyo̱xta ár mhö Jö mhönga har nijö , ne da bödi tema nsipabi , ne da ꞌyo̱tꞌe .
54005019	Recommendation	Nuꞌmu̱ togo ne te da hyo̱xa nꞌar ma̱ꞌyo , mahyoni di ꞌbu̱ yoho wa hñu togo da tsa̱ da da̱majöni .
45016016	Recommendation	Ne uñhu̱ nꞌar ñhu̱fi nꞌa ngu nꞌa dar ntꞌaxi ri mfenihu̱ . Di ze̱ngwaꞌihe gatho nuyá nijögihu̱ ar tsi Hmu Hesukristo .
66018019	Description	Bi ꞌyu̱xya fontha̱i ha yá ñö mi tho ar dumu̱i , ne xa mi mar tsꞌoni mi eñꞌu̱ : — Hwëkate nunar tsi döta hnini . Ngetho nuyá ñho xki japi nda bo̱xa mañö gatho nuꞌu̱ togo pe̱ꞌsa yá motsa har dehe , ha nupya nꞌapatho xi nhwati .
62003001	Grace	Beñhu̱ tengu xi mökagihu̱ Jö , bi ꞌñengagihu̱ yá bötsigihu̱ . Jange nuꞌu̱ togo hingi jamfi , hingi pöju̱ , ngu himbi böꞌö .
60005005	Recommendation	Mahye̱gi di xiꞌahu̱ nuꞌahu̱ gi bötsihu̱ , ꞌyo̱thu̱ te da xiꞌahu̱ ya ndö har nijö . Gathoꞌihu̱ ñꞌo̱thu̱ nꞌa ngu nꞌa , ne di nhekitho ri hogamu̱ihu̱ , ngetho : Jö nto̱xkwi nuꞌu̱ ya ñꞌexte , ne hwëkwa ár mfa̱tsꞌi nuꞌu̱ hingya ñꞌetsꞌi .
45003004	Faith	Hö , da ꞌyo̱tꞌe . Mödi gatho ya jöꞌi da mönga ya nhemhñö , Jö hinꞌö . Ngu enga har tꞌofo : Ma da födi gi mönge majöni , ne ma gi ntöte núꞌmu̱ theñꞌa ya jöꞌi .
44009014	Violence	Ha xi umba nse̱ki ya ndömöjö da e da gu̱ gatho nuꞌu̱ matꞌa ri thuhuwa nꞌehe .
61002001	Sin	Mi ꞌbu̱ nuya paꞌu̱ ya kate mꞌe̱hni har hnini Israel , ngu ma da nja ya kate utate habu̱ gi ꞌbu̱hu̱ nꞌehe . Nuyu̱ ma da ku̱tꞌa ñꞌöntho ya tsꞌomhö da hwata ar nijö . Hinge ho̱nse̱ꞌö , ma da ko̱nga ar tsi Hmu togo bi gu̱ka har tsꞌoki , ne njapꞌu̱ ma da nhwati nꞌagitho .
43005018	Violence	Mi ꞌyo̱xa nuya mhöyu̱ , nuya ndöxodyo xa bi hñuxa yá kwe̱ . Ne mi ne nda hyoꞌu̱ , ngetho himi o̱tꞌa nöꞌö mönga har tꞌofo habu̱ no̱nga ar pa ntsa̱ya̱ , ne mi embase̱ Jö go már Dada , njapꞌu̱ mi ñhuxkwi .
46011002	Faith	Tsi kuhu̱ , di esꞌa ri nsuhu̱ , ngetho hinxka pumhnigihu̱ , ne gi te̱nthu̱ nuya ntꞌuti da tsokꞌahu̱ .
44002025	Faith	Ar ndö Dabi xki no̱ñꞌö núꞌmu̱ bi ꞌñenö : Ndi handga Jö hyaxꞌmu̱ ndi ꞌbu̱ꞌbe , ꞌba̱ ha ma ñꞌe̱i , hinga ntsu .
60001023	Grace	Ngetho xka penju̱ xka mꞌu̱hu̱ manꞌagi . Hinge xka ꞌñehu̱pya ha nꞌa di the ár te . Xka po̱ñhu̱ ha nꞌa hingi the ár te , núꞌmu̱ ga pöthwu̱ ár mhö Jö hö ar te ne hiñhamꞌu̱ da thege .
59005016	Recommendation	Nda̱hu̱ ri tsꞌokihu̱ nꞌa ngu nꞌa , mhathwu̱ Jö nꞌa ngu nꞌa , ne da tsa̱ gi thixu̱ . Nu ár hoga ntꞌa̱di nꞌar hogajöꞌi , xa te gatho tsa̱ da ꞌyo̱tꞌe .
43006047	Faith	Xa majöni di xiꞌahu̱ , nu togo ñꞌemu̱igi pe̱ꞌsa ar te hiñhamꞌu̱ da götsꞌi .
43014018	Grace	Hinga ma ga he̱kꞌase̱hu̱ . Ga pengi ga ꞌbu̱hwihu̱ manꞌagi .
45003002	Grace	Nze̱ye̱ ya mfa̱tsꞌi pe̱ꞌsa ya xodyo , ne töte ár hño . Gehyu̱ mꞌe̱tꞌo bi tꞌe̱ntꞌwa ha yá ꞌye̱ ár mhö Jö .
49006005	Recommendation	Nuꞌahu̱ gi mꞌe̱gohu̱ , ꞌyo̱thu̱ ri hmuhu̱wa har ximha̱i . ꞌÑeꞌsfu̱ ár nsu , ne tsitꞌa ri mu̱i gi pe̱fu̱ , to da ꞌñenö gi pe̱fu̱ ar tsi Hmu Hesukristo .
45002004	Grace	Yoꞌö gi u̱tsabihu̱ ár döta ñhogajöꞌi Jö , ár tsꞌe̱ti , ne ár mhöte . Ha hingi pöhu̱ , gehnu̱ ár ñhogajöꞌi da ma̱xꞌahu̱ gi ꞌyo̱thwu̱ ár ntso̱ꞌmi .
62005014	Faith	Gehnu̱ ar ñꞌemu̱i di pe̱ꞌspabihu̱ , nuꞌmu̱ ga a̱fu̱ ngu neꞌö , da ꞌyo̱xkagihu̱ .
45015013	Faith	Ha nunar Jö togo unga ar ndo̱ꞌmi , xa da ꞌraꞌahu̱ ar johya ne ar hogamꞌu̱i ngetho gi ñꞌemu̱ihu̱ . Ne da hñusꞌa ri ndo̱ꞌmihu̱ tsixꞌahu̱ ár tsꞌe̱di ár Hñö Jö .
43019041	Description	Getꞌu̱nu̱ habu̱ xki tsꞌu̱ta ar Hesu mi ꞌbu̱hnu̱ nꞌar hwöza , ne har hwöza mi ꞌbu̱hnu̱ nꞌar ꞌraꞌyo tꞌa̱gi hinto xki tꞌa̱gi .
66019020	Violence	Ar tsꞌozuꞌwe bi nju̱ , ne bi nju̱ ar kate mꞌe̱hni nꞌehe , togo xki ꞌyo̱tꞌa ya ntꞌudi bi hya̱tꞌa nuꞌu̱ bi hñömba ár nthixtꞌi ar tsꞌozuꞌwe , ne bi ndönga ar do ndi hñötsꞌi . Gatho yohoyu̱ bi nju̱ bi tꞌetꞌa tetho ha nꞌar tsibi ngu nꞌar ñho̱nthe , habu̱ zo̱ ku̱ ya kꞌaxtꞌado xa xi mpa .
45012020	Recommendation	Di xiꞌahu̱ , nuꞌmu̱ ri ñꞌu̱nihu̱ tunthu , umbabihu̱ te da zi , ha nuꞌmu̱ tuthe , umfu̱ ar dehe . Nuꞌmu̱ gi japabihu̱ njapꞌu̱ ri ñꞌu̱nihu̱ , hindi pödi ha da hwiꞌsa ár ñö di ntsa̱ .
51003016	Recommendation	Di oda ri mfenihu̱ ár mhö ar tsi Hmu Hesukristo . Ngetho xka hñöñhu̱ ar hoga mfödi , ñꞌuthu̱ ne huꞌma ri mu̱ihu̱ nꞌa ngu nꞌa . Ndöñhu̱ ar tsi Dada gi tuthu̱ ya nsa̱di ne ya thuhu no̱nga Jö . Umfu̱ njamödi ha ri mu̱ihu̱ .
51003019	Recommendation	Ñꞌo̱ho̱hu̱ , möhu̱ ri ꞌbe̱hñöhu̱ , ne yo gi o̱thu̱ ndöta .
54005016	Recommendation	Nuꞌmu̱ nꞌar ku ar ñꞌo̱ho̱ wa ar ꞌbe̱hñö ꞌñe nꞌár mëni hár ngu di ꞌranxu , mahyoni da umba nöꞌö te kꞌatꞌi , ne hindar ñhembibi ar nijö da su , ne da tsa̱ da ma̱xa maꞌra nuꞌu̱ majöni hinto ꞌñehe to da ma̱tsꞌi .
62005011	Grace	Ne go gehnu̱ ar mhö xi da̱majöni : Jö xi ꞌraju̱ ar te hiñhamꞌu̱ da götsꞌi , ne nunar tenu̱ go unga ár Tꞌu̱ .
62005012	Faith	Nöꞌö togo pe̱ꞌspa ár Tꞌu̱ Jö hár mu̱i , pe̱ꞌsa ar te hiñhamꞌu̱ da götsꞌi . Ha nöꞌö togo hingi pe̱ꞌspa ár Tꞌu̱ , hingi to̱ꞌma ar te hiñhamꞌu̱ da götsꞌi .
43008036	Grace	Njapꞌu̱tho nꞌehe , nuꞌmu̱ ár Tꞌu̱ Jö da gu̱kꞌahu̱ har tsꞌoki , majöni xka po̱ñhu̱ , ne hinte koꞌahu̱ .
49003013	Faith	Jange di a̱ꞌahu̱ , hingi tu ri mu̱ihu̱ gi hanthu̱ di tho ya ntꞌu̱tsa ngetho di hösꞌahu̱ ar hoga mhö . Njohyahu̱ , gehnu̱ esꞌahu̱ ri nsuhu̱ .
45016018	Sin	Ngetho nuya jöꞌiyu̱ hingi pe̱pa ar tsi Hmu Hesukristo . Pe̱pase̱ yá mu̱i , ne xa nza̱da yá ne ka nuꞌu̱ o̱xa gatho nöꞌö nsipabi .
45001029	Sin	Xa bi ñꞌe̱ntꞌi nda ntsꞌojöꞌi , ya mꞌe̱ngwi jöꞌi , ya tsꞌomꞌu̱i , ya ne mꞌe̱tsꞌi , ya ñö tsꞌate . ꞌBe̱ntebi yá me̱ti maꞌra , ya hyote , ya tuhni , ya nemhñö , ya tsꞌokte ;
55001014	Recommendation	Ngetho xi tꞌaꞌa ár tsꞌe̱di ár Hñö Jö ꞌbu̱ ha ri mu̱i , su nunar hoga mhö xi tꞌe̱ntꞌa ha ri ꞌye̱ .
48006008	Faith	Nuꞌmu̱ ga o̱thu̱ gatho nöꞌö di nehu̱ , ma ga xohu̱ nöꞌö xintsꞌotho . Ha nuꞌmu̱ ga o̱thu̱ gatho nöꞌö ne ár Hñö Jö , ma ga xohu̱ ar te hiñhamꞌu̱ da götsꞌi .
46010009	Recommendation	Hinga xaꞌsfu̱ ár kwe̱ ar tsi Hmu ngu bi ꞌyo̱tꞌa ꞌraꞌu̱ , ne bi duꞌu̱ xki mu̱hna ya kꞌeñö .
46013005	Recommendation	Hingar bo̱ka , hingi honse̱ ár ñho . Hingi mbo̱ ár kwe̱ , ne hingi kwatatho hár mu̱i .
66009009	Description	Mi köxa ha yá ndoꞌyo ngu nꞌar ntha̱ki bo̱jö . Nu ár mbu̱ni yá hwa mi ñhe̱hwi ár nga̱ni ya bo̱jö ju̱tꞌa ya fani nixtꞌi di ma har tuhni .
43015022	Sin	Nuꞌmu̱ hinxta ekahmö ne hinxta zohmö nuya jöꞌiyu̱ , hinte ma tsꞌoki di tuhmöyu̱ . Ha xta ehe xta xipabi , jange hiñꞌotho te da döꞌu̱ .
51004005	Recommendation	Jamasuhu̱ hanja gi ꞌyohu̱ . ꞌYohu̱ gi pe̱ꞌsu̱ nꞌar döta mfödi ha yá nthandi nuꞌu̱ hingya gamfi . Yo gi tsa̱ya̱hu̱ mömfu̱ ár mhö Jö .
45006006	Faith	Di pöhu̱ ꞌmu̱ , numa ꞌbe̱tꞌo mꞌu̱ihu̱ bi tsꞌu̱ta har pontꞌi mahye̱giwiꞌö . Ne njapꞌu̱ nunar mꞌu̱inu̱ bi nhwati , hinda mengi da me̱pa ar tsꞌoki .
62003010	Sin	Njanu̱ nheki togo yá bötsi Jö ne togo yá bötsi ar tsꞌondöhi : Gatho nuꞌu̱ togo hingi o̱tꞌa nöꞌö xiñho ne hingi mö ár ku , hingyá bötsi Jö .
45008007	Sin	Nuꞌu̱ ꞌbu̱ ngu ne yá mfenise̱ , nto̱xkwi Jö , ngetho hingi ne , ne hingi tsa̱ da ꞌyo̱twa yá ꞌbe̱pate möñꞌö .
44002026	Faith	Jange nuga xa di johya ne di petwa maꞌra nor johyaꞌö . Ne di to̱ꞌmi núꞌmu̱ xka tu , ma ga pengi ga nte .
46010020	Sin	Hinꞌö . Nuga di beni , nuꞌu̱ togo po̱ꞌspa ar ñhuni ya tsita , go po̱ꞌspa ya tsꞌondöhi , hingo umba Jö . Ne nuga hindi ne gi ntsixkwihu̱ ya tsꞌondöhi .
44013001	Description	Mi ꞌbu̱hnu̱ har nijö Antiokia ꞌra yá mꞌe̱hni Jö ne ꞌra ya utate : Ar Berhnabe , ar Simu nöꞌö mi tꞌembabi ar ꞌBojöꞌi , ar Lusio nöꞌö mar me Sirene , ar Saulo , ne ar Manaen nöꞌö bi tewi mahye̱gi ar ndö Erode .
49005006	Recommendation	Yo ma gi ñhe̱hu̱ togo da hya̱ꞌahu̱ ya nemhñö , ngetho nuya tsꞌokiyu̱ japi da e ár kwe̱ Jö da zu̱ nuya me̱ꞌsku .
56001011	Sin	Nuya jöꞌiyu̱ mahyoni da jotwa yá ne , ngetho tsꞌomba yá mfeni ya jöꞌi ne gatho nuꞌu̱ ꞌbu̱ ha yá nguyu̱ . Utwa nöꞌö hingi ho , ne njapꞌu̱ da tsa̱ da gu̱kwa ar bojö .
43013011	Sin	Ngetho mi pöꞌö togo ma nda da̱ , jange bi ꞌñenö : Hinga gatho xi ntꞌaxkꞌaꞌihu̱ .
43010001	Sin	Xa majöni di xiꞌahu̱ , nöꞌö togo hingi ku̱tꞌa hár goxthi ár nguñꞌo ya de̱ti , ne po̱xta har jödo , nꞌar bë ne ar da̱kate .
61002015	Sin	Xi hye̱ꞌu̱ ar ꞌñu majöni , ne xi de̱mba ár ꞌñu ar Balam ár tꞌu̱ ar Beor , togo xa bi mö ár nthöhö ar tsꞌoki .
44014005	Violence	Ha ꞌra ya xodyo ne ꞌra nuꞌu̱ himya xodyo , bi mfa̱xkwi yá ndöꞌu̱ nda me̱i , mi ne nda gu̱ nkꞌahni ya mpo̱te .
43021017	Description	Bi ꞌñemba ár hñuꞌgi : — Simu , ár Tꞌu̱ꞌi ar Honas , ha gi mökagi . Ar Pedro bi zo̱tꞌa ár mu̱i xki xipa ár hñuꞌgi , ha gi mökagi . Ne bi döti : — Ma tsi Hmuꞌi , gi pöke xiñho gatho . Gi pödi di möꞌaꞌi . Ar Hesu bi ꞌñembabi : — Suka ma de̱ti .
66021027	Sin	Hinte ma ntsꞌotho ma da yu̱tnu̱ , hinda yu̱tꞌa nꞌa togo hingi o̱tꞌa xiñho wa di mönga ya nhemhñö ; ho̱nse̱ nuꞌu̱ togo di huxa yá thuhu har he̱ꞌmi no̱nga ar te , ár me̱ti ar tsi Ntxönandöni .
66017004	Sin	Nunar ꞌbe̱hñönu̱ mi he nꞌar he mar nkꞌantsꞌi ne mar nthe̱ntsꞌi , ne mi hö ya kꞌaxtꞌabo̱jö , ya nza̱thodo ne maꞌra ngu ya tꞌaxdo xi mhödi . Mi hö hár ꞌye̱ nꞌar kꞌaxtꞌabo̱jö tꞌe̱ni mi ñuxa nöꞌö hingi ho , ne nöꞌö xi ntsꞌotho ꞌbe̱ngwi ya jöꞌi .
51003014	Recommendation	Jange mahyoni da gopꞌathoꞌihu̱ ar mhöte . Njapꞌu̱ gi nꞌathohu̱ , ne da tsa̱ gi ꞌbu̱hu̱ nꞌadar mfeni gi pe̱ꞌsu̱ .
43012023	Description	Ar Hesu bi dötwabiꞌu̱ ne bi ꞌñenö : — Xi zo̱ ar pa da hñönga ár nsunda mhetsꞌi Nöꞌö Togo ba e bi Njöꞌi .
45002022	Sin	Gi möñhu̱ hingi ho da tsꞌimba ár nthöti maꞌra , yoꞌö gar tsinganthötihu̱ . Gi u̱tsahu̱ ya tsita , yoꞌö gi pëfu̱ yá nijö ꞌmu̱ .
45007008	Sin	Ha nor tsꞌoki bi gu̱ ar ꞌbe̱pate ne bi jakagi da ꞌbe̱nte . Ngetho nuꞌmu̱ hindi othohmö ar ꞌbe̱pate , ar tsꞌoki xi mꞌe̱tho .
44026017	Grace	Nuga ga ñöñꞌaꞌi hinte da jaꞌaꞌi nuyu̱ ri mixodyowi , ne nuꞌu̱ hingya xodyo habu̱ gatho ma ga pe̱ñꞌaꞌi .
56003003	Sin	Ngetho nuju̱ nꞌehe , mamꞌe̱tꞌo te gatho ndi benthu̱ , hinge ndi o̱thu̱ Jö , ndi mꞌe̱thohu̱ ha ya tsꞌoki . Ya tsꞌomfeni mi jakagihu̱ nga o̱thu̱ gatho nöꞌö mi neꞌö . Ndi ꞌbu̱hu̱ har tsꞌomꞌu̱i , ndi hyo̱kwabihu̱ nöꞌö te pe̱ꞌsa maꞌra , ndar ñꞌu̱tsatehu̱ , nꞌa ngu nꞌa ndi ñꞌu̱tsahu̱ .
54005021	Recommendation	Di ꞌbe̱pꞌaꞌi hár nthandi Jö , ar tsi Hmu Hesukristo ne yá e̱nxe̱ xi hwañꞌö , ꞌyo̱tꞌa ngu di xiꞌaꞌi , yo ma gi fa̱xa nꞌa wa manꞌa .
58010035	Recommendation	Jange yo ma gi hye̱hu̱ gi ndöꞌmhu̱ , ngetho bi to̱pꞌahu̱ nꞌar döta nthöhö .
46004002	Faith	Nuyá ꞌbe̱go Jö xi tꞌumba nꞌar ꞌbe̱fi , mahyoni da ꞌyo̱tꞌa ngu xi nsipabi .
44009043	Description	Har Pedro bi gohnu̱ Nhope nze̱ye̱ ya pa hár ngu nꞌar ku ár thuhu ar Simu , ar hokaximhni .
46003016	Grace	Ha hingi pöhu̱ go ár nijöꞌihu̱ Jö , ne ár Hñö Jö ꞌbu̱ ha ri mu̱ihu̱ .
58010019	Faith	Jange tsi kuhu̱ , di pe̱ꞌsu̱pya ar se̱ki ga ku̱thu̱ har xe̱ni Xa Ar Nsunda , gehnu̱ bi gutꞌa núꞌmu̱ mi nöꞌma ár ji ar tsi Hmu Hesukristo .
43008021	Sin	Ar Hesu bi mengi bi ꞌñembabiꞌu̱ : — Ma ga maga , ne nuꞌahu̱ gi hyongagihu̱hmö . Ha ma gi tuwi ri tsꞌokihu̱ , ne hinda tsa̱ gi möhu̱ habu̱ gar maga .
51003012	Recommendation	Dá nheki ri ꞌraꞌyo mꞌu̱ihu̱ ngu nꞌar ꞌraꞌyo he , ngetho Jö xi möꞌahu̱ ne xi hwañꞌahu̱ ngu ár me̱tiꞌö . Jange nupya ꞌbu̱hu̱ gi pe̱ꞌsu̱ nꞌar döta nhwëki , ne ar ñhogajöꞌi , hingi ñꞌexu̱ , pe̱ꞌsu̱ nꞌar hogamu̱i ne ar tsꞌe̱ti .
43012026	Faith	Nöꞌö togo ne da me̱pkagi , dá de̱ngagi , ne habu̱ ga ꞌbu̱ka ka da mꞌu̱hnu̱ nꞌehe . Nuꞌu̱ togo da me̱pkagi , ma Dada da ꞌñeꞌspa ár nsu .
54003004	Description	Di pödi hanja da zixa xiñho ár ngu , ne nuyá bötsi di o̱tꞌa nöꞌö ne Jö .
52005011	Recommendation	Jange hñuꞌma ri mu̱ihu̱ nꞌa ngu nꞌa , ne mfa̱xu̱ da te ri jamfihu̱ , ngu xka nzöihu̱ gi o̱thu̱ .
62003011	Recommendation	Ngetho gehnu̱ ar mhö xka ꞌyo̱hu̱ ya mahamꞌu̱ : Ga nmhöhu̱ nꞌa ngu nꞌa .
46007026	Recommendation	Xi ñhembitho nuya pa di ꞌbu̱hu̱pya , jange xiñhohmö da gota njapꞌu̱ , hinda nthöti .
43003001	Description	Mi ꞌbu̱ nꞌar ñꞌo̱ho̱ mar de̱ngaꞌbe̱pate már thuhu Nikodemo , mar ndö madeda yá mixodyowi .
59002025	Description	Njapꞌu̱ ar Rahab mar tsꞌoꞌbe̱hñö , bi nhu hinte ma tsꞌoki mi tu , ngetho bi umba ar tsa̱ya̱ yá mꞌe̱hni , ne bi koꞌsa ha manꞌar ꞌñu .
54002015	Faith	Jange xa tho ya u̱gi ya ꞌbe̱hñö núꞌmu̱ mꞌu̱ yá bötsi . Mödi nuya ꞌbe̱hñö ma da mpo̱ho̱ nuꞌmu̱ hinda hye̱pꞌu̱ yá ñꞌemu̱i , da me̱ꞌsa ar mhöte , ne da mꞌu̱ nꞌar mꞌu̱i xintꞌaxi di tsupa Jö .
44013017	Grace	Jö togo ndönga ya me Israel bi hwahna ma palehu̱ , ne bi japi bi xu núꞌmu̱ ma ya nzo̱ho̱tho har ha̱i Ehipto , ne bi ñꞌu ár döta tsꞌe̱di mi gu̱knu̱ .
44015008	Grace	Ha Jö togo pötwa yá mfeni ya jöꞌi , bi da̱majöni xki ñꞌemu̱iꞌu̱ mi umba ár Hñö Jö , jangu xi ꞌrakagihu̱ nꞌehe .
59002011	Sin	Ngetho getꞌö togo bi ꞌñenö : Yo gi tsimba ár nthöti maꞌra , getꞌö xi ꞌñenö nꞌehe : Yo gi ñhote . Ngetho nuꞌmu̱ hingi tsimba ár nthöti manꞌa , ha gi hote , njapꞌu̱ xka tsꞌokwa yá ꞌbe̱pate Jö .
43010028	Grace	Ne di umba ar te hiñhamꞌu̱ da götsꞌi , hiñhamꞌu̱ ma da mꞌe̱di , ne hinto tsa̱ da zimga ha ma ꞌye̱ .
45016020	Grace	Jö togo unga ar hogamꞌu̱i , ngutꞌa ma da ze̱ꞌma ar tsꞌondöhi ha ri wahu̱ . Ar tsi Hmu Hesukristo da hwëkꞌahu̱ ár ntꞌuni .
55003005	Sin	Ñꞌudi ngu ya hogajöꞌihmö , mödi hingi nheki ár tsꞌe̱di Jö ha yá mu̱i . ꞌWege , yo gi nthöskwiyu̱ .
45012005	Description	di njahu̱pꞌu̱ nꞌehe . Mödi di nze̱ye̱hu̱ , ꞌrangugihu̱ dár ndoꞌyohu̱ ar Hesukristo , ne di mfa̱xu̱ nꞌa ngu nꞌa .
56003008	Faith	Majöni nunar mhönu̱ di xiꞌi . Jange xa gi xipa ya ku , ne njapꞌu̱ gatho nuꞌu̱ xi ñꞌemu̱i Jö , da umba yá mu̱i da ꞌyo̱tꞌa nöꞌö xiñho , gehyu̱ da ma̱xa gatho da ꞌñepabi nöꞌö xiñho .
59002023	Faith	Njapꞌu̱ bi thogi ngu enga hár Tꞌofo Jö habu̱ enö : Ar Abra bi ñꞌemu̱i Jö ne bi nhu hinte ma tsꞌoki mi tu , ne bi nsipabi ár ñꞌowi Jö .
59002001	Faith	Ma tsi kuhu̱ , dá nheki nuna ri ñꞌemu̱ihu̱ gi pe̱ꞌsfu̱ ma tsi Hmuhu̱ Hesukristo , yo gi hwanthu̱ togo gi zohu̱ .
45003013	Sin	Ngu nꞌar tꞌa̱gi xoxtho , njapꞌu̱ yá neꞌu̱ . Nuyá jöhne kate , ha yá ne thente , ñhe̱hwi ár ngi nꞌar kꞌeñö po ha yá ne .
49005028	Recommendation	Njahu̱pꞌu̱ nuꞌahu̱ gar dömehu̱ nꞌehe , möhu̱ ri ꞌbe̱hñöhu̱ ngu gi möse̱ ri ndoꞌyohu̱ . Nöꞌö to mö ár ꞌbe̱hñö , mhöse̱ nꞌehe .
45009030	Faith	Te da tsa̱ ga möñhu̱pya . Nuꞌu̱ hingya xodyo himi honi nda mꞌu̱ xintꞌaxi hár nthandi Jö , gehyu̱ xi nhu hinte ma tsꞌoki tupya ngetho ñꞌemu̱i .
54003009	Faith	Di su xiñho nuna ñꞌemu̱i xi tꞌuti , ne di ñꞌu nꞌar mfeni xintꞌaxi .
54006002	Recommendation	Nuꞌu̱ togo ꞌñe yá hmu ya gamfi , xa da umba yá mu̱i da me̱pabi xiñho , yo ma da hye̱gi da ꞌyo̱te . Ngetho nuꞌu̱ togo hönga nunar hoga ꞌbe̱finu̱ , gehyu̱ yá hmöka ku . Utwabi gathoyu̱ ya ku , ne hñuꞌmba yá mu̱i da ꞌyo̱tꞌe .
45003003	Faith	Nuꞌmu̱ ꞌrayu̱ hinxi ñꞌemu̱i , hage njapꞌu̱ Jö hinda ꞌyo̱tꞌa nöꞌö xi mö .
43019034	Violence	Ne nꞌa nuya ndogu bi gu̱ nꞌar maza , bi su̱ꞌspa ár ꞌbo̱tsꞌe , ne bi kꞌontsꞌa ar ji ner dehe .
43015012	Recommendation	Gehnu̱ ma ꞌbe̱pate : Gi mhöhu̱ nꞌa ngu nꞌa ngu xta möꞌahu̱ .
45006013	Recommendation	Hingi ꞌye̱nthu̱ ri ndoꞌyohu̱ da me̱pabi ar tsꞌoki . ꞌYe̱ntꞌase̱ ri tehu̱ hár ꞌye̱ Jö , ngu nꞌa xi mengi xi nte , ne japi da me̱ nöꞌö xiñho .
58010039	Faith	Mödi nuju̱ hinga gekagihu̱ nuꞌu̱ di penju̱ ga mꞌe̱hu̱ . Nuju̱ di pe̱ꞌsu̱ ar ñꞌemu̱i , ne hinda mꞌe̱ ma pahu̱ .
45011026	Grace	Mꞌe̱fa gatho ya me Israel ma da mpo̱ho̱ , ngu enga har Tꞌofo : Ma da zo̱ nꞌar ñönte di ꞌñe Sion , ne da paxtꞌa nöꞌö xi ntsꞌotho ha yá ꞌbe̱to ar Hakob .
52002015	Violence	Nuya xodyo go bi hyoꞌu̱ ar tsi Hmu Hesukristo , ne gese̱ꞌu̱ bi hyo yá mꞌe̱hni Jö , ha nuje bi gukagihe . Hingi ne da me̱pa Jöꞌu̱ , ne u̱tsa gatho ya jöꞌi .
58010026	Sin	Ngetho nuꞌu̱ xi bö nöꞌö majöni , ne di nese̱ da ꞌyo̱tꞌa ya tsꞌoki , hinda ma da tꞌo̱tꞌa manꞌar mꞌo̱ñho̱ da thökwa yá tsꞌokiyu̱ .
49002006	Grace	Ne ngu bi gu̱xa ar tsi Hmu Hesukristo , njapꞌu̱ bi gu̱xkagihu̱ nꞌehe , ne bi ꞌñexkagihu̱ ga ꞌbu̱hwihu̱nu̱ mhetsꞌi .
49004025	Recommendation	Jange hye̱hupꞌu̱ ar nhemhñö . Möñhu̱ nöꞌö majöni núꞌmu̱ gi ñöwi ri ñꞌowihu̱ , ngetho di nꞌadar ndoꞌyohu̱ nꞌa ngu nꞌa .
48002005	Faith	Ha nuje hinda o̱the nöꞌö mi möñꞌu̱ , ne njapꞌu̱ hingi ꞌbe̱hu̱ nöꞌö majöni mönga ar hoga mhö xta hösꞌahe .
46014013	Recommendation	Jange nöꞌö togo ñö ya nꞌañꞌo hñö , ꞌya̱fu̱ Jö da tsa̱ gi pöhu̱ ne gi xifu̱ ya ku tema di bo̱ni nꞌehe .
44009001	Violence	Ha nuya paꞌu̱ ar Saulo mi huꞌsa nda hyo gatho nuꞌu̱ mi ñꞌemu̱i ar tsi Hmu . Ne bi ma ba kꞌöꞌsa ar döngamöjö ,
43017013	Description	Nupya ma ga mapꞌu̱ habu̱ gi ꞌbu̱i . Núꞌmu̱ di ꞌbu̱kwatho har ximha̱i di mönga nuya mhöyu̱ , njapꞌu̱ ga thokwabi ma johya ne da nxo̱ge yá johyayu̱ .
60004013	Recommendation	Nöꞌö gi ꞌyo̱thu̱ , njohyahu̱ ngetho gi thohu̱ nꞌa tsi tu̱i ya u̱gi ngu bi tho ar tsi Hmu Hesukristo , ne núꞌmu̱ xta nheki ár nsunda xa ma gi njohyahu̱ .
44011006	Description	Ne nu nda kꞌötꞌi , da handi mi ku̱ gatho ya zuꞌwe tu goho yá wa , ya zate , ya zuꞌwe nju̱tꞌa har ha̱i , ne nuꞌu̱ nsa̱nga har ndöhi .
51003008	Recommendation	Hinge ho̱nse̱ꞌu̱ , di xiꞌahu̱ gi hye̱hu̱ gatho nu maꞌra ya tsꞌoki nꞌehe , ngu ar ntꞌu̱tsa , ar kwe̱ , ar tsꞌomꞌu̱i , ar tsꞌate ne maꞌra ya tsꞌone .
44018003	Description	Bi ma ba ꞌbu̱hwiꞌu̱ , ngetho nꞌadar ꞌbe̱fi mi pe̱ꞌu̱ , ma ya hoka ngudutu nꞌa ngu nꞌaꞌu̱ .
45006012	Sin	Yo ma gi ñhe̱hu̱ da dö ar tsꞌoki ri ndoꞌyohu̱ tso̱nga ár ngötsꞌi . Jange yo gi o̱thwu̱ ya tsꞌoki ne .
53003012	Recommendation	Nuya ku ꞌbu̱ njapꞌu̱ , di zohe ne di ꞌbe̱pabihe hár thuhu ar tsi Hmu Hesukristo , da umbyá mu̱i da mpe̱fi , ne njapꞌu̱ da döꞌu̱ te da zi .
44007009	Sin	Mꞌe̱fa nuyá tꞌu̱yu̱ xa bi u̱tsa nꞌár jödö már thuhu ar Huse . Bi ma̱yu̱ , har Huse bi tsꞌixa Ehipto . Ha Jö himbi hye̱se̱ .
44011028	Description	Nꞌaꞌu̱ már thuhu ar Agabo , bi mꞌa̱ madeda habu̱ xki mhuntsꞌa ya ku . Ne bi nzinga ár Hñö Jö , bi ꞌñenö ma nda nja nꞌar döta thuhu xo̱ge ár nxidi ar ximha̱i . Ne hö , bi tho ngu xki möñꞌö nuya pa mar dönga ndö Nroma ar Klaudio .
44020036	Description	Nu mi wadi bi mönga njapꞌu̱ ar Pablo , bi nda̱ndihmöwi gatho ya ku , ne mahye̱gi bi ꞌya̱pa Jöꞌu̱ .
48005024	Faith	Nuꞌu̱ togo xi jamfi ar tsi Hmu Hesukristo , wande xi tsꞌu̱twi har pontꞌi gatho nöꞌö ne ár ndoꞌyo .
59001002	Recommendation	Ma tsi kuhu̱ , njohyahu̱ núꞌmu̱ gi thohu̱ tsa̱ntꞌö ya thogi .
62001006	Sin	Nuꞌmu̱ di eñhu̱ di ꞌbu̱hwihu̱ ar tsi Dada ne di ꞌyohu̱ har ꞌbe̱xui , dar nemhñöhu̱ , ne hindi te̱ñhu̱ nöꞌö majöni .
44010011	Description	Bi hyandi bi xo mhetsꞌi , ne ba jöꞌma har ha̱i ngu nꞌar döta dutu mi thuꞌsa gatho goho yá ñöni .
44002009	Description	Ngetho ꞌra dar menguhu̱ Partia ne Media , Elam , Mesopotamia , Nhudea , Kapadosia , Mponto , ne Asia .
51001010	Faith	Di a̱ꞌahu̱ gi ꞌbu̱hu̱ ngu di ꞌñepi da mꞌu̱ nꞌár bötsi Jö , ne xa da numañhoꞌihu̱ . Da nheki ri hogamꞌu̱ihu̱ , ne hyaxꞌmu̱ ꞌyo gi pöhu̱ togo Jö .
54001018	Recommendation	Ma tsi tꞌu̱ꞌi Timoteo , di tsokꞌaꞌi gi umba ri mu̱i gi mpe̱ hár ꞌbe̱fi ar tsi Dada , ngu xki xiꞌa Jö ngi ꞌyo̱tꞌe , ne gi mpe̱ ngu nꞌár hoga ndogu ar tsi Hmu .
66019001	Faith	Mꞌe̱fa da o̱ ra nze̱ye̱ togo mi ñönu̱ mhetsꞌi , ne mi eñꞌu̱ : Dár nsunda Jö ma tsi Hmuhu̱ . Gor me̱tiꞌö ar mpo̱ho̱ , ar nsunda , ne ar tsꞌe̱di .
49002001	Grace	Nuꞌahu̱ xka mꞌe̱hmöhu̱ mamꞌe̱tꞌo ha ya tsꞌoki , ne ngi ꞌbu̱hu̱ har tsꞌomꞌu̱i , po̱ntho hinge ngi tehu̱ , ha nupya Jö xi ꞌraꞌahu̱ nꞌar ꞌraꞌyo te .
46010021	Sin	Hingi tsa̱ gi tsifu̱ ár tꞌe̱ni ar tsi Hmu Hesukristo ne ár tꞌe̱ni ya tsꞌondöhi , ne hinda tsa̱ gi hñuxu̱ hár mexa ar tsi Hmu ne hár mexa ya tsꞌondöhi .
49005003	Recommendation	Nuꞌu̱ xka jamfihu̱ , yo gi ꞌbe̱ngwihu̱ nꞌar jöꞌi nöꞌö hingo ri nthötihu̱ , yo gi benthu̱ nöꞌö xintsꞌotho , yo xa gi möhu̱ ar bojö , hingi no̱ñhu̱ nuya tsꞌokiyu̱ . ꞌBu̱hu̱ ngu di ꞌñepi da mꞌu̱ nꞌar gamfi .
56001015	Sin	Nuꞌu̱ xintꞌaxi , gatho handi xintꞌaxi , ha nuꞌu̱ xi ntsꞌomba yá mfeni ne hinxi jamfi , gatho handi xi ntsꞌotho , ngetho xi tsꞌokyá mfeni , ne hingi pödi da hyanda ndana xiñho ne ndana hingi ho .
44009021	Description	Ne gatho nuꞌu̱ togo mi o̱xa nöꞌö mi möñꞌö , xa mi ꞌyo̱tho ne mi eñꞌu̱ : — Ha hinga gehnu̱ togo mi ju̱ mi netꞌa nuꞌu̱ togo mi matꞌwa ár thuhu ar Hesu núnu̱ Herusalen . Wa hinga gehnu̱ xki ꞌñehe nda xo̱tya gamfi , ne nda ziꞌspa ya ndömöjö .
58008006	Description	Ha nupya nunar döngamöjönu̱ di te̱ñhu̱ , xa döta ár ꞌbe̱fi , ngetho ꞌba̱ made e̱nga nunar ꞌraꞌyo nkohi . Gehnu̱ xi tꞌunga mahye̱giwi maꞌra ya ñhötꞌi xa töte yá ñho .
50001021	Faith	Ngetho nuꞌmu̱ di ꞌbu̱i , di e̱ntꞌa ma te ga pe̱pa ar tsi Hmu Hesukristo , ha nuꞌmu̱ ga tu , ma ga nthe̱ꞌbeꞌö , gehnu̱ ma nthöhö .
50001006	Faith	Di ka̱xmbeni Jö togo bi du̱ꞌmi bi pa̱ta ri mꞌu̱ihu̱ , ꞌyo di jwata ar ꞌbe̱fi , ne di wa núꞌmu̱ xta menga ar tsi Hmu Hesukristo .
62005020	Faith	Ne di pöhu̱ nunár Tꞌu̱ Jö xpa e xi ꞌraju̱ ar hoga mfeni , ne njapꞌu̱ ga pöhu̱ Jö togo majöni . Gehnu̱ di ꞌbu̱hwihu̱ , ár Tꞌu̱ Hesukristo , nunar Jö majöni togo unga ar te hiñhamꞌu̱ da götsꞌi .
45012018	Recommendation	Nöꞌö ꞌba̱ ri ñöni , umba ri mu̱ihu̱ gi ntsixkwi gatho ya jöꞌi nuꞌmu̱ da tsa̱ .
58010023	Faith	Hinge te gatho ga benthu̱ . Ma ga umba ma mu̱ihu̱ ga ñꞌuhu̱ nunar ndo̱ꞌminu̱ di pe̱ꞌsu̱ , ngetho nu togo bi ñötkagihu̱ hingi kate .
43014027	Grace	Di tsokꞌahu̱ gi ꞌbu̱hu̱ nꞌar hogamꞌu̱i ngu di ꞌbu̱ka , hinge ngu nunar mꞌu̱i unga ar ximha̱i . Jange yo gi tu ri mu̱ihu̱ , yo gi ntsuhu̱ .
47005006	Faith	Jange hyaxꞌmu̱ di johya di ndo̱ꞌmhu̱ . Ne di pöhu̱ , nuꞌmu̱ di ꞌbu̱thu̱ ha ma ndoꞌyohu̱ , hindi ꞌbu̱hwithohu̱ ar tsi Hmu .
43012047	Grace	Nöꞌö togo xi ꞌyo̱xa nöꞌö xta mö ne hinda ꞌyo̱tꞌe , hingo ma ga e̱ntꞌwa ár mfe̱i . Ngetho hinxta eka ga e̱ntꞌwa ár mfe̱i ya meximha̱i , xta e ga po̱kaꞌu̱ .
62003012	Sin	Hinga njahu̱ ngu ar Kain , mi te̱nga ar tsꞌondöhi ne bi hyo ár jödö . Bi hyonu̱ ngetho mar ntsꞌoda ár ꞌbe̱fise̱ , ha nuyá ꞌbe̱fi ár jödö mar ñho .
66016020	Description	Nuya xe̱ni ha̱i mi kꞌöxa har dehe bi yu̱i , ha nuya tꞌo̱ho̱ bi mꞌe̱tho .
58011012	Description	Bi njapꞌu̱ nꞌehe ar Abra . Po̱ntho xki du , bi me̱ꞌsa ngu ár nze̱ye̱ ya tso̱ nuyá ꞌbe̱to bi dini , ne ngu ar ꞌbomu ja har ñönthe hingi tsa̱ da ꞌbede .
54001017	Faith	Jange nunar Ndö hiñhamꞌu̱ da göxa ár tsꞌu̱tꞌwi , dá hñönga ar nsunda ne da tꞌeꞌspa ár nsu . Gehnu̱ hingi tu ne hingi nheki , ho̱nse̱nu̱ ar Jö ne töte ár mfödi . Dá njapꞌu̱ .
66014007	Faith	Mi ma ntsꞌe̱di mi enö : — Tsuhu̱ Jö ne nsundahu̱ , ngetho xi zo̱ ar pa da thöꞌspa majöni ya jöꞌi . Ne ndöñhu̱nu̱ ngetho bi hyoka mhetsꞌi , ar ximha̱i , ar ñho̱nthe ne gatho ya po̱the .
44006001	Description	Nuya paꞌu̱ xa mi xönda ya ku . Ne nuꞌu̱ ya ku mi ñö ar griego bi ñömañꞌu̱bi ya ku mi ñö ar ebreo . Ne mi eñꞌu̱ , nuyá ꞌranxu himi tꞌumba mahye̱gi ar ñhuni mi thekwabi hyaxꞌmu̱ , ngu nu maꞌra ma ya ebreo .
60002021	Grace	Xi tsꞌoñꞌahu̱ gi tse̱thu̱ ; ngetho ar tsi Hmu Hesukristo go bi thoꞌö ya thogi ma nga thohu̱hmö , ne njapꞌu̱ bi utkagihu̱ ár mꞌu̱i ga te̱ñhu̱ .
53003010	Recommendation	Ngetho da ꞌbe̱pꞌahe nꞌehe núꞌmu̱ ndi ꞌbu̱hepꞌu̱ , nuꞌu̱ togo hingi mpe̱fi , yo di ñuni nꞌehe .
43003016	Grace	Jö xa bi mö ya meximha̱i , jange bi unga nöꞌö nꞌase̱ ár Tꞌu̱ , ne njapꞌu̱ gatho nuꞌu̱ togo da ñꞌemu̱i , hinda mꞌe̱di , ma da me̱ꞌsa ar te hiñhamꞌu̱ da götsꞌi .
44019015	Description	Ha núꞌmu̱ mi e̱nga nꞌar tsꞌondöhi , nunu̱ bi dödi ne bi ꞌñenö : — Nuga di pödi togo ar Hesu , ne di pödi togo ar Pablo . Xi nuꞌahu̱ , togoꞌihu̱ .
66019019	Violence	Ne da handa ar tsꞌozuꞌwe ne gatho ya ndö ꞌbu̱ har ximha̱i ne yá ndogu , xki mhuntsꞌi nda ntunkwi ar to̱ge nto̱ ar tꞌaxfani ne yá ndogu ñꞌowi nꞌehe .
44027002	Description	Da po̱xe ne da möhe ha nꞌar döta motsa xki ꞌñe har hnini Adramitio , ne nda mengi nda thota ha ya hnini ꞌbu̱ har ñönthe har ha̱i Asia . Mi panu̱ ndi ñꞌohe nꞌehe ar Aristarko me Ntesalonika har ha̱i Nmasedonia .
58013003	Recommendation	Beñhu̱ ya ꞌyofa̱di , hu ri mu̱ihu̱ wande gi owihu̱ mahye̱gi har fa̱di . Yo gi pumhnihu̱ nuꞌu̱ xi mfe̱i , ngetho gi pe̱ꞌsase̱hu̱ ri ndoꞌyohu̱ nꞌehe .
51003017	Recommendation	Gatho nöꞌö gi ꞌyo̱thu̱ wa gi möñhu̱ , ꞌyo̱thu̱ gi nsundahu̱ ar tsi Hmu Hesukristo , ne hár thuhuꞌö umfu̱ njamödi Jö ar Dada .
48006006	Recommendation	Nöꞌö togo tꞌutwabi ár mhö Jö , dá umba nꞌar hoga mfa̱tsꞌi nöꞌö togo uti .
44007005	Description	Ha Jö himbi umba nꞌa xe̱ni ar ha̱i nda ꞌñenö már me̱ti . Bi ñöꞌtwabi mꞌe̱fa nda umbabinu̱ ne gatho yá ꞌbe̱to nda mꞌu̱i . Nunar ñhöꞌtinu̱ bi nsipabi núꞌmu̱ hinte mi ꞌñeta ar bötsi .
44007019	Description	Nunar ndöꞌö bi kadi ne bi ꞌyo̱tꞌwar tsꞌomꞌu̱i nuya ma palehu̱ . Ne bi japabi nda gu̱ka nthi yá tsi bötsi mi le̱le̱tho nda duꞌu̱ , ne hinge nda nxöndi .
43020003	Description	Dama bi bo̱nga ar Pedro ne nöꞌö manꞌar ma̱xte , bi maꞌu̱ har tꞌa̱gi .
44024016	Faith	Jange hyaxꞌmu̱ di umba ma mu̱i ga pe̱ꞌsa nꞌar hogamꞌu̱i , hinte ga tsa̱mañꞌu̱ hár nthandi Jö ne ya jöꞌi .
65001013	Description	Nuyu̱ , njangu nuya dehe mpu̱ntsꞌi ne tuxa ár fu̱gi bi e̱nga har ñönthe , njapꞌu̱ nheki yá tsꞌoki ꞌbe̱ yá tsa̱ , ngu ya tso̱ nixtꞌi xi tꞌe̱ntꞌi da mꞌe̱ har ꞌbe̱xui .
48001012	Description	Nunar hoga mhö di mö , gese̱ ar tsi Hmu Hesukristo bi utkagi . Hinxi utkagi ya jöꞌi , hinxta höni xi ꞌrakagiꞌu̱ .
45007005	Sin	Ngetho núꞌmu̱ ndi ꞌbu̱hu̱ nga o̱thu̱ gatho nöꞌö ndi nehu̱ , ar tsꞌoꞌyotsꞌoki mi jakagihu̱ nga o̱thu̱ nöꞌö mi högagihu̱ ya ꞌbe̱pate . Ne nuya tsꞌoꞌbe̱fiyu̱ ndi o̱thu̱ , ho̱nse̱ ndi to̱ꞌmhu̱ ar ndöte nda tꞌakagihu̱ ngu ma njutꞌihu̱ .
54002007	Faith	Jange bi thuxkagiga ngu ár mpo̱te ar tsi Hmu ga mömba ár hoga mhö . Di mönga nöꞌö majöni , hindi kate , ngetho dá jamfi ar tsi Hmu Hesukristo . Bi thuxkagi ngu ár utate nuꞌu̱ hingya xodyo , ga utwabi ar ñꞌemu̱i ne nöꞌö majöni .
62003024	Faith	Nöꞌö togo o̱ta ngu xi ꞌbe̱pkagihu̱ Jö , ꞌbu̱hwiꞌö . Di pöhu̱ xiñho di ꞌbu̱hwihu̱ , ngetho xi ꞌrakagihu̱ ár Hñö .
46010024	Recommendation	Hinto gi hyoñhu̱ ri ñhose̱hu̱ , umba ri mu̱ihu̱ gi hyomfu̱ ár ñho nu maꞌra .
45012016	Recommendation	Nꞌadar mfeni gi pe̱ꞌsu̱ . Yo gar ñꞌetsꞌihu̱ , ntsixkwihu̱ nuya tsi hyoya . Yo gi ꞌñexa ri nsuhu̱ xa gi pöhu̱ .
49004031	Recommendation	Hye̱hu̱pꞌu̱ gatho ar ntso̱tmu̱i , ar kwe̱ , ar ntꞌu̱tsa , ya mhafi , ya tsꞌate , ne gatho ya tsꞌomfeni .
51001025	Faith	Ne nuga bi thuxkagi ngu ár ꞌbe̱go hár nijö . Jö xi ꞌraka nunar ꞌbe̱finu̱ honga ri ñhohu̱ . Xi thuxkagi ga xiꞌahu̱ gatho ngu mönga hár mhöꞌö .
66001014	Description	Ár ñö ne yá xtö xa mar ntꞌaxi , ngu ar xiꞌyo ne ar tꞌaxtse̱ . Nuyá da̱ mi ñhe̱hwi ya faspi .
47004015	Grace	Ngetho nuya thogiyu̱ di thohe , da thohe di hoñhe ri ñhohu̱ , ne da zu̱ ma nze̱ye̱ nunár nhwëki Jö . Njapꞌu̱ di nze̱ye̱ togo di umba njamödi Jö , ne di nsundabi nꞌehe .
43006056	Faith	Nöꞌö togo tsaka ma ndoꞌyo ne tsika ma ji , ma ga ꞌbu̱ꞌbeꞌö .
43011027	Faith	Ar Marta bi ꞌñembabi : — Hö tsi Hmuꞌi , di ñꞌemu̱i go gar Kristo ár Tꞌu̱ Jö , ndi to̱ꞌmhe nda ekwa har ximha̱i .
44002042	Faith	Ne nuyu̱ mi te̱nda nöꞌö mi xipa yá ma̱xte ar tsi Hmu , ne nꞌadar mfeni mi pe̱sꞌu̱ . Ne hyaxꞌmu̱ mi ntꞌoxi mahye̱gi ne mi tsipa ár tꞌoxi ar tsi Hmu , ne mi matꞌa Jö .
58001009	Grace	Xka mö nöꞌö xiñho , ne xka u̱tsa nöꞌö hingi ho . Jange bi hñusꞌa ri nsu togo ri Jö . Bi goxꞌa ar nziki johya , gi töta gatho ri ñꞌohu̱ .
44012002	Violence	Ne ndo̱jwaitho bi tho ar Hakobo ár jödö ar Xuwa .
55002016	Recommendation	Hye̱pꞌu̱ nuya mhö hinte o yá ꞌñu , ngetho hinte ár ñho , ho̱nse̱ tsitsꞌi da ꞌyo̱tꞌa ya tsꞌoki nuꞌu̱ togo ñö njapꞌu̱ .
62003015	Sin	Gatho nuꞌu̱ togo u̱tsa ár ku , gehnu̱ ar hyote . Ne di pöhu̱ nuya hyote hingi pe̱ꞌsa ar te hiñhamꞌu̱ da götsꞌi .
43021015	Faith	Núꞌmu̱ mi wadi bi ñuñꞌu̱ , ar Hesu bi ꞌñemba ar Simu Pedro : — Nuꞌge Simu , ár Tꞌu̱ꞌi ar Honas , hage mꞌe̱tꞌo gi mökagi , ne ka gi möhyu̱ . Bi doꞌö ne bi ꞌñenö : — Hö ma tsi Hmuꞌi , gi pöke di möꞌaꞌi . Ar Hesu bi ꞌñembabi ꞌmu̱ : — Suka ma belo .
46012008	Grace	Ár Hñö Jö xi umba ꞌra da me̱ꞌsa ar hoga mfödi da ñö , maꞌra xi tꞌumba nꞌar hoga mfeni da uta maꞌra . Gathoyu̱ getꞌár Hñö Jö togo uni .
44007013	Description	Nepꞌu̱ ar ñoꞌgi mi maꞌu̱ , ar Huse bi ñꞌudi togoꞌö , njapꞌu̱ bi böꞌu̱ már jödöꞌu̱ . Ne bi bö ar faraon togo yá mëni ar Huse .
60003010	Recommendation	Ngetho ngu enga har Tꞌofo : Nöꞌö togo ne da mö ár te , ne da hyanda ya hoga pa , hinda hye̱ ár ne da mönga nöꞌö hingi ho , ne hinda hye̱gi da mönga ya nhemhñö .
44004032	Description	Ne gatho nuꞌu̱ xki ñꞌemu̱i ár mhö Jö , mi pe̱ꞌsa nꞌada ar mfeni , ne nꞌada yá mhöteꞌu̱ . Gatho nöꞌö mi pe̱sꞌu̱ , mahye̱gi mar me̱tiꞌu̱ . Himi njoꞌo nꞌar ku mi enö te mi pe̱tsꞌi mar me̱tise̱ .
46015003	Grace	Ngetho mꞌe̱tꞌo xta utꞌahu̱ nöꞌö xi tꞌutkagi nꞌehe : Nunar tsi Hmu Hesukristo bi unga ár te bi gutka ma tsꞌokihu̱ , ngu enga hár Tꞌofo Jö .
66018024	Violence	Ha nunar hnininu̱ , ja bi thinu̱ yá ji yá mꞌe̱hni Jö , ya gamfi ne gatho nuꞌu̱ xi tho har ximha̱i .
44013048	Faith	Nu mi ꞌyo̱ njapꞌu̱ nuꞌu̱ himya xodyo , xa bi njohya , ne xa mi ñömañhobi ár mhö Jö . Ne bi jamfi gatho nuꞌu̱ xki thahni nda me̱ꞌsa ar te hiñhamꞌu̱ da götsꞌi .
66022020	Description	Nöꞌö togo xi da̱majöni gathoyu̱ enö njawa : — Majöni ꞌba̱pꞌu̱tho ar pa ga ehe . Dá njapꞌu̱ . Ba ehe ma tsi Hmuꞌi Hesu .
50004009	Recommendation	ꞌYo̱thu̱ nöꞌö ga pöhu̱ ndi utꞌahu̱ , nöꞌö ga ꞌyo̱hu̱ ne ga hyanthu̱ ndi pe̱fi . ꞌYo̱thu̱ njapꞌu̱ , ne Jö togo unga ar hogamꞌu̱i gi ꞌbu̱hwihu̱ .
53003015	Recommendation	Ho̱nse̱ yo gi emfu̱ ri ñꞌu̱nihu̱ , zohu̱ ngu nꞌar ku .
51002008	Recommendation	Ntsuñhu̱ , yo ma gi ñhe̱hu̱ togo da hya̱ꞌahu̱ . Nuꞌu̱ ya nemhñö jöꞌi ꞌyopꞌu̱ xiꞌahu̱ nöꞌö bense̱ , ne ngu nöꞌö xi mönga yá mijöꞌiwi te̱ntꞌu̱ , hinge ngu xi mönga ar tsi Hmu Hesukristo .
50003014	Faith	Ne di o̱tꞌa ar tsꞌe̱di ga tso̱nga ár ñöni nunar ꞌñunu̱ di nehe . Xka tso̱ni ma ga hönga ma nthöhö xi ñötkagi Jö da ꞌrakagi ngetho xta ñꞌemu̱i ar tsi Hmu Hesukristo .
56002014	Faith	Togo ba e bi unse̱ ár te bi zimgagihu̱ xki dökagihu̱ ar tsꞌoki , ne bi xu̱gagihu̱ ár hnini bi nubgagihu̱ ár me̱ti , jange xa di umba ma mu̱ihu̱ di o̱thu̱ ar ñho .
43005024	Faith	Xa majöni di xiꞌahu̱ , nöꞌö togo jamasu nöꞌö di mö , ne ñꞌemu̱i Jö togo xpa pe̱nkagi , pe̱ꞌsa ar te hiñhamꞌu̱ da götsꞌi . Ne hinda ꞌbe̱hna har ꞌbe̱xui , ngetho ꞌbu̱tho xki du , ne bi mengi bi me̱ꞌsa nꞌar ꞌraꞌyo te .
66021015	Description	Nunar e̱nxe̱ ndi ñöꞌbe , mi hö nꞌar kꞌaxtꞌabo̱jö tꞌo , ma nda ꞌye̱nga ar hnini , yá goxthi ne yá jödo .
50003019	Sin	Nuya jöꞌiꞌu̱ ma da hñömba ár mfe̱i Jö ngu nꞌar njutꞌi , ngetho nuyá mu̱iꞌu̱ , po̱ntho gehnu̱ yá jö . Ne nꞌatꞌwu̱ o̱tꞌu̱ honi da ꞌñexyá nsumhö . Ho̱nse̱ ꞌbe̱ yá tsa̱ , hingi ju̱xyá da̱ , hyo̱ka nöꞌö te jawa har ximha̱i .
54003006	Sin	Hinda tsa̱ da nma̱ꞌyo nꞌar ꞌraꞌyo gamfi , ngetho yo ma da ñꞌetsꞌi , ne njapꞌu̱ da hñönga ar mfe̱i bi hñönga ar tsꞌondöhi .
65001003	Recommendation	Tsi kuhu̱ , xa di ne ga pe̱ñꞌahu̱ nꞌar he̱ꞌmi habu̱ ga xiꞌahu̱ nunar ñꞌemu̱i di pe̱ꞌsu̱ . Ha di handi mꞌe̱tꞌo , mahyoni ga xiꞌahu̱ xa gi umba ri mu̱ihu̱ gi ñöñhu̱ nunar ñꞌemu̱i nꞌagitho bi tꞌakagihu̱ .
44004002	Description	Xa bi mbo̱ yá kwe̱ mi böꞌu̱ ar Pedro ne ar Xuwa mi uta ya jöꞌi nda mengi da nte nuꞌu̱ xi du , ngu bi mengi bi nte ar Hesu .
66018005	Sin	Ngetho yá tsꞌoki xi zo̱nga ár ñhetsꞌi mhetsꞌi , ne Jö xi beni da umba ar mfe̱i .
43004046	Description	Mꞌe̱fa ar Hesu bi ma manꞌagi núnu̱ Nkana har ha̱i Ngalilea , habu̱ xki japa ar dehe xki ñꞌixkatꞌafi . Núnu̱ Nkapernaum ka mi ꞌbu̱hnu̱ nꞌár ma̱xte ar ndö togo mi hñenga ár bötsi .
45012011	Recommendation	Mpe̱hu̱ ntsꞌe̱di , yo gar döhñehu̱ . Umba ri mu̱ihu̱ pe̱fu̱ ar tsi Hmu .
60001008	Faith	Hinxka hyanthu̱ ha gi möhu̱ , ne gi ñꞌemu̱ihu̱ mödi hingi hanthu̱pya . Nunar jamfinu̱ jaꞌahu̱ gi pe̱ꞌsu̱ nꞌar johya xa nza̱tho , hingi tsa̱ ga möñhu̱ tenguꞌö .
62004013	Grace	Di pöhu̱ di ꞌbu̱hwihu̱ , ngetho xi ꞌrakagihu̱ ár Hñö .
43019029	Description	Mi ꞌbu̱hnu̱ nꞌar mohi mi po ar ixkatꞌafi . Bi nju̱ nꞌar xiꞌyo bi mpobo , bi nthuta ha nꞌar tꞌo ne bi njwatwa hár ne .
51001013	Grace	Jö xi zimgagihu̱ hár tsꞌe̱di ar ꞌbe̱xui ndi ꞌbu̱hu̱ , ne bi thógagihu̱ di ꞌbu̱hu̱pya hár tsꞌu̱tꞌwi ár hmöka Tꞌu̱ .
45016017	Recommendation	Tsi kuhu̱ , di a̱ꞌahu̱ gi hyanthu̱ xiñho togo heka ya ku , ne japi da da̱gi uta maꞌra ya mfeni , tsꞌoka ar hoga ntꞌuti xka pöhu̱ . Nu xki pöhu̱ togoꞌu̱ , ꞌwehu̱ .
45012007	Recommendation	Ha nuꞌmu̱ xi thembabi da mꞌe̱go , dá ma̱xa maꞌra . Wa xi tꞌumbabi da ñꞌutate , dá uta maꞌra .
43016023	Faith	Nuya paꞌu̱ hinte ma ntꞌa̱ni gi ꞌya̱ngagihu̱ . Xa majöni di xiꞌahu̱ , gatho nöꞌö gi ꞌya̱pabihu̱ ma Dada gi no̱nju̱ ma thuhu , go da ꞌraꞌahu̱ꞌö .
66021019	Description	Nuya mu̱dido mi ku̱xa hár wa ar jödo , xki thoki xki thuta tsa̱ntꞌö ya nza̱thodo . Nu ar mꞌe̱tꞌo mar hyaꞌsdo , nu ár ñoho mar kꞌangdo , nu ár hñu gehnu̱ nꞌar do mi tu yá nhwe̱xki , nu ár goho mar bo̱thedo .
59004017	Sin	Ha nöꞌö pödi da ꞌyo̱tꞌa nöꞌö xiñho ne hingi o̱tꞌe , tsꞌokwa Jö .
66019005	Faith	Bi bo̱nga nꞌar mhö har thuxandö mi enö njawa : Ndöñhu̱ Jö ma tsi Hmuhu̱ , gatho yá ꞌbe̱goꞌihu̱ , ya tꞌu̱lo ne ya döta , togo gi tsufu̱ Jö .
47005002	Faith	Jange nuya payu̱ di ꞌbu̱thu̱ har ngunu̱ , di göꞌsu̱ di to̱ꞌmhu̱ da thetkagihu̱ ar ꞌraꞌyo ngu bi janu̱ mhetsꞌi .
48006004	Recommendation	Jange mahyoni ga hanthu̱ xiñho nöꞌö di pe̱hu̱ , ne njapꞌu̱ da tsa̱ ga njohyase̱hu̱ , hinga ñöꞌsfu̱ nöꞌö pe̱ manꞌa .
46007036	Recommendation	Ha nuꞌmu̱ ꞌra gi beñhu̱ hingi ho ár tꞌinxu da tho ya je̱ye̱ ne hinxi nthötatho , ne gi hanthu̱ di ꞌñepi da nthöti , ꞌyo̱thu̱ ngu gi beñhu̱ , hingi o̱thu̱ nꞌar tsꞌoki . Hye̱hu̱ da nthöti .
43016002	Violence	Ma da tꞌe̱ñꞌahu̱ ha ya nijö , ne ma da zo̱ ya pa núꞌmu̱ togo ma da hyoꞌahu̱ , njapꞌu̱ pe̱pa Jö empꞌö .
66015001	Description	Mꞌe̱fa da handa manꞌa ar döta ntꞌudi bi nhekinu̱ mhetsꞌi , xa da ꞌyo̱tho . Da handa yoto ya e̱nxe̱ mi hö ya ꞌbe̱fa u̱gi , gehyu̱ ma da thiꞌspa ár kwe̱ Jö .
43018023	Description	Ar Hesu bi ꞌñembabi : — Gi enö xta ñömañꞌu̱ . Hage da za̱ gi hñubga ma hmi . Ha nuꞌmu̱ xta ñö xiñho , yoꞌö xka fe̱bgagi ꞌmu̱ .
50004003	Recommendation	Ne nuꞌge , ma hoga ma̱xteꞌi hár ꞌbe̱fi Jö , di a̱ꞌa ar möte gi fa̱xa nuya kuyu̱ . Xa bi umbyá mu̱i ndi möñhe ar hoga mhö núꞌmu̱ ndi ꞌbu̱pꞌu̱ mahye̱giwi ar ku Klemente , ne gatho nuꞌu̱ maꞌra ya ku mi fa̱xkagi har ꞌbe̱fi . Nuꞌu̱ xi thuꞌspa yá thuhunu̱ mhetsꞌi har he̱ꞌmi huxa yá thuhu nuꞌu̱ pe̱ꞌsa ar te .
66016006	Sin	Xka umba ar ji da zi nuꞌu̱ togo bi nöꞌmba ár ji ya gamfi ne nuya ri mꞌe̱hni . Gehnu̱ ndi ꞌñepabiꞌu̱ .
45006002	Sin	Hinꞌö , hinga njahu̱pꞌu̱ . Ngetho ar tsꞌoki handgagihu̱ wande xta tuhu̱ , hage ma ga ꞌbu̱thu̱ ga o̱thu̱ nöꞌö hingi ho ꞌmu̱ .
66017011	Violence	Nunar tsꞌozuꞌwe mi ꞌbu̱i nepꞌu̱ bi njoꞌo , gehnu̱ ár hñöto ndö , nꞌa nuya yoto , ne di ma har tsibi .
48004030	Recommendation	Ha te mönga ár Tꞌofo Jö . Ar Abra bi nsipabi nda gu ar ꞌbe̱hñö mi mꞌe̱go , nda me̱wi ár bötsi . Ngetho nöꞌö ár tꞌu̱pꞌu̱ꞌö , hinda ñhehwi ar hño bi tsꞌokwabi ár tꞌu̱ ar ꞌbe̱hñö himi mꞌe̱go .
54006009	Sin	Ngetho gatho nuꞌu̱ togo ne da me̱ꞌsa nze̱ye̱ ya mꞌe̱tsꞌi , töta yá tsꞌomfeni ne yá tsꞌohyo̱ke . Hinte mañho ju̱ki , ne njapabi da nhwati ne da mꞌe̱di .
66017016	Violence	Ne nuyá ꞌre̱tꞌa ndöni ar tsꞌozuꞌwe xka hyandi , ma da u̱tsa ar tsꞌoꞌbe̱hñö , ma da hñömba gatho yá ñho , ne ma da zo nthe̱mfotho . Ma da zapa yá ngo̱ ne ma da tsötꞌa har tsibi .
46008003	Faith	Ha nuꞌmu̱ ꞌbu̱ nꞌa togo mö Jö , Jö go pöꞌö nꞌehe .
45003009	Sin	Te ga möñhu̱pya . Hage nuju̱ dar xodyohu̱ di tötehu̱ di ꞌbu̱hu̱ xiñho . Hinꞌö , hingi njapꞌu̱ , ngetho xta möñhu̱ , mahye̱gi di ohu̱ hár ꞌye̱ ar tsꞌoki , ya xodyo ne nuꞌu̱ hingya xodyo .
44007041	Sin	Jange bi hyokꞌu̱ nꞌar boi bo̱jö , ne bi ꞌbo̱ꞌspabi yá mꞌo̱ñho̱ . Ne xa bi njohyaꞌu̱ bi ndönga nöꞌö bi hyokase̱ꞌu̱ .
66009020	Sin	Ha nu maꞌra ya jöꞌi bi kꞌontꞌi , himbi du ha ya döta thogiyu̱ . Mödi njapꞌu̱ , himbi ꞌyo̱tꞌwa yá ntso̱ꞌmi . Ne himbi hye̱pꞌu̱ mi ndönga nöꞌö mi hokase̱ꞌu̱ , ne ya tsꞌondöhi , ya tsita empꞌö xi thoka ar kꞌaxtꞌabo̱jö , ar tꞌaxi , ar kꞌaxtꞌi xi mpotsꞌi , ya do , ya za . Nuyu̱ hingi tsa̱ da hyandi , hingi o̱de , ne hingi ꞌyo .
47005011	Faith	Nuje di tsufe Jö , jange di umba ma mu̱ihe ga pomfe yá mu̱i ya jöꞌi . Jö pödi xiñho tema di pe̱ꞌse ha ma mu̱ihe , ne di ka̱xmbenihe njapꞌu̱ gi pökagihe nꞌehe .
49002003	Sin	Mamꞌe̱tꞌo gathogihu̱ ngu ꞌbu̱ꞌu̱ nꞌehe , ndi umbabihu̱ gatho nöꞌö mi ne ma ndoꞌyohu̱ , ne ndi o̱thu̱ gatho nöꞌö mi benga ma mfenihu̱ . Jange nuju̱ ho̱nse̱ ár kwe̱ Jö ndi to̱ꞌmhu̱ , ngu to̱ꞌma nuꞌu̱ hinxi ñꞌemu̱i .
44002040	Recommendation	Ar Pedro xa mi zo ya jöꞌi , ne mi xipa nze̱ye̱ ya mhö , ne mi embabiꞌu̱ : — Mpo̱hu̱ , ne hinda zu̱ꞌahu̱ ár mfe̱i to̱ꞌma nuya tsꞌojöꞌi ꞌbu̱ nuya payu̱ .
45008013	Faith	Ngetho nuꞌmu̱ gi ꞌbu̱hu̱ ngu xiꞌahu̱ ri mfenise̱hu̱ , ma gi tuhu̱ . Ha nuꞌmu̱ gi ꞌbu̱hu̱ ngu utꞌahu̱ ár Hñö Jö , gi jafu̱ da mꞌe̱ nöꞌö ne ar ndoꞌyo , ne gi pe̱ꞌsu̱ ar te .
45010011	Faith	Ngetho har Tꞌofo enga njawa : Gatho nuꞌu̱ togo da ñꞌemu̱ibi , hinda ma da ꞌbe̱ ár tsa̱ .
45001008	Faith	Di ne ga xiꞌahu̱ mꞌe̱tꞌo , di umba njamödi Jö hár thuhu ar tsi Hmu Hesukristo , xka ñꞌemu̱ihu̱ xiñho , ne hagatho nho̱ni gar gamfihu̱ .
52001004	Faith	Tsi kuhu̱ xa möꞌahu̱ Jö , di pöhe xi hwañꞌaꞌihu̱ꞌö .
60004008	Recommendation	Ne gi umba ri mu̱ihu̱ mꞌe̱tꞌo xa gi mhöhu̱ nꞌa ngu nꞌa , ngetho ar mhöte punga nze̱ye̱ ya tsꞌoki .
44027001	Description	Nu mi beñꞌu̱ nda ꞌbe̱nkagihe ga ꞌyohe ar dehe gár möhe har ha̱i Italia , ar Pablo ne maꞌra ya ꞌyofa̱di bi tꞌe̱ntꞌwár ꞌye̱ nꞌar döndogu már thuhu Hulio , yá ndogu ar Augusto Sesar .
66015003	Faith	Ne mi tuꞌu̱ ar thuhu mi tu ar Moise ár ꞌbe̱go Jö , ne mi tutwa ár thuhu ar tsi Ntxönandöni , mi eñꞌu̱ njawa : Ma tsi Hmuꞌihe , gar Jö hinte ár ñhembiꞌi , xa döta ne nsunda gatho nöꞌö gi pe̱fi . Xiñho ne majöni nuya ri ꞌñu . Gár Ndö gatho ya hnini har ximha̱i .
60002002	Faith	Xa gi hyoñhu̱ ngu nꞌar tsi tꞌu̱lo bötsi ar ꞌba di ꞌñe mhetsꞌi hinte xi nthöntsꞌi . Njapꞌu̱ gi tehu̱ xiñho ne gi pe̱ꞌsu̱ ar mpo̱ho̱ .
66014013	Faith	Da o̱ nꞌar mhö ba e mhetsꞌi , ne bi ꞌñengagi : — ꞌYotꞌa njawa : Nza̱tho gatho nuꞌu̱ togo da du di njapꞌu̱ xi ñꞌemu̱i ar tsi Hmu . Hö , njawa enga ár Hñö Jö , ma da göxa yá ꞌbe̱fi , ha nuyá nthöhö ma da me̱witho .
59001027	Faith	Nunar thongajö xintꞌaxi ne hinte pe̱ꞌsa ya ja̱xtꞌi hár nthandi Jö ar Dada , gehnu̱ ma ga xiꞌahu̱ : Tso̱ñhu̱ ya tsi hyoyabötsi ne ya ꞌranxu tho ar kꞌatꞌi , ne gi ntsuñhu̱ hinda ja̱xtꞌa ri mꞌu̱ihu̱ gi me̱wihu̱ ar ximha̱i .
51002004	Recommendation	Di xiꞌahu̱ njapꞌu̱ , hinto gi hofu̱ da kaꞌahu̱ di honga ya nza̱tho ne .
66005013	Description	Ne gatho nu maꞌra xi hyoka Jö bi ñö nꞌehe , nuꞌu̱ bi ꞌbu̱ mhetsꞌi , nuꞌu̱ ꞌbu̱ har ximha̱i , nuꞌu̱ ꞌbu̱ mbor ha̱i , nuꞌu̱ ꞌbu̱ har dehe ne nuꞌu̱ ya zuꞌwe ku̱nu̱ . Da o̱de bi ꞌñeñꞌu̱ : Dá nsa̱ta Jö togo huxa har thuxandö , ne dá nsa̱ta ar tsi Ntxönandöni . Dá tꞌeꞌspa ár nsu , dá tꞌumba ar nsunda . Dá mhö pe̱ꞌsa ar tsꞌe̱di hiñhamꞌu̱ da götsꞌi .
66008008	Description	Ar ñoho e̱nxe̱ bi hyu̱xtꞌa ár kꞌaxtꞌathu̱xi , ne bi zo har ñho̱nthe ngu nꞌar döta tꞌo̱ho̱ mi zo̱ , ne nꞌa hñu xe̱ni ar dehe bi nji .
44007058	Violence	Nepꞌu̱ bi nju̱ka har hnini bi nkꞌahni . Nuya jöꞌi bi mo̱ yá dutu hár wa nꞌar ñꞌo̱ho̱ mi bötsitho ár thuhu ar Saulo .
45015011	Faith	Ne pengi enö njawa : Gathoꞌihu̱ hingya xodyohu̱ , nsundahu̱ ar tsi Hmu . Hö , nuꞌahu̱ gi ꞌbu̱hu̱ maꞌra ya ha̱i , ꞌñeꞌsfu̱ ár nsu .
45011036	Faith	Ngetho gatho nöꞌö te ja , go ár me̱tiꞌö , go bi hyokꞌö ne ꞌbu̱i da me̱pabiꞌö . Go di ꞌñepabi hinda ntsa̱ya̱ da tꞌumba ar nsunda . Dá njapꞌu̱ .
43001029	Faith	Nu ár hyaxꞌöpꞌu̱ , ar Xuwa mi hyanda ar Hesu ndi ꞌñe nda zu̱di , bi ꞌñenö : — Ndi , ba ehnu̱ togo xpa pe̱hna Jö ngu nꞌar tsi Ntxönandöni , da tꞌuni ngu ar mꞌo̱ñho̱ , ne da hñökwa yá tsꞌoki ya meximha̱i .
58011031	Description	Nunar ñꞌemu̱inu̱ bi ma̱xa nunar tsꞌoꞌbe̱hñö már thuhu ar Rahab . Himbi duwi gatho nu maꞌra ya me̱ꞌsku , ngetho bi umba nꞌar hoga tsa̱ya̱ nuꞌu̱ togo bi ma ba thexa ar ha̱i xki ñhötꞌi .
43010010	Grace	Nꞌar bë ho̱nse̱ bi ehe da mpë , da ñhote ne da hwati . Ha nuga xta ehe ga unga ar te , hinge nꞌar tetho , nꞌar hoga te hiñhamꞌu̱ da götsꞌi .
50003020	Faith	Ha nuju̱ hindar menguhu̱wa . Bi ꞌbu̱ ma nguhu̱ mañö mhetsꞌi , habu̱ di to̱ꞌmhu̱ di ꞌñehnu̱ ma Po̱ho̱tehu̱ ar tsi Hmu Hesukristo .
45015007	Recommendation	Uñhu̱ ar tsa̱ya̱ nꞌa ngu nꞌa , ngu ar tsi Hmu Hesukristo bi ꞌrakagihu̱ nꞌar hoga tsa̱ya̱ , ne njapꞌu̱ da tꞌeꞌspa ár nsu Jö .
44021024	Recommendation	Tsitsꞌi me̱wi , ma gi nxu̱ju̱ ngu ma ntꞌumbihu̱ , ne jutꞌi da ñꞌöxyu̱ . Ne njapꞌu̱ da hyanda gatho ma mixodyohu̱ gi o̱tꞌa ngu mönga har tꞌofo , ne hinga majöni nöꞌö xi ꞌyo̱ꞌu̱ .
45004012	Faith	Njapꞌu̱ ár dada nꞌehe gatho nuꞌu̱ hinge ho̱nse̱ xi thuꞌspa ar nse̱gi , te̱mba ár mꞌu̱i xa mi ñꞌemu̱i ndu ma dadahu̱ ar Abra núꞌmu̱ hinxki thuꞌspathobi ar nse̱gi .
44001026	Description	Ne nuꞌu̱ bi ꞌye̱ntsꞌa nꞌar nthöhö , ne bi bo̱nga ár thuhu ar Matia . Jange bi mꞌede ngu nꞌa nuꞌu̱ ꞌre̱tꞌamayoho yá ma̱xte ar tsi Hmu Hesu .
45004007	Grace	Bi ꞌñenö njawa : Nza̱thomꞌu̱i pe̱ꞌsa nuꞌu̱ togo xi mpumbabi yá tsꞌoki , ne xi njutꞌwabi yá tsꞌomꞌu̱i .
66011004	Description	Nuya mꞌe̱hniyu̱ gehyu̱ ngu yo ꞌba̱i ya njömdo̱ni , ne ngu yoho ya mfoxꞌyo ꞌba̱hnu̱ hár nthandi Jö togo ár ndö ar ximha̱i .
59004009	Recommendation	Dá du ri mu̱ihu̱ gi nzoñhu̱ . Dá the ri thedehu̱ da zo̱ ar tsꞌoni . Dá the ri johyahu̱ , da zo̱pꞌahu̱ ar dumu̱i .
64001011	Recommendation	Ma tsi kuꞌi , yo gi te̱nga nöꞌö hingi ho , te̱nga nöꞌö xiñho . Nöꞌö togo o̱tꞌa xiñho , gor me̱ti Jö , ha nöꞌö togo o̱tꞌa nöꞌö hingi ho , hinxi bö Jö .
45004011	Faith	Ar Abra mꞌe̱tꞌo bi gamfi , mꞌe̱fa bi hñönga ar nse̱gi . Gehnu̱ nꞌar ntꞌudi da̱majöni xki nhu hinte ma tsꞌoki mi tu ngetho xki ñꞌemu̱i núꞌmu̱ hinxki thuꞌspatho ar nse̱gi . Njapꞌu̱ ar Abra bi tꞌembabi ár dada gatho nuꞌu̱ hinxki thuꞌspa ar nse̱gi xta ñꞌemu̱i , ne nunar ñꞌemu̱inu̱ japi da nhu hinte ma tsꞌoki tu nꞌehe .
45006007	Grace	Jangu nuꞌu̱ xi du , hinte tsa̱ te da japabi ar tsꞌoki .
47004010	Faith	Habu̱ gatho di ꞌyohe , di ñꞌe̱nthe ár ndöte ar tsi Hmu Hesukristo , di hoñhe da nheki ha ma ndoꞌyohe ár teꞌö .
50002021	Sin	Gatho nu maꞌra mpe̱fi honga yá ñhose̱ , hinxi ꞌye̱ntꞌa yá te da me̱pa ar tsi Hmu Hesukristo .
58011011	Faith	Nunar ñꞌemu̱inu̱ bi ma̱xa ar Sara togo himi tsa̱ nda ñꞌo̱nte . Bi hñönga ar tsꞌe̱di nda nda̱thi , ne bi mꞌu̱ ár bötsi , mödi xki tho ya je̱ye̱ ñꞌo̱nte nꞌar ꞌbe̱hñö . Ha bi ñꞌemu̱i mi tsa̱ nda ꞌyo̱tꞌa togo bi ñötꞌwabi .
43006039	Grace	Gehnu̱ ne ma Dada togo xpa pe̱nkagi , gatho nuꞌu̱ togo xi ꞌye̱ntkꞌa ha ma ꞌye̱ hinga ꞌbe̱di , ne nuya ngöxapa , ma ga koꞌspa yá te hiñhamꞌu̱ da götsꞌi .
46008006	Faith	Ha nuju̱ di pöhu̱ , ho̱nse̱ nꞌar Jö ꞌbu̱i , togo ma Dadahu̱ habu̱ xpa e gatho te ja , ne nuju̱ go yá me̱tigihu̱ . Ne di ꞌñehu̱ nꞌar tsi Hmu , ar Hesukristo togo bi hyoka gatho ne bi ꞌraju̱ ar te .
52003006	Description	Ha núꞌmu̱ mba penkpꞌu̱ ar ku Timoteo , ba hönkagihe ar hoga mhö tengu ri jamfihu̱ ne ri mhötehu̱ . Bi xije xa gi bengagihe , ne gi ne gi hyandgagihe , nguje di nehe ga nuꞌahe nꞌehe .
60005004	Grace	Ne xta epꞌu̱ ar Döngama̱ꞌyo , ma gi hñöñhu̱ ar nthöhö nsunda hinda ma da thege .
47003012	Faith	Ngetho di pe̱ꞌse nꞌar döta ndo̱ꞌmi , jange hindi ntsuhe ga möñhe ar hoga mhö .
61002012	Sin	Ha nuya jöꞌiyu̱ ñömañꞌu̱ nöꞌö hingi pödi , ngu ya me̱ti hiñꞌotho yá mfeni , xi tꞌe̱ntꞌi da tho ne da nhwati . Nuyá tsꞌokise̱ da zixa har ꞌbe̱xui .
43012006	Sin	Ar Huda bi mönga njapꞌu̱ , hinge mi tupa ár mu̱i ya hyoya . Bi mö ngetho már bë , ha go mi höꞌö ar ꞌro̱zöbojö , ne mi ju̱ nöꞌö mi neꞌö .
62004016	Faith	Ne nuju̱ xta pöhu̱ ne xta jamfihu̱ nunar mhöte pe̱ꞌskagihu̱ Jö . Jö xa möte , ne gatho nuꞌu̱ togo möte ꞌbu̱hwi Jö .
44011019	Description	Nuꞌu̱ ya ku xki ntꞌu̱tsa xki mfontꞌi nuꞌu̱ ya pa mi tho ar ku Teba , ꞌra ba tso̱nga har ha̱i Fenisia , maꞌra Txipre , ha maꞌra Antiokia . Ne habu̱ gatho mi thoꞌu̱ , hinto maꞌra mi xipa ár mhö Jö , ho̱nse̱ yá mixodyowi .
54006006	Faith	Majöni , döta ár njutꞌi nunar hogamꞌu̱inu̱ , nuꞌmu̱ ga ñhogamu̱ihu̱ nöꞌö di pe̱ꞌsu̱ .
66013007	Violence	Bi tꞌumba ar se̱ki nda ntunkwi ya gamfi ne nda ntöteꞌö . Bi tꞌumba ar se̱ki nꞌehe nda ndö ha gatho ya mꞌu̱i , ya hnini , ya hñö ne ya ha̱i .
60002020	Faith	Tema ñho gi ju̱ju̱ nuꞌmu̱ gi tse̱thu̱ ar mfe̱i ngetho xka ntsꞌoju̱ . Ha nuꞌmu̱ gi thohu̱ ar mfe̱i ngetho gi o̱thu̱ nöꞌö xiñho , njapꞌu̱ hö , hantꞌahu̱ xiñho Jö .
58009015	Grace	Jange bi ꞌñu ar ꞌraꞌyo nkohi . Ne núꞌmu̱ mi unga ár te , bi mpumbabi yá tsꞌoki xki ꞌyo̱tꞌa mamꞌe̱tꞌo nuꞌu̱ mi ꞌbu̱ har ꞌbe̱tꞌo nkohi . Ne njapꞌu̱ nuya xki thahni bi tꞌumba ya ñho xki ñhötꞌi hiñhamꞌu̱ da götsꞌi .
45006001	Sin	Te ga möñhu̱ ꞌmu̱ . Hage ga ꞌbu̱hu̱ har tsꞌoki , ga to̱ꞌmhu̱ da hyexkathogihu̱ ár nhwëki Jö .
49005004	Recommendation	Yo gar tsꞌonehu̱ , yo gi ñöhu̱ ñꞌentho , yo gi ñꞌöntꞌu̱hu̱ , ngetho hingi ho da ꞌyo̱tꞌa njapꞌu̱ ya gamfi . Nöꞌö xiñho gi ꞌyo̱thu̱ , umfu̱ njamödi Jö .
66006008	Violence	Da handi mi ꞌba̱hnu̱ nꞌar kꞌaxtꞌafani , ne nu ar to̱ge már thuhu ar Ndöte , ne mi nte̱ngwi ar ꞌBe̱xui . Bi tꞌumbabiyu̱ ar se̱ki nda hyo nꞌar goho xe̱ni ya jöꞌi ꞌbu̱ xo̱ge ár nxidi ar ximha̱i , ha ya tuhni , har thuhu , ha ya texte hñeni , ne da hyo ya zate zuꞌwe ꞌbu̱ har ximha̱i .
45004016	Faith	Jange gatho nuꞌu̱ togo ñꞌemu̱i , ma da tꞌumba nöꞌö xi hwëkwa Jö , ne njapꞌu̱ gatho yá ꞌbe̱to ar Abra da zu̱ ar ñhötꞌi . Nunar ñhötꞌinu̱ ma da hñönga nuꞌu̱ yá ꞌbe̱to te̱nga ya ꞌbe̱pate , ne nuꞌu̱ te̱mba ár ñꞌemu̱i ar Abra togo ár dada nꞌa ne manꞌa .
44028018	Description	Ha nu mi thöꞌska majöni , hinte ma tsꞌoki bi thimgagi ndi ꞌñepki nda hyogagiꞌu̱ , jange mi ne nda hye̱gahmöꞌu̱ .
45009016	Grace	Hinge nuꞌmu̱ da nese̱ ar jöꞌi , wa núꞌmu̱ xa umbár mu̱i da thahni . Jö go da möñꞌö togo da me̱ꞌspa ar tsꞌe̱ti .
46010008	Sin	Yo ga ꞌbe̱ngwihu̱ maꞌra ya jöꞌi ngu bi ꞌyo̱tꞌa ꞌraꞌu̱ , ne nꞌapatho bi du yonthebe ya nthebe .
45007023	Sin	Ne di handi nꞌehe , nuna ma ndoꞌyo nto̱xkwi ma mfeni , ne tsixkagi hár ꞌye̱ ar tsꞌoki di ꞌbu̱ꞌbe .
58006001	Faith	Jange ga umba ma mu̱ihu̱ ga hoñhu̱ da ñöxa ma ñꞌemu̱ihu̱ . Hinga ñhogamu̱ihu̱tho nunár ntꞌuti ar tsi Hmu Hesukristo ndi pöhu̱ nda ndu̱hu̱ da ñꞌemu̱ihu̱ . Hinga penju̱ ga huxa ma mfenihu̱ nuya ntꞌuti da pöhu̱ mꞌe̱tꞌo . Nöꞌö ga pe̱hu̱ , ga he̱hu̱ di thöꞌthu̱ ga o̱thwu̱ ár ntso̱ꞌmi , wa ga tho̱hu̱pꞌu̱ ya ꞌbe̱fi tsixju̱ har ndöte , ga tho̱hu̱ di no̱ñhu̱ ar mpo̱ho̱ bi e har ñꞌemu̱i Jö .
46016011	Recommendation	Jange numansuhu̱ ne umfu̱ nꞌar hoga ntꞌedi da pengi da e da kꞌöskagi , ngetho di to̱ꞌmi da zo̱hwi nu maꞌra ya ku .
59002014	Faith	Ma tsi kuhu̱ , te da ma̱xa nꞌar ku da ꞌñenö pe̱ꞌsa ar ñꞌemu̱i ne hinte nheki yá hoga ꞌbe̱fi . Hanja da tsa̱ da mpo̱ nꞌa nuꞌmu̱ ho̱nse̱ di mpe̱ꞌsa ar ñꞌemu̱i .
43007025	Description	ꞌRa ya me Herusalen mi eñꞌu̱ : — Ha hinga gehnu̱ togo thoni da tho .
43020022	Faith	Nu mi wadi bi xipa njapꞌu̱ , bi hwifi ne bi ꞌñembabiꞌu̱ : — Hñöñhu̱ ár Hñö Jö .
45010003	Sin	Ngetho hinxi böꞌu̱ ar hogamꞌu̱i ungar tsi Dada . Xi umbyá mu̱i da nhumañhobi nöꞌö o̱tꞌu̱ , ne njapꞌu̱ hingi japamasu nöꞌö xi ꞌyo̱tꞌa Jö nda nhumañhogihu̱ .
62005010	Faith	Nöꞌö togo ñꞌemu̱ibi ár Tꞌu̱ Jö , pe̱ꞌsase̱ hár mu̱i nöꞌö xi da̱majöni Jö . Ha nöꞌö togo hinxi ñꞌemu̱i , ho̱xa Jö ar nemhñö , ngetho himbi ñꞌemu̱ibi nöꞌö xi da̱majöni togo ár Tꞌu̱ .
43014012	Faith	Xa majöni di xiꞌahu̱ , nöꞌö togo ñꞌemu̱igi ma da ꞌyo̱tꞌa nuya ꞌbe̱fi di o̱tka nꞌehe , ne da dökagi da ꞌyo̱tꞌe , ngetho gar maga habu̱ bi ꞌbu̱ ma Dada .
56002009	Recommendation	Xipa ya ꞌbe̱go di pe̱ꞌsa nꞌar hogamu̱i da ꞌyo̱ta yá hmu , ne hinda dötatho nuꞌu̱ te mꞌe̱pabi .
58012015	Recommendation	Ntsuñhu̱ , yo ma da bo̱mpꞌu̱ nꞌa da hye̱pꞌu̱ ár nhwëki Jö . Ne da mu̱di da zo̱tꞌa ár mu̱i , ne da ꞌyo̱tꞌa nöꞌö hingi ho . Ne njapꞌu̱ da mu̱di da tsꞌokwa yá mfeni maꞌra .
54003007	Recommendation	Mahyoni di numañho nuꞌu̱ hingya gamfi . Njapꞌu̱ hinda ꞌbe̱ ár tsa̱ , ne hinda zo hár ꞌye̱ ar tsꞌondöhi .
49004007	Grace	Nꞌa ngu nꞌa bi hwëgagihu̱ ar tsi Hmu Hesukristo nꞌar hogantꞌuni ngu ár ntꞌe̱niꞌö .
66016003	Description	Ar ñoho ar e̱nxe̱ bi ꞌba̱ñö ár tꞌe̱ni har ñho̱nthe , ne xo̱ge bi nji ngu ár ji nꞌar jöꞌi xi tho , ne gatho nuꞌu̱ mi ku̱nu̱ bi duꞌu̱ .
49006006	Recommendation	Mpe̱hu̱ xiñho , hinge ho̱nse̱ núꞌmu̱ hantꞌahu̱ ri hmuhu̱ gi ne gi kohu̱ xiñho . Ngu yá ꞌbe̱goꞌihu̱ ar tsi Hmu Hesukristo , di tsitꞌa ri mu̱ihu̱ gi ꞌyo̱thu̱ Jö .
60003016	Recommendation	ꞌBu̱hu̱ hinte di tsu̱ꞌa ri mfenihu̱ . Ne njapꞌu̱ nuꞌu̱ ju̱sꞌahu̱ ri ꞌbedehu̱ enö gar tsꞌoktehu̱ , da ꞌbe̱ yá tsa̱ xta nu hingi njapꞌu̱ . Xta nuꞌahu̱ gi pe̱ꞌsu̱ nꞌar hogamꞌu̱i , ngetho gi ꞌbu̱hwihu̱ ar tsi Hmu Hesukristo .
43006040	Faith	Nöꞌö togo xpa pe̱nkagi , neꞌö gatho nuꞌu̱ togo da hñuxka yá da̱ ár Tꞌu̱gi Jö , ne da ñꞌemu̱igi , pe̱ꞌsa ar te hiñhamꞌu̱ da götsꞌi , ne nuga ga koꞌspa yá te ha ya ngöxapa .
44012023	Violence	Nꞌár e̱nxe̱ Jö dama bi umba ar mfe̱i ar Erode , ngetho himbi ꞌñeꞌspa ár nsu Jö . Jange bi du xki deta ya zuꞌwe .
47001003	Grace	Nsunda Jö ár Dada ma tsi Hmuhu̱ Hesukristo . Gehnu̱ ma Dadahu̱ hwëgagihu̱ ne ma Jöhu̱ togo hubga ma mu̱ihu̱ .
54001006	Sin	Ngetho ꞌra xi hye̱hyu̱ , ne nupya hinte mañho möñꞌu̱ .
45001016	Faith	Hindi ntsa̱ga ga mönga ar hoga mhö , ngetho ka nhekinu̱ ár tsꞌe̱di Jö da po̱ gatho nuꞌu̱ da ñꞌemu̱i , mꞌe̱tꞌo ya xodyo , mꞌe̱fa nuꞌu̱ hingya xodyo nꞌehe .
46003011	Description	Ngetho hinjoꞌo togo da gu̱xa manꞌár ndu̱i ar ngu . Nunar tsi Hmu Hesukristo gehnu̱ ar ndu̱iꞌö .
49005033	Recommendation	Jange ma ga xiꞌahu̱ : Nꞌa ngu nꞌa möhu̱ ri ꞌbe̱hñöhu̱ ngu gi mhöse̱hu̱ , ne nuya ꞌbe̱hñö dá ꞌyo̱ta yá döme .
51002013	Grace	Mamꞌe̱tꞌo xki hyoꞌahu̱ ar tsꞌoki , ne hinge ngi pe̱ꞌsu̱ ar nse̱ni thuxa har ndoꞌyo . Bi tꞌaꞌahu̱ ar te mahye̱giwi ar tsi Hmu , ne njapꞌu̱ bi pumpꞌahu̱ ri tsꞌokihu̱ .
54004014	Recommendation	Jamasu nunar hogantꞌuni xi ꞌraꞌa Jö , ne bi xiꞌaꞌi núꞌmu̱ bi hñusꞌa yá ꞌye̱ yá ndö ar nijö .
66021001	Description	Nepꞌu̱ da handa nꞌar ꞌraꞌyo mhetsꞌi ne nꞌar ꞌraꞌyo ximha̱i , ngetho nunar ꞌbe̱tꞌo mhetsꞌi ne ar ꞌbe̱tꞌo ximha̱i bi götsꞌi , ha nu ar ñho̱nthe bi mꞌe̱tho .
52005016	Recommendation	Xa gi johyahu̱ hyaxꞌmu̱ .
66009006	Description	Nuya paꞌu̱ ya jöꞌi di honga hanja da du , ne hinda tsa̱ . Xa di nemhö da du , ha nunar ndöte ma da ñꞌöni .
52004014	Faith	Ngetho nuꞌmu̱ di ñꞌemu̱ihu̱ ar tsi Hmu Hesu bi du ne bi mengi bi nte , di ñꞌemu̱ihu̱ nꞌehe , Jö ma da koꞌspa yá te nuꞌu̱ xi du mi jamfi ar tsi Hmu .
62004015	Faith	Gatho nuꞌu̱ togo da̱majöni ar Hesu ár Tꞌu̱ Jö , nuyu̱ ꞌbu̱hwi Jö .
49004022	Recommendation	Nöꞌö ar mꞌu̱i ngi pe̱ꞌsu̱ mahamꞌu̱ , hye̱hu̱pꞌu̱ nꞌagitho . Ngu nꞌar ze̱ dutu kꞌothu̱ ꞌye̱ñhu̱pꞌu̱ , xi zu̱ ar tsꞌoꞌyo , kate o̱tꞌa ar tsꞌoki .
43010009	Grace	Nuga go dar goxthi . Nöꞌö togo da yu̱tꞌa har goxthiꞌö da mpo̱ho̱ , di ku̱tꞌi ne di po̱ni , ne xta bo̱ni da dinga te da zi .
58011037	Violence	Bi tsꞌoxa ya nkꞌahni , bi nju̱ ya nthe̱gi bi theka made , bi tsꞌa̱ti . Maꞌra bi tho ndo̱jwaitho , himi ñꞌotho habu̱ nda mꞌu̱i , hagatho mi ꞌyotho , ho̱nse̱ mi hempa yá ximhni ya de̱ti , ya tꞌöxi , xa mi hyoya , xa mi tho ya dumu̱i , mi tho ya mfe̱i .
62002029	Faith	Nuꞌmu̱ gi pöhu̱ ar tsi Hmu Hesukristo pe̱ꞌsa nꞌar hogamu̱i , pöhu̱ nꞌehe , gatho nuꞌu̱ pe̱ꞌsa ar hogamu̱i go yá bötsi Jö .
44013047	Grace	Ngetho njawa xi ꞌbe̱mkagihe ar tsi Dada : Xta huxꞌahu̱ ngu nꞌar ñotꞌi gi yotꞌwahu̱ gatho nuꞌu̱ hingya xodyo , ne gi xipabihu̱ ar mhö no̱nga ar mpo̱ho̱ xo̱ge ár nxidi ar ximha̱i .
47004002	Faith	Hindi mpe̱je ntꞌögitho , hindi ntsa̱je . Hindi o̱the xi ntsꞌogagihe , hindi pa̱thwe ár mhö Jö . Nöꞌö di pe̱he , di uhe ár mhö Jö majöni ha ma mꞌu̱ihe , gehnu̱ numañho ya jöꞌi di o̱the hár nthandi Jö .
44002033	Description	Jange nupya xi tꞌexa hár ñꞌe̱i Jö , bi nju̱xa mhetsꞌi ba huxkwi ár Dada . Ne bi umba ár Hñö Jö xki ñhötkagihu̱ . Gehnu̱ ba pe̱nkagihu̱ , ne xi tho nöꞌö xka hyanthu̱ ne xka ꞌyo̱hu̱pya .
51003010	Recommendation	Ha nupya ngu nꞌar ꞌraꞌyo he , gi pe̱ꞌsu̱ nꞌar ꞌraꞌyo te di hñöxa nöꞌö togo bi hyoki . Hyaxꞌmu̱ di hogi da ñhe̱hwi xiñho ár mꞌu̱iꞌö .
43011004	Faith	Mi nsipa ar Hesu njapꞌu̱ ne bi ꞌñeñꞌö : — Nunar hñeninu̱ hingar ndöte . Njapꞌu̱ ma da nheki ár nsunda Jö , ne njapꞌu̱ da nsundabi ár Tꞌu̱ Jö nꞌehe .
45001017	Faith	Ngetho har hoga mhö , ka nhekipꞌu̱ hanja ga ꞌbu̱hwihu̱ xiñho Jö ngetho di ñꞌemu̱ibihu̱ . Ne ga ꞌbu̱hu̱ di ñꞌemu̱ihu̱ , ngu enga har Tꞌofo : Nöꞌö togo ñꞌemu̱i , ꞌbu̱i xiñho hár nthandi Jö , ne pe̱ꞌsa ar te hiñhamꞌu̱ da götsꞌi .
43019017	Description	Ar Hesu bi bo̱ni mi muxa ár pontꞌi habu̱ ma nda tsꞌu̱ti , ndi ma har Nñöxhmundoꞌyo , har hñö ebreo tꞌembabi Golgota .
45012006	Faith	Nꞌañꞌo nꞌa ngu nꞌa ya hogantꞌuni xi hwëgagihu̱ Jö . Nuꞌmu̱ nꞌa xi tꞌumbabi ngu ár mꞌe̱hni Jö , dá me̱pabi ngu ár nze̱ye̱ ár ñꞌemu̱i pe̱tsꞌi .
66004007	Description	Nor mꞌe̱tꞌo zuꞌwe mi ñhe̱hwi nꞌar ꞌmuhu , ár ñoho mi ñhe̱hwi nꞌar boi , ár hñu mi pe̱ꞌsa ár hmi ngu nꞌar jöꞌi , ár goho mi ñhe̱hwi nꞌar nxu̱ni nsa̱ni .
49005015	Recommendation	Pöhu̱ xiñho hanja gi ꞌbu̱hu̱ . ꞌBu̱hu̱ ngu nuꞌu̱ pe̱ꞌsa yá mfödi , hingi ꞌbu̱hu̱ ngu nuꞌu̱ hinte pödi .
45010012	Grace	Mahye̱tho ya xodyo ne nuꞌu̱ hingya xodyo , nꞌadár Hmu gathoꞌu̱ , ne umbabi da bongwatho gatho nuꞌu̱ togo matꞌi .
45010004	Faith	Nuyá ꞌbe̱pate ar Moise bi göxa ár tsꞌe̱di núꞌmu̱ ba e ar tsi Hmu Hesukristo , ne njapꞌu̱ nda nhu hinte ma tsꞌoki tu gatho nuꞌu̱ da ñꞌemu̱ibi .
50004006	Recommendation	Yo gi tu ri mu̱ihu̱ , xipabihu̱ gatho Jö . Petwabihu̱ te gatho gi kꞌathu̱ , ne di pe̱wi ar njamödi nꞌagitho .
46010006	Faith	Gathoyu̱ bi thogi ne da xo ma da̱hu̱ , hinga hyo̱ju̱ nöꞌö hingi ho ngu bi hyo̱kꞌu̱ .
66009002	Description	Nu mi xoka ar nzonganzafi xa ba po̱xa ar ꞌbifi ngu nꞌar tꞌu , ne nunar ꞌbifinu̱ bi japi bi boka ar hyadi ne ar ndöhi .
52004006	Recommendation	Hinto ma gi hya̱thu̱ ri kuhu̱ gi ꞌyo̱thu̱ nuya tsꞌokiyu̱ , ngetho ngu xta xiꞌahe ne xa xta thöthe , ar tsi Hmu ma da koꞌspa ár ñöni .
47005017	Faith	Nöꞌö togo ꞌbu̱hwi ar tsi Hmu Hesukristo , xi nꞌaꞌyo ár te . Nunar mꞌu̱i mi ꞌbu̱ mahamꞌu̱ , xi thogi , ne xi me̱ꞌsa nꞌa maꞌraꞌyo .
43005020	Faith	Jö ar Dada xa mö ár Tꞌu̱ jange uta gatho nöꞌö te o̱tꞌö . Ne ma da uta maꞌra xa di thota ár döta , ne xki hyanthu̱ xa gi ꞌyo̱hu̱ .
49004028	Recommendation	Nöꞌö togo mar bë , dá hye̱pꞌu̱ ar mfë . Dá hyonga nꞌar hoga ꞌbe̱fi , ne njapꞌu̱ da me̱ꞌsa teme da mfa̱xkwi nöꞌö togo hinte pe̱tsꞌi .
57001022	Recommendation	Hyogapꞌu̱ habu̱ ga ꞌbu̱i nꞌehe , ngetho di to̱ꞌmi da ma̱xka Jö ma ga tso̱ñꞌahu̱ .
58013009	Recommendation	Yo ma gi ñhe̱hu̱ da kaꞌahu̱ maꞌra ya ntꞌuti hingi o yá ꞌñu . Ngetho xiñho gi ze̱ta ri jamfihu̱ hár nhwëki ar tsi Hmu , hinge ha ya ñhuni . Nuyu̱ hinte bi ma̱xa nuꞌu̱ togo mi japꞌu̱ .
52005012	Recommendation	Ma tsi kuhu̱ , di a̱ꞌahu̱ ar möte gi pe̱ꞌsfu̱ ar nsu nuꞌu̱ mpe̱pꞌu̱ hár ꞌbe̱fi Jö , nuꞌu̱ tsixꞌahu̱ ne zoꞌahu̱ .
43009022	Description	Bi mönga njapꞌu̱ yá dada , ngetho mi tsu ya ndöxodyo , hinge nda hye̱gi nda yu̱tꞌa ha yá nijöꞌu̱ . Ngetho nuya ndö xki ꞌyo̱tꞌa nꞌar nkohiꞌu̱ , mi enö , nöꞌö togo nda ꞌñemba ar Hesu mar Mesia , mi to̱ꞌmi nda tꞌe̱nga har nijö .
50003003	Faith	Ngetho nuju̱ go di pe̱ꞌsu̱ ar nse̱gi majöni ha ma mu̱ihu̱ , ne tsixkagihu̱ ár Hñö Jö di pe̱pabihu̱ . Di johyahu̱ ngetho yá me̱tigihu̱ ar tsi Hmu Hesukristo . Hindi ñꞌemu̱ihu̱ ma ga mpo̱hu̱ di huxa ma mfenihu̱ ar nse̱gi thuska ha ma ndoꞌyohu̱ ngu yá ntꞌumbi ya xodyo .
62003023	Faith	Ne go gehnu̱ ár ꞌbe̱pate Jö , ga jamfibihu̱ ár Tꞌu̱ Hesukristo , ne ga nmhöhu̱ nꞌa ngu nꞌa , jangu xi ꞌbe̱pkagihu̱ .
66013011	Description	Mꞌe̱fa da handa manꞌar tsꞌozuꞌwe bi bo̱nga har ha̱i , mi tu yoho yá ndöni ngu nꞌar de̱ti , ne mi ñö ngu nꞌar zothe .
46014020	Recommendation	Tsi kuhu̱ , hye̱hu̱pꞌu̱ gi beñhu̱ ngu nꞌar tsi bötsi . Hö , di hñöxꞌahu̱ nꞌar tsi bötsi hingi pö ar tsꞌoki , ha gi hyanthu̱ xiñho tema gi beñhu̱ ngu nꞌar döta jöꞌi nꞌehe .
59005013	Recommendation	Nuꞌmu̱ ja te tupꞌa ri mu̱ihu̱ , ꞌya̱fu̱ Jö . Ha nuꞌmu̱ gi johyahu̱ , tuthwu̱ Jö .
58012012	Recommendation	Jange ju̱xu̱ ri ꞌye̱hu̱ xi da̱tho , ne nuya ri ñöhmuhu̱ xi nzatho .
60001017	Recommendation	Ha nuꞌmu̱ gi ndöñhu̱ ngu ri Dadahu̱ togo o̱tꞌa ar hoga tsꞌu̱tꞌwi , umba ngu xi ꞌyo̱tꞌa nꞌa ngu nꞌa , ne hingi hwantho ; jange ntsuñhu̱ hanja gi ꞌyohu̱ gatho ya pa gi nehu̱ ar ꞌñu di ma mhetsꞌi .
58010036	Recommendation	Ngetho mahyoni gi tse̱thu̱ ya thogi , ne xki jwahu̱ gi ꞌyo̱thu̱ nöꞌö ne Jö , gi hñöñhu̱ nöꞌö xi ñötꞌahu̱ .
58011001	Faith	Ar ñꞌemu̱i gehnu̱ ga pöhu̱ xiñho ma ga höñhu̱ nöꞌö di to̱ꞌmhu̱ , ne di ñꞌemu̱ihu̱ ga höñhu̱ nöꞌö hindi handathohu̱ .
49004017	Recommendation	Di ꞌbe̱pꞌahu̱ hár thuhu ma tsi Hmuhu̱ , gi hye̱hu̱ gi te̱mbathohu̱ yá mꞌu̱i nuꞌu̱ hinxi ñꞌemu̱i , ngetho hinte mañho beñꞌu̱ .
51002016	Recommendation	Jange hinto da deñꞌahu̱ nuꞌmu̱ hingi o̱thu̱ ngu yá ntꞌumbiꞌu̱ , wa hingi tsifu̱ yá ñhuni ne yá tsꞌithe , hingi o̱thwu̱ ár da̱ngo ar ꞌraꞌyo zönö ne maꞌra ya da̱ngo , wa hingi tsufu̱ ya pa ntsa̱ya̱ .
66007015	Faith	Jange ꞌba̱ ñhandwi ár thuxandö Jö , ne pe̱pabi parxui hár nijö . Ne nu togo hu har thuxandö da hopi da mꞌu̱hwi .
44020010	Description	Nuꞌmú̱ ar Pablo bi göi , bi ꞌyoxa nöꞌö ar bötsi ne bi hyu̱fi . Ne bi ꞌñembabi ya ku : — Yo gi ntsuhu̱ , tetho .
55002010	Faith	Jange di tse̱ta ya thogi bi epkagi , di honi da ñꞌemu̱i ar tsi Hmu Hesukristo nuꞌu̱ xi hwahna Jö , ne njapꞌu̱ da mpo̱ho̱ ne da mꞌu̱hwi hár nsunda gatho ya pa .
60005014	Recommendation	Nze̱ngwahu̱ nꞌa ngu nꞌa xa gi mhötehu̱ . Gi ꞌbu̱hu̱ nꞌar hogamꞌu̱i gatho nuꞌahu̱ xka nthe̱xu̱ ar tsi Hmu Hesukristo . Dá njapꞌu̱ .
49005021	Recommendation	Ngetho gi tsufu̱ ar tsi Hmu , ñꞌo̱thu̱ nꞌa ngu nꞌa .
61003017	Recommendation	Jange nuꞌahu̱ ma tsi hmöka kuhu̱ , xka pöhu̱ , jamasuhu̱ yo ma da hya̱ꞌahu̱ yá tsꞌoki ya tsꞌokte , ne gi hye̱hu̱pꞌu̱ ár tsꞌe̱di ri jamfihu̱ .
51003018	Recommendation	ꞌBe̱hñöhu̱ , ꞌyo̱thu̱ ri dömehu̱ ngu di ꞌñepi da ꞌyo̱tꞌa nuꞌu̱ xi jamfi ar tsi Hmu .
54005020	Recommendation	Nuya ma̱ꞌyo hingi he̱gi o̱tꞌa ar tsꞌoki , tsu̱i habu̱ da hyanda gatho ya ku , ne njapꞌu̱ da zu nu maꞌra nꞌehe .
45014013	Recommendation	Jange hinga ma ga ntheñhu̱ nꞌa ngu nꞌa . Ma ga nkohu̱ ha ma mu̱ihu̱ hinga po̱jwu̱ ya mfetsꞌe da japi da da̱ ma kuhu̱ .
45002010	Grace	Ha ma da mꞌu̱ nsunda , da tꞌeꞌspa ár nsu , ne da mꞌu̱ nꞌar hogamꞌu̱i gatho nuꞌu̱ togo da ꞌyo̱tꞌa ar ñho , ya xodyo mꞌe̱tꞌo , mꞌe̱fa nuꞌu̱ hingya xodyo .
58011034	Violence	Bi ma̱tsꞌi bi kꞌontꞌa ha ya tsibi xa mi fagi , ne ha ya ndo̱jwai . Bi tꞌumba ar tsꞌe̱di ha yá ngwentꞌi ne ha ya tuhni , ne bi japi nda ꞌbe̱ ar ꞌñu yá ndogu maꞌra ya ha̱i .
48006017	Faith	Nuya pa di ꞌñepꞌu̱ , hinto di ne da tso̱tka ma mu̱i , ngetho nuga di pe̱ꞌsa ha ma ndoꞌyo ya mfe̱i xi tꞌakagi ngetho di mömba ár mhö ar tsi Hmu Hesukristo .
66018021	Violence	Mꞌe̱fa da handa manꞌar e̱nxe̱ xa mi pe̱ꞌsa ár tsꞌe̱di , bi gu̱ nꞌar döta do ngu nꞌar ju̱ni , bi ꞌye̱ntꞌa har ñho̱nthe ne bi ꞌñenö : — Ma da njapabinu̱ ar döta hnini Mbabilonia , ne hinda ma da thini .
65001020	Faith	Hö , tsi kuhu̱ , umba ri mu̱ihu̱ da te ri ñꞌemu̱ihu̱ , ne zohu̱ ar tsi Dada , di tsixꞌahu̱ ár Hñö Jö .
45012002	Recommendation	Yo gi ñhogamu̱ihu̱ nöꞌö te ꞌraꞌahu̱ ar ximha̱i . Mahyoni gi nꞌaꞌyohu̱ ri ꞌraꞌyo mfenihu̱ , ne njapꞌu̱ gi tsa̱se̱hu̱ tema ne Jö embi nza̱tho , numañho ne handi xiñho .
46015009	Sin	Nuga go ár ngötsꞌigi gatho yá mpo̱tegihe ar tsi Hmu . Hindi ꞌñepkagi da tꞌengagi ár mpo̱tegi , ngetho ndi kumba ár nijö Jö .
62002015	Recommendation	Yo gi möhu̱ ar ximha̱i ne nuya te jawa . Nu togo mö ar ximha̱i , hingi pe̱ꞌspa ár mhöte Jö ar Dada .
45002001	Sin	Jange nuꞌahu̱ gi ꞌyomfu̱ ár ꞌbede maꞌra , hinda tsa̱ gi kꞌonthu̱ . Ngetho nuꞌmu̱ gi mömfu̱ ár mfe̱i di ꞌñepabi , gi ku̱tꞌase̱hu̱ har tsibi , ngetho gi njahu̱pꞌu̱ nꞌehe .
48002009	Description	Núꞌmu̱ mi bö ya ndö xki hwëgagi Jö nunar ꞌbe̱finu̱ ga zo nuꞌu̱ hingya xodyo , nuꞌmú̱ ar ku Hakobo , ar ku Pedro ne ar ku Xuwa nuꞌu̱ ma ya ñöxhmu , bi ꞌraje yá ꞌye̱ , nuga ne ar ku Berhnabe . Da mhiꞌye̱he ngu nꞌar nkohi ga zoje nuꞌu̱ hingya xodyo , ne nuꞌu̱ da zo ya xodyo .
43019023	Description	Nuya ndogu mi wadi bi tsu̱ta ar Hesu , bi gu̱mpa yá dutu nda ꞌyo̱tꞌa goho xe̱ni , ne nda hñöxa nꞌa xe̱ni nꞌa ngu nꞌa . Bi gu̱mpa ár pa̱tꞌi nꞌehe , nunu̱ mi nꞌadar mꞌe xki tꞌo̱tꞌe xki ndu̱ mañö ndi göxa ha̱i .
45002021	Sin	Nuꞌahu̱ gi uthu̱ maꞌra , yoꞌö hingi ñꞌutase̱hu̱ . Gi uthu̱ maꞌra hinda mpë , yoꞌö gi mpëhu̱ .
46006019	Faith	Ha hingi pöhu̱ , nuna ri ndoꞌyohu̱ hingo ri me̱tihu̱ , gehnu̱ ar ngu habu̱ ꞌbu̱ ár Hñö Jö xi tꞌaꞌahu̱ .
47005014	Grace	Gatho nöꞌö di o̱the , di jahepꞌu̱ ngetho ár mhöte ar tsi Hmu tökagihe . Di pöhe , nuꞌmu̱ bi du nꞌa po̱ta gatho , po̱ntho bi du gatho nꞌehe .
58003001	Faith	Jange tsi kuhu̱ , xi tꞌaxkꞌaꞌihu̱ ri mꞌu̱ihu̱ ne xi tsꞌoñꞌahu̱ ma gi ꞌbu̱hu̱ mhetsꞌi , beñhu̱ ar tsi Hmu Hesukristo , ár mpo̱te Jö ne ar döngamöjö togo tsiska ma jamfihu̱ .
44020035	Recommendation	Hyaxꞌmu̱ xta utꞌahu̱ ga mpe̱hu̱ njapꞌu̱ , ne da tsa̱ ga fa̱xu̱ nuꞌu̱ hinte pe̱tsꞌi . Ne ga beñhu̱ nöꞌö bi mönga ar tsi Hmu Hesu , núꞌmu̱ bi ꞌñenö : Töte ár nza̱tho ga uñhu̱ , hinge nöꞌö ga höñhu̱ .
58013004	Recommendation	Tsuñhu̱ ar nthöti ne suhu̱ dar ntꞌaxi . Ha nuꞌu̱ ꞌbe̱ngwi nuꞌu̱ hinxi nthötwi ne nuꞌu̱ ka yá nthöti , Jö ma da hñöꞌspa majöni .
43020005	Description	Bi ka̱ka ár ñö ne bi hyanda ya xu̱ni dutu mi ꞌbu̱hnu̱ , ha himbi yu̱tꞌi .
66016018	Description	Nꞌa bi nhekitho bi nja ya hwe̱i , ya ñheti , ya ñu̱ni , ne bi nhwönga ar ha̱i . Nunar nhwöninu̱ xa mar ntsꞌe̱di , ar meximha̱i hiñhamꞌu̱ xki hyanda manꞌa di njapꞌu̱ ár ntsꞌe̱di .
66019010	Faith	Nuga da nda̱ndihmö hár wa nga ndöni . Ha nöꞌö bi ꞌñengagi : — Hyandi xiñho nöꞌö gi pe̱fi , yo gi japꞌu̱ . Nuga dar ꞌbe̱gotho nguꞌi , ne nuꞌu̱ ri ku togo da̱majöni xi jamfi ar tsi Hmu Hesukristo . Ndönga Jö . Ngetho nuꞌu̱ togo da̱majöni togo ar tsi Hmu Hesukristo , gehyu̱ hömpa ár Hñö Jö mömba ár mhö .
46002010	Grace	Ha Jö ba pe̱hna ár Hñö bi utkagihu̱ , ngetho ar Hñö gatho hetꞌi , hetꞌwabi nöꞌö xi ñhembi da fötwa Jö .
50002029	Recommendation	Núꞌmu̱ xta zo̱mpꞌu̱ ꞌmu̱ , gi njohyahu̱ gi hyanthu̱ , ngetho nꞌár ꞌbe̱go Jö . Hinge ho̱nse̱nu̱ , möhu̱ gatho nuꞌu̱ maꞌra di hñöxꞌö .
51003020	Recommendation	Bötsihu̱ , ꞌyo̱thu̱ gatho nöꞌö da xiꞌahu̱ ri dadahu̱ , ngetho ar tsi Hmu go ne njapꞌu̱ .
47001012	Faith	Di johyahe , ngetho ma mfenihe xikagihe xta ꞌyohe xiñho ngu utkagihe Jö , ne hinxta yoꞌthe ma mfenihe . Hinxta ꞌbu̱hewa har ximha̱i ngu yá mfeniꞌu̱ , xta te̱mfe ár nhwëki Jö . Xta ꞌbu̱he nꞌar hogamꞌu̱i hár nthandi ya meximha̱i , mꞌe̱tꞌo ha ri nthandihu̱ .
43014021	Faith	Nöꞌö togo o̱tꞌa nöꞌö di ꞌbe̱pabi , go mökagi . Ne nöꞌö togo mökagi , ma Dada ma da mödi nꞌehe , ne nuga ma ga mödi , ne ma ga ñꞌudi da hyandga ma mꞌu̱i .
51002023	Sin	Nuya ntꞌutiyu̱ xa majöni nheki xiñho , wande xi thoka ha nꞌar döta mfödi ne hinxi thoki har ñꞌetsꞌi . Ngetho ne da zönthmö ar ndoꞌyo , mödi hingi tsa̱ da hñöka ya tsꞌomfeni ne ar tsꞌoki ha ma mu̱ihu̱ .
64001006	Recommendation	Nuya kuꞌu̱ xi da̱majöni har nijö xa gi pe̱ꞌsar mhöte . Jange di beni xiñho hingi hye̱pꞌu̱tho njapꞌu̱ . Fa̱tsꞌi da ñꞌo yá ꞌñu , ngu di ꞌñepi da mfa̱xa nꞌár ꞌbe̱go Jö , ne da zo̱nga habu̱ di maꞌu̱ .
55002023	Recommendation	Yo gi japamasu nuya ntsa̱mfödi hinte o yá ꞌñu , hingi pödi tema di götsꞌi . Gi pöke hinte mañho nju̱ki , ho̱nse̱ u ar tsibi .
47003018	Faith	Nuju̱ hinte kobgagihu̱ ma da̱hu̱ . Di hanthwu̱ ár nsunda ar tsi Dada ngu ha nꞌar ñhe . Ne ár Hñö Jö ꞌyo di pa̱tkagihu̱ di hñuxa ár nsunda ha ma mꞌu̱ihu̱ , ne ga tso̱ñhu̱ di hñöxkagihu̱ ar tsi Hmu .
58009014	Grace	tema hinda tsa̱ da ꞌyo̱tꞌa ár ji ar tsi Hmu Hesukristo , bi da̱twa Jö hinte xki ja̱xtꞌi . Bi ma̱xa ár Hñö Jö ꞌbu̱ gatho ya pa , bi unga ár te . Ha nunár jinu̱ da xu̱kꞌa ri mfenihu̱ , gi hye̱hu̱pꞌu̱ nuya ꞌbe̱fi hinte unga ar te , ne gi pe̱fu̱ Jö togo hö ar te .
44011017	Grace	Nuꞌmu̱ Jö bi ne bi hwëkwabi ár Hñö mahye̱gi nguju̱ di ñꞌemu̱ihu̱ ma tsi Hmuhu̱ Hesukristo , ter mꞌe̱kagiga ga hökwa ár ꞌbe̱fi Jö .
49004030	Faith	Ne yo gi tso̱thwu̱ ár mu̱i ár Hñö Jö . Xi thusꞌahu̱ ngu nꞌar nkohi , ne xta zo̱nga ar pa da tsꞌiñꞌahu̱ , da fötho yá bötsiꞌihu̱ Jö .
66003003	Recommendation	Jange beñhu̱ tema xka hñöñhu̱ , tema xka ꞌyo̱hu̱ , ne gi kwathu̱ xiñho , ne ꞌyo̱thwu̱ ár ntso̱ꞌmi . Ngetho nuꞌmu̱ hingi ndo̱ꞌmhu̱ , xki tha̱ñhu̱ ga tso̱ho̱ ngu nꞌar bë hingi to̱ꞌmhu̱ hamꞌu̱ .
62003007	Recommendation	Ma tsi bötsiꞌihu̱ , yo ma gi ñhe̱hu̱ togo da hya̱ꞌahu̱ . Pöhu̱ nunar tsi Hmu ar hogajöꞌi , ne nöꞌö togo ne da ñhogajöꞌi , te̱mbatho ár mꞌu̱iꞌö .
62004001	Recommendation	Tsi hmöka kuhu̱ , yo gi jamfibihu̱ gatho nuꞌu̱ togo ñö . Hyanthu̱ mꞌe̱tꞌo ha hömpa ár Hñö Jö wa hinꞌö , ngetho nze̱ye̱ ya kate mꞌe̱hni xi nxanga har ximha̱i .
44013038	Grace	Ndadahu̱ , dá zo ri mfenihu̱ nöꞌö di xiꞌahu̱ : Nuna bi ꞌyo̱tꞌa ar tsi Hmu , gehnu̱ bi pumgagihu̱ gatho ma tsꞌokihu̱ .
50003001	Recommendation	Nupya tsi kuhu̱ , njohyahu̱ hár thuhu ar tsi Hmu . Hinxi za̱kagi ga pengi ga xiꞌahu̱ nöꞌö xta otꞌi , ngetho di ne da ze̱ta ri jamfihu̱ .
46011034	Recommendation	Nuꞌmu̱ gi tunthuhu̱ , ñuñhu̱ ha ri nguhu̱ , hinte di ja te da tho̱xꞌahu̱ núꞌmu̱ gi kwathu̱ har mhuntsꞌi . Nu maꞌra ya ntꞌa̱ni ga ꞌya̱ngagihu̱ , ga xiꞌahu̱ xka ñöhu̱ mꞌe̱fa xka mapꞌu̱ .
43018031	Description	Ar Pilato bi dötwabiꞌu̱ : — Tsixu̱ ne ꞌyo̱thwu̱ ar tsꞌu̱tꞌwi ngu mönga ri tꞌofohu̱ . Ha nuya xodyo bi ꞌñembabi : — Nuje hingi the̱gagihe togo ga hohe .
46012031	Faith	Umba ri mu̱ihu̱ gi pe̱ꞌsu̱ nuya hogantꞌuni töte yá nsu . Ha nuga ma ga utꞌahu̱ nꞌar ꞌñu töte ár ñho .
58007026	Description	Ngetho nunar döngamöjönu̱ , gehnu̱ ndi hoñhu̱ : Ár mꞌu̱i xintꞌaxi , hingi pödi da ꞌyo̱tꞌa ar tsꞌoki , hinxi ja̱xtꞌa ár mꞌu̱i , hingi nthöskwi ya ꞌyo̱tꞌatsꞌoki , ne bi tsꞌixa mhetsꞌi ba ꞌbu̱hwi Jö .
50004013	Faith	Gatho tsa̱ ga o̱tꞌe ngetho xi ꞌraka ar tsꞌe̱di ar tsi Hmu Hesukristo .
52004003	Recommendation	Ngetho nöꞌö ne Jö , gi ꞌbu̱hu̱ xintꞌaxi . Jange yo ma gi ꞌbe̱ngwihu̱ ar ꞌbe̱hñö hingo ri nthötihu̱ .
51004002	Recommendation	Umba ri mu̱ihu̱ gi ꞌya̱fu̱ Jö , ne hingi tsa̱ya̱hu̱ gi umfu̱ njamödi nöꞌö ꞌraꞌahu̱ .
44007029	Description	Nu mi ꞌyo̱ njapꞌu̱ ar Moise , bi ma ba ñꞌönga har ha̱i ár thuhu Madian . Ka ba ꞌbu̱hnu̱ ngu nꞌar nzo̱ho̱ , ne ka ba tinu̱ yoho yá tꞌu̱ .
46011007	Description	Nu ar ñꞌo̱ho̱ hingi ho da goꞌma ár ñö , ngetho di hñöxa Jö , ne ka nhekinu̱ ár nsundaꞌö , ha nu ar ꞌbe̱hñö ka nhekinu̱ ár nsu ar ñꞌo̱ho̱ .
51003015	Faith	Ar hogamꞌu̱i ꞌraꞌahu̱ ar tsi Hmu Hesukristo da zisꞌa ri mu̱ihu̱ , ngetho xi zoñꞌahu̱ gi nꞌadar ndoꞌyohu̱ gi ꞌbu̱hwihu̱ xiñho maꞌra ya ku . Ne hyaxꞌmu̱ umfu̱ njamödi Jö .
58002010	Grace	Gatho te jawa ne janu̱ mhetsꞌi , go bi hyokꞌö ne go o hár ꞌye̱ꞌö . Bi beñꞌö nda zixa nze̱ye̱ yá bötsi hár nsunda , jange bi japi bi tho ya u̱gi ár Tꞌu̱ , ne njapꞌu̱ bi hyokwa ár mꞌu̱i yá Po̱ho̱teꞌu̱ .
59004001	Sin	Habu̱ di ꞌñe ya tuhni ne ya ntꞌu̱tsate gi pe̱ꞌsu̱ . Hage hinge di ꞌñe ngetho te gatho gi nehu̱ , ne gathoyu̱ nxintꞌa ha ri mfenihu̱ .
46005001	Sin	Xi nu̱nga ar ꞌbede mhö , xi tꞌenö , nꞌaꞌahu̱ ꞌbu̱hwi ár ho̱me ngu ár ꞌbe̱hñö . Nunar tsꞌokinu̱ hindi numhöhu̱ di o̱tꞌa nuꞌu̱ hingya gamfi .
46010013	Faith	Gatho nuya tsꞌa̱ti xpa epꞌahu̱ , mahye̱tho ngu tsꞌa̱ta maꞌra . Ha Jö o̱tꞌa ngu xi mö , hinda hye̱gi da zo̱pꞌahu̱ nꞌar tsꞌa̱ti hinda tsa̱ gi tse̱thu̱ . Ngu xta nheki ar tsꞌa̱ti , dama da nheki hanja gi po̱ñhu̱ nꞌehe , ne gi tse̱thu̱ .
44020029	Violence	Nuga di pödi nꞌehe , nu xka magawa , ma da epꞌu̱ ꞌra ya tsꞌojöꞌi , da ne da hwatwa gatho ár nijö Jö , ngu nꞌar miñꞌo hinte ma de̱ti e̱gi .
53001004	Faith	Nuje di esꞌahe ri nsuhu̱ , di xife maꞌra yá nijö Jö , gi pe̱ꞌsu̱ ar tsꞌe̱ti ne ar jamfi , mödi gi thohu̱ nze̱ye̱ ya thogi ne ya ntꞌu̱tsa .
62004012	Faith	Hinto xi hyanda Jö , ha nuꞌmu̱ ga nmhöhu̱ nꞌa ngu nꞌa , gese̱ꞌö ꞌbu̱ ha ma mu̱ihu̱ , ne ár mhöte xi nxo̱ge ha ma mu̱ihu̱ .
48001001	Description	Nuga dar Pablo , ár mpo̱tegi ar tsi Hmu Hesukristo . Hinxi hñuxkagi ar jöꞌi , hinxi me̱nkagi nꞌar meximha̱i . Gese̱ ar tsi Hmu Hesukristo bi zokagi , ne gese̱ꞌö Jö ma Dadahu̱ , gehnu̱ bi koꞌspa ár te manꞌagi .
58012003	Recommendation	Beñhu̱ nöꞌö togo bi me̱ꞌspa ar tse̱ti ya tsꞌokte xa mi u̱tsa , ne njapꞌu̱ hinda wentꞌahu̱ hingi ne gi pe̱fu̱ .
45006005	Faith	Ngetho núꞌmu̱ ndi hñöxkagihu̱ hár ndöte , njapꞌu̱ ndi hñöxkagihu̱ hár menga nte nꞌehe .
45015010	Recommendation	Ne enö nꞌehe : Nuꞌahu̱ hingya xodyohu̱ , njohyawihu̱ ár hnini Jö .
54004001	Sin	Ár Hñö Jö xi ꞌyotkagihu̱ xiñho ar ꞌñu , ne enö hár ngötsꞌi ya pa , ꞌra ya ku ma da hye̱ ar ñꞌemu̱i , da ꞌyo̱ꞌspa yá nhemhñö ntꞌuti ya jöꞌi te̱mba yá ntꞌuti ya tsꞌondöhi .
56003001	Recommendation	Bemba ya ku da ꞌyo̱ta ya nza̱ya̱ ne ya tsꞌu̱tꞌwi , da ꞌyo̱ta nöꞌö nsipabi , ne di netho da ꞌyo̱tꞌa gatho nöꞌö xiñho .
61003005	Sin	Nuyu̱ nese̱ da pumhni gehnu̱ ár mhö Jö bi hyoka mamꞌe̱tꞌo ar mhetsꞌi ne ar ximha̱i . Ba ehyu̱ har dehe ne oxta har dehe .
60003018	Grace	Nunar tsi Hmu Hesukristo bi tho nꞌagitho ar ndöte , njapꞌu̱ bi hñöga ma tsꞌokihu̱ . Ar hogajöꞌi bi unga ár te bi po̱kagihu̱ nuju̱ xta o̱thu̱ ya tsꞌoki , ne da zixkagihu̱ ma ga ꞌbu̱hwihu̱ Jö . Majöni bi du ár ndoꞌyo , ha nu ár hñö himbi du , po̱ntho bi mengi bi nte núꞌmu̱ mi nanga manꞌagi ár ndoꞌyo .
61002021	Sin	Ngetho mar ñhomhö hinxi böhmöꞌu̱ ar ꞌñu tsixa ar hogajöꞌi , hinge ho̱nse̱ bi bödi , ne bi mengi bi hye̱pꞌu̱ ar döta ꞌbe̱pate bi tꞌumbabi .
53003006	Recommendation	Ma tsi kuhu̱ , di ꞌbe̱pꞌahe hár thuhu ar tsi Hmu Hesukristo , gi ꞌwehu̱ gi hye̱hu̱ gatho nuya ku ꞌyo döhñe , ne hingi ne da ꞌmu̱ ngu xta utꞌahe .
45005012	Sin	Nuꞌmú̱ , nꞌadar ñꞌo̱ho̱ bi ku̱tꞌa ar tsꞌoki har ximha̱i , ne har tsꞌoki bi yu̱tꞌa ar ndöte . Ne ar ndöte bi nexa gatho ya jöꞌi , ngetho gatho bi ntsꞌokte .
58011033	Faith	Nunar ñꞌemu̱i bi ma̱tsꞌi bi dö maꞌra ya ndö , bi ꞌyo̱tꞌa ar hoga tsꞌu̱tꞌwi , bi zu̱ ya ñhötꞌi , ne bi gotꞌwa yá ne ya ꞌmuhu .
47004009	Faith	Njukagihe , ha hingi kꞌatꞌa togo da ma̱xkagihe . Tꞌe̱ntkꞌathogihe , mödi hinxi nhwatkagihe .
59004004	Sin	Gi ñhe̱hwihu̱ nꞌar jöꞌi ka ár nthöti . Wa hingi pöhu̱ nöꞌö togo ntsixkwi ar ximha̱i nto̱xkwi Jö . Nu togo ne da ntsixkwi ar ximha̱i , ho̱twa ár xu̱tha Jö .
44016006	Description	Ne bi mengi bi gu̱ yá ꞌñuꞌu̱ , bi ga̱xta Frigia ne Galasia , ngetho ár Hñö Jö himbi hye̱gi nda thoꞌu̱ har ha̱i Asia nda mömba ár mhö Jö .
45010006	Faith	Ha nunar nhumañho bi e har ñꞌemu̱i , engagihu̱ njawa : Yo ma gi beñhu̱ togo ma da bo̱xa mhetsꞌi da tsiwa ar tsi Hmu Hesu .
66016002	Violence	Bi ma ar ꞌbe̱tꞌo e̱nxe̱ ba ꞌba̱ñö ár tꞌe̱ni har ximha̱i . Ne bi ñuxa ya tsꞌosösi xa mar ñꞌu̱ gatho nuꞌu̱ ya jöꞌi bi hñömba ár nthixtꞌi ar tsꞌozuꞌwe , ne bi ndömba ar do ndi hñötsꞌi .
66005008	Description	Nuya goho ya zuꞌwe mi te , ne nuya nꞌa̱temagoho ya tsi dönzia , bi nda̱ndihmö hár wa ar tsi Ndöni togo xki wadi xki hñönga ar he̱ꞌmi . Gathoyu̱ mi hö ya ꞌbida , ne ya ntꞌe̱ni kꞌaxtꞌabo̱jö mi ñuxa ya githni , gehyu̱ yá nsa̱di ya gamfi .
62005001	Faith	Gatho nuꞌu̱ togo ñꞌemu̱i ar tsi Hmu Hesu ngu ar Kristo , gehnu̱ nꞌár bötsi Jö . Ne gatho nuꞌu̱ togo mö ar dada , mötwa yá bötsi nꞌehe .
48005026	Recommendation	Hinga ma ga ñꞌetsꞌihu̱ , hinga nxaxtehu̱ nꞌa ngu nꞌa , hinga ñöꞌsfu̱ nöꞌö te pe̱ꞌsa maꞌra .
54005001	Recommendation	Yo gi tsu̱ ar tsi dönzia , zofo ngu ri dada empꞌö , ha nuꞌu̱ bötsitho , ngu ri jödö .
60002012	Recommendation	ꞌBu̱hu̱ nꞌar hogamꞌu̱i madeda nuꞌu̱ togo hinxi jamfi , mödi ꞌyompꞌa ri ꞌbedehu̱ eñꞌu̱ xi ntsꞌotho nöꞌö gi o̱thu̱ . Ne xta epꞌu̱ ar tsi Hmu Hesukristo , ma da nsundabi Jö xta xo yá da̱ , da böꞌu̱ mar ñho nöꞌö ngi o̱thu̱ .
50003006	Sin	Nuꞌmu̱ ga nuhu̱ togo xa umba ár mu̱i nda ꞌyo̱ta nuya ꞌbe̱pateyu̱ , hinjoꞌo togo da ꞌñengagi hindi o̱tꞌa gathoyu̱ . Nuga hinge ho̱nse̱ ndi umba ma mu̱i nga o̱te , ndi ju̱ nuꞌu̱ xki hye̱pꞌu̱ ne mi te̱nga ar tsi Hmu Hesukristo .
43004052	Description	Nöꞌö bi ꞌya̱mbabi hamꞌu̱ bi ndu̱i bi mꞌu̱ xiñho . Nuꞌu̱ bi ꞌñembabi : — Mande , ngu nꞌar nde bi hye̱ ar mpatꞌi .
43019031	Violence	Mi ꞌbe̱ nꞌapa nda da̱tꞌa ar da̱ngo mbaxjwa . Jange ya ndöxodyo ma ba a̱pa ar möte ar Pilato nda nꞌwakwabi yá wa nuꞌu̱ xki tsꞌu̱ti . Ne nda njömba yá ndoꞌyo , hinge nda gopꞌu̱ har pontꞌi nöꞌö ar pa ntsa̱ya̱ . Nunar panu̱ mar ntsꞌupi .
43019012	Description	Mi wa ar Hesu bi mönga njapꞌu̱ , ar Pilato xa bi umba ár mu̱i mi honi hanja nda hye̱gi . Ha nuya ndöxodyo xa mi mafi mi eñꞌu̱ : — Nuꞌmu̱ gi hye̱ nunar ñꞌo̱ho̱nu̱ , hingár ñꞌowi ar Sesar . Ngetho gatho nuꞌu̱ ñꞌexase̱ ngu nꞌar ndö , gehyu̱ yá ñꞌu̱niwiꞌö .
43014001	Faith	Yo gi tu ri mu̱ihu̱ . Gi ñꞌemu̱ihu̱ Jö , ñꞌemu̱igihu̱ nꞌehe .
50001028	Faith	Yo ma gi ñhe̱hu̱ da piꞌahu̱ nuꞌu̱ togo u̱tsaꞌihu̱ . Njapꞌu̱ födi ma da mꞌe̱ꞌu̱ , ha nuꞌahu̱ nheki gi pe̱ꞌsu̱ ar mpo̱ho̱ , ne nunu̱ go bi pe̱hna Jö .
43015016	Grace	Nuꞌahu̱ hinga hwankagihu , nuga go da hwañꞌahu̱ , ne xta exꞌahu̱ gi möhu̱ , ne da nheki ri hoga ꞌbe̱fihu̱ hiñhamꞌu̱ da thege . Njapꞌu̱ gatho nöꞌö gi ꞌya̱fu̱ ma Dada gi po̱tju̱ ma thuhu , da ꞌraꞌahu̱ .
58011004	Faith	Nunar ñꞌemu̱inu̱ bi ma̱xa ar Abel bi unga nꞌar mꞌo̱ñho̱ mi töpa ár ñho nöꞌö bi unga ár jödö Kain . Jange Jö bi da̱majöni mar hogajöꞌi , ngetho bi hñömba ár mꞌo̱ñho̱ . Ne mi tho ya pa , mödi xi du , nho̱mbatho ár ñꞌemu̱i .
46004001	Recommendation	Di ne ga xiꞌahu̱ , gi nugagihe ngu yá ꞌbe̱gogihe ar tsi Hmu Hesukristo ; xi hñuxkagihe Jö ga möñhe nöꞌö himi fö mamꞌe̱tꞌo ne xi utkagihepya .
66006013	Description	Da handi ba ho̱ ya tso̱ mhetsꞌi bi zo har ha̱i , ngu nꞌar ꞌba̱iꞌiuxi ho̱ nuya te tu núꞌmu̱ ꞌyo ar ꞌyomndöhi .
46010014	Recommendation	Jange ma tsi hmöka kuhu̱ , ꞌwehu̱ tsohu̱ yapꞌu̱ ar mfeni gi nthöskwihu̱ nuꞌu̱ ndönga ya tsita .
45012021	Recommendation	Yo gi ñhe̱hu̱ da döꞌahu̱ ar tsꞌoki . Ju̱hu̱ ar ñho gi töhu̱ .
55002014	Recommendation	Bembabi ya ku ne zo hár nthandi Jö hinda ntsa̱hñöki , ngetho hinter ñho , ho̱nse̱ tsꞌokwa yá mfeni nuꞌu̱ to o̱de .
59004008	Recommendation	Kwathu̱ gi hyoñhu̱ Jö , ne da watꞌi da hyoñꞌahu̱ nꞌehe . Nuꞌahu̱ xka ꞌyo̱thu̱ ar tsꞌoki , xu̱ju̱ ri ꞌye̱hu̱ . Ne nuꞌahu̱ gi yótꞌa ri mfenihu̱ , jafu̱ da tꞌaxka nꞌagitho .
59002009	Sin	Ha nuꞌmu̱ gi hwanthu̱ ri ñꞌohu̱ , gi o̱thu̱ ar tsꞌoki , ne xka tsꞌojwu̱ ar ꞌbe̱pate , ꞌñudi gar tsꞌoktehu̱ .
52004007	Grace	Ngetho Jö hinxi zokagihu̱ ga o̱thu̱ ar tsꞌoki , xi zokagihu̱ ga ꞌbu̱hu̱ nꞌar mꞌu̱i xintꞌaxi .
45001018	Sin	Jö ñꞌu ár kwe̱ di ꞌñe mhetsꞌi , da umba ár mfe̱i ya tsꞌojöꞌi . Nuyá tsꞌoꞌmu̱iyu̱ kꞌaꞌsa nöꞌö majöni .
62004007	Faith	Ma tsi hmöka kuhu̱ , ma ga nmhöhu̱ nꞌa ngu nꞌa , ngetho ar mhöte gor me̱ti Jö , ne gatho nuꞌu̱ möte gehyu̱ yá bötsi Jö , ne pödi togoꞌö .
62002009	Sin	Nöꞌö togo enö ꞌbu̱ har hyatsꞌi ne u̱tsa ár ku , ꞌbu̱ta har ꞌbe̱xuiꞌö .
60004014	Grace	Nuꞌmu̱ ntꞌu̱tsaꞌihu̱ ngetho gi te̱ñhu̱ ar tsi Hmu Hesukristo , xa nza̱thoꞌö , njapꞌu̱ nheki gi ꞌbu̱hwihu̱ ár Hñö Jö . Majöni nuꞌu̱ tsani , ha nuꞌahu̱ gi nsundabihu̱ ha ri mꞌu̱ihu̱ .
44021019	Grace	Ar Pablo bi ze̱ngwaꞌu̱ , ne bi metwabi gatho nöꞌö xki ꞌyo̱tꞌa Jö hár ꞌbe̱fi xki tꞌumbabi , nda hñöꞌspa ár mhö nuꞌu̱ hingya xodyo .
43008046	Sin	Hinjoꞌö togo da tsa̱ te gi hyo̱xkagihu̱ nꞌar tsꞌoki . Nuꞌmu̱ di mönga nöꞌö majöni , yoꞌö hingi ñꞌemu̱igihu̱ .
58010017	Grace	Ne bi ꞌñenga mꞌe̱fa : Hiñhamꞌu̱ ma ga benga yá tsꞌoki , ne ga puhni ma ya me̱ꞌsku .
46001005	Grace	Ngetho gi ꞌbu̱hwihu̱ , xa xi nhwëkꞌahu̱ nze̱ye̱ ya ñho , xa ja te gi möñhu̱ , ne gi pe̱ꞌsu̱ ar mfödi xiñho .
45015030	Recommendation	Di a̱ꞌahu̱ tsi kuhu̱ , hár thuhu ar tsi Hmu Hesukristo ne hár mhöte ár Hñö Jö , gi fa̱xju̱ ga a̱fu̱ Jö da zixkagi xiñho ,
43007020	Violence	Nuya jöꞌi xki mhuntsꞌi bi dödi ne bi ꞌñeñꞌu̱ : — Gi pe̱ꞌsa ar tsꞌondöhi . Togo ne da hyoꞌaꞌi .
45003025	Grace	Gehnu̱ Jö bi ꞌye̱ntꞌa ngu nꞌar mꞌo̱ñho̱ , da gutꞌwa yá tsꞌoki ya meximha̱i nuꞌmu̱ da jamfibi ár ñho ungár ji bi nöꞌmi . Njapꞌu̱ bi ñꞌu ár ñhogajöꞌi ne ár tsꞌe̱ti , himbi umbár mfe̱i ya jöꞌi xki ꞌyo̱tꞌa ya tsꞌoki mamꞌe̱tꞌo .
43018018	Description	Nuya ꞌbe̱go ne nuya sunijö xki ꞌñuꞌu̱ nꞌar tsibi ngetho mar ntse̱ , mi ꞌba̱hnu̱ mi mpatꞌu̱ . Ar Pedro mi ꞌba̱hnu̱ nꞌehe .
49006011	Recommendation	Ngu ñhoka nꞌar ndogu di ma har tuhni , njapꞌu̱ nuꞌahu̱ nꞌehe , hyehu̱ ar he xi ꞌraꞌahu̱ Jö , da ma̱xꞌahu̱ gi tse̱thwu̱ yá nhemhñö ar tsꞌondöhi .
43013037	Faith	Ar Pedro bi ꞌñembabi : — Ma tsi Hmuꞌi , yoꞌö hingi tsa̱ ga te̱ñꞌapya . Di ꞌbu̱i ga unga ma te ga te̱ñꞌaꞌi .
50004007	Faith	Nuꞌmu̱ gi ꞌyo̱thu̱ njapꞌu̱ , Jö da ꞌraꞌahu̱ nꞌar hogamꞌu̱i töta ár döta nöꞌö tsa̱ da zo ma mfenihu̱ . Ne nunar hogamꞌu̱inu̱ da supꞌa ri mu̱ihu̱ ne ri mfenihu̱ , ngetho gi ꞌbu̱hwihu̱ ar tsi Hmu Hesukristo .
59003009	Faith	Getnu̱ di nsundahu̱ Jö ar Dada , ne getnu̱ di tsañhu̱ ya jöꞌi di hñöxa Jö .
46005010	Sin	Núꞌmu̱ nda xiꞌahu̱ njapꞌu̱ , hinge ndi no̱nga ya meximha̱i ꞌbe̱ngwi ya jöꞌi , wa nuꞌu̱ togo xa mö ya bojö , nuya bë , nuya ndönga ya tsita empꞌö . Nuꞌmu̱ di njapꞌu̱ , mahyoni gi po̱ñhu̱ har ximha̱i ꞌmu̱ .
44026009	Sin	Nuga nꞌehe har ndu̱i , ndi beni mar ñho te gatho nga o̱tꞌwa nuꞌu̱ togo mi no̱mba ár thuhu ar Hesu me Nasare .
61002014	Sin	Nuyu̱ ho̱nse̱ xa hyo̱kwa yá nthöti maꞌra , hingi tsa̱bi o̱tꞌa ya tsꞌoki . Ha̱tꞌi da zo ha yá ꞌye̱yu̱ nuꞌu̱ togo hinxi ze̱ta yá ñꞌemu̱i . Ha yá mu̱i xi nzöi hyo̱kwa yá me̱ti maꞌra . Yá bötsiyu̱ ar ꞌbe̱xui .
43010012	Description	Ha nöꞌö togo mꞌe̱gotho ne hingar ma̱ꞌyoꞌö , hingo yá me̱ti ya de̱ti , xta hyandi da e ar miñꞌo , da nixtꞌi da zopꞌu̱ ya de̱ti . Ha nunar miñꞌo da fontꞌi habu̱ gatho da ma .
59001019	Recommendation	Jange tsi kuhu̱ , xoju̱ xiñho ri guhu̱ gi ꞌyo̱hu̱ , hinge dama gi thöhu̱ , ne hingi mbo̱ ri kwe̱hu̱ ngutꞌa .
46009014	Recommendation	Ar tsi Hmu bi ꞌbe̱pkagihu̱ njanu : Nuꞌu̱ togo mönga ar hoga mhö , har ꞌbe̱finu̱ ka da dimpꞌu̱ te da zi .
43012046	Grace	Nuga go dar ñotꞌi , xta ekwa har ximha̱i . Gatho nuꞌu̱ togo da ñꞌemu̱igi , hinda mꞌu̱ har ꞌbe̱xui .
43005014	Description	Mꞌe̱fa ar Hesu bi nthe̱wi har nijö nunar ñꞌo̱ho̱nu̱ mi hñemhö , ne bi ꞌñembabi : — Ha gi o̱de , nuꞌge bi dixꞌaꞌi . Yo ma gi pengi gi ꞌyo̱tꞌa ar tsꞌoki , yo ma da ꞌñepꞌaꞌi nꞌar thogi di töte ár döta .
46016014	Recommendation	Gatho nöꞌö te gi ꞌyo̱thu̱ , gi pe̱ꞌsu̱ ar mhöte gi ꞌyo̱thu̱ .
43014015	Recommendation	Nuꞌmu̱ gi mökagihu̱ , ꞌyo̱thu̱ nöꞌö di ꞌbe̱pꞌahu̱ .
58012025	Recommendation	Jamasuhu̱ yo ma gi fe̱ꞌsfu̱ ár mhö togo zoju̱ . Ngetho nuꞌmu̱ himbi kꞌontꞌa nuꞌu̱ bi me̱ꞌspa ár mhö togo mi zokwa har ximha̱i , hanja ga kꞌonthu̱ nuꞌmu̱ ga fe̱ꞌsfu̱ ár mhö Jö bi e mhetsꞌi .
48004008	Sin	Nuꞌahu̱ mamꞌe̱tꞌo núꞌmu̱ hinge ngi pöhu̱ Jö , ngi pe̱pabihu̱ nuꞌu̱ ya tsita ngi hokase̱hu̱ , ne hinga geꞌu̱ ar Jö majöni .
44003026	Grace	Ne nuꞌahu̱ go gar ꞌbe̱tꞌohu̱ ba pe̱ñꞌahu̱ ár Tꞌu̱ Jö , bi jöpꞌahu̱ gi hye̱hu̱pꞌu̱ ri tsꞌokihu̱ .
44010039	Violence	Ne nuje di da̱he majöni gatho nöꞌö bi ꞌyo̱tꞌa ar Hesu har hnini Herusalen ne xo̱ge har ha̱i Nhudea . Mꞌe̱fa nunu̱ bi tsꞌu̱ta ha nꞌar za bi tho .
46001010	Recommendation	Tsi kuhu̱ , di a̱ꞌahu̱ ar möte hár thuhu ar tsi Hmu Hesukristo , gi ñöhu̱ nꞌadar mhö , ne hinda nja ya ñhege . Mahyoni gi pe̱ꞌsu̱ nꞌadar mfeni ne nꞌatꞌwu̱ gi pe̱hu̱ .
51001021	Sin	Nuꞌahu̱ mamꞌe̱tꞌo ngi ꞌbu̱hu̱ yapꞌu̱ , hinge ngi mpöhwihu̱ Jö . Ngi u̱tsahu̱ ha ri mfenihu̱ , ngi o̱thu̱ nöꞌö hingi ho . Ha nupya ár Tꞌu̱ꞌö xi jaꞌahu̱ xka ñhogamu̱iwihu̱ .
55002022	Recommendation	Jange yo ma gi te̱mba yá mfeni nuꞌu̱ ya bötsi te gatho neꞌu̱ . Umba ri mu̱i gi ñhogajöꞌi , gi pe̱ꞌsa ar ñꞌemu̱i , ar mhöte , gi ꞌbu̱hwi xiñho nuꞌu̱ maꞌra ya ku matꞌa Jö xintꞌaxi yá mfeni .
51003001	Faith	Nuꞌmu̱ majöni ga penju̱ ga ntehu̱ mahye̱giwi ar tsi Hmu Hesukristo , hyoñhu̱ mꞌe̱tꞌo nuya ñho bi ja mañö mhetsꞌi , habu̱ bi huxa ar tsi Hmu hár ñꞌe̱i ár Dada .
66008007	Violence	Nunar ꞌbe̱tꞌo e̱nxe̱ bi hyu̱xtꞌa ár kꞌaxtꞌathu̱xi , ne bi hyo̱ har ximha̱i ya ndo ne ya tsibi mi nthöskwi ar ji . Bi zötꞌa ar hñu xe̱ni gatho ya ꞌba̱iza ja har ximha̱i , ne bi the bi nzo̱ xo̱ge ar kꞌangdo̱ni .
66011017	Faith	Mi eñꞌu̱ : Di ꞌraꞌahe njamödi , tsi Hmu , hinte ar ñhembiꞌi te gi ꞌyo̱tꞌe . Nuꞌge ngi ꞌbu̱i , gi ꞌbu̱pya , ne ma gi ꞌbu̱ gatho ya pa , xka ñꞌudi ri döta tsꞌe̱di , ne xka du̱ꞌmi gi ndö .
43004010	Grace	Nuꞌmú̱ ar Hesu bi dödi ne bi ꞌñembabi : — Nuꞌmu̱ gi pötwahmö ár ntꞌuni Jö , ne nuꞌmu̱ gi pöhmö togo a̱ꞌa ar dehe , go xka ꞌya̱kagi ꞌmu̱ , ne nuga xta ꞌraꞌa ar dehe unga ar te .
51003004	Grace	Ne núꞌmu̱ xta penga manꞌagi , ma da thantꞌahu̱ mahye̱giwi hár nsunda , ngetho gi nꞌatꞌwihu̱ ri tehu̱ .
43020031	Faith	Nuyu̱ xi tꞌotꞌi , ne da tsa̱ gi ñꞌemu̱ihu̱ nunar Hesu gehnu̱ ar Kristo ár Tꞌu̱ Jö , ne xki ñꞌemu̱ihu̱ gi pe̱ꞌsu̱ ar te hiñhamꞌu̱ da götsꞌi .
62004006	Faith	Nuju̱ yá me̱tigihu̱ Jö , nuꞌu̱ togo pö Jö o̱xa nöꞌö di xifu̱ . Ne nuꞌu̱ hingyá me̱ti Jö hingi o̱xa nöꞌö di xifu̱ . Njapꞌu̱ di pöhu̱ togo mönga majöni ne togo mönga ar nhemhñö .
65001012	Description	Nuya jöꞌiyu̱ nꞌar mꞌe̱tsa̱ gi nthöskwihu̱ núꞌmu̱ gi ñungwihu̱ mahye̱gi ya hmöka ku . Hiñꞌotho yá tsa̱yu̱ , honse̱ yá ñho . Ñhe̱hwi ya ꞌbikui tuxta ar ndöhi , ngu ya ꞌba̱iza núꞌmu̱ ndöbëhë hinti unga te da tsꞌi , yoꞌgi xi du ne yoꞌgi xi nkꞌu̱tsꞌi xi tꞌe̱mpꞌu̱ .
44005015	Description	Ne ꞌyo mi födi nuya ntꞌudi mi o̱tꞌu̱ . Jange mi nju̱ka ya da̱thi nthi ha ya ꞌñu , ne mi ꞌbe̱ ha ya fidi , ne núꞌmu̱ nda thohnu̱ ar Pedro , mödi nda zu̱hmö ho̱nse̱ ár xudi , nda dixa ya da̱thi .
49006016	Faith	Ne gi pe̱ꞌsu̱ ar jamfi , ngu nꞌar ntha̱ki gi ta̱jwu̱ gatho yá nkꞌahni ngu ya tsibi bi e̱mpꞌahu̱ ar tsꞌondöhi .
51003023	Recommendation	Ne gatho nöꞌö gi pe̱hu̱ , umba ri mu̱ihu̱ gi ꞌyo̱thu̱ , wande gi o̱tꞌwabihu̱ ar tsi Hmu , hinge gi o̱thwu̱ ya jöꞌi .
58012016	Recommendation	Yo ma da mꞌu̱pꞌu̱ nꞌa di ꞌbe̱ngwi ya jöꞌi , wa hindi ne da numansu nöꞌö di ꞌñe mhetsꞌi . Ngu ar Esau bi thoka nöꞌö mi tꞌembabi mar ꞌbe̱tꞌo tꞌu̱ , bi pa̱ti nda tꞌumba nꞌa mohi ar ñhuni .
43018040	Sin	Nuꞌmú̱ gatho bi mengi bi maꞌu̱ ne bi ꞌñeñꞌu̱ : — Hindi nehe gi hye̱hnu̱ . Hye̱ ar Baraba . Ha nu ar Baraba mar bë .
55003004	Sin	Ya hya̱te , ngutꞌa mbo̱ yá kwe̱ , di gese̱ , mꞌe̱tꞌo ne da njohyaꞌu̱ ne ka da hyonga Jö .
50002009	Grace	Jange Jö bi umba nꞌa ra döta nsu , ne bi hñuꞌspa nꞌar thuhu töpa ár nsu gatho nu maꞌra .
61001016	Description	Nuje xta utꞌahe ngu da handwase̱he ár tsꞌe̱di ne ár ꞌñehe ma tsi Hmuhu̱ Hesukristo , hinge ngu enga ya ꞌbede xi bense̱ ya jöꞌi .
61003016	Sin	Gatho nuya he̱ꞌmi xi ꞌyotꞌi , no̱nga nöꞌö xta xiꞌahu̱ . ꞌRayu̱ xi ñhembi da födi te ne da ꞌñenö . Jange nuꞌu̱ hintsꞌu̱ pödi ne hingi tse̱ yá mu̱i , pa̱ti . Japꞌu̱ nu maꞌra ya Tꞌofo nꞌehe , ne da ꞌyo̱tꞌa ngu neꞌu̱ , ne njapꞌu̱ honse̱ yá mfe̱ise̱ .
44014014	Description	Nu mi hyanda njapꞌu̱ ar Berhnabe ne ar Pablo , bi xika yá dutu , ne bi nixtꞌi bi yu̱tꞌa har mhuntsꞌi .
45015008	Faith	Di xiꞌahu̱ , nunar tsi Hmu Hesukristo ba e da me̱pa ya xodyo , ne njapꞌu̱ bi ñꞌudi mönga majöni Jö , ne o̱tꞌa gatho ngu xki ñötꞌwa ma palehu̱ .
59001026	Sin	Nuꞌmu̱ nꞌa enö xa honga Jö , ne hingi tsa̱ da gotꞌa ár ne , ntsꞌokse̱ , ne gatho nór ꞌbe̱fi honga Jö , hinter mꞌe̱pꞌu̱ꞌö .
43015020	Recommendation	Beñhu̱ nöꞌö xta xiꞌahu̱ , ar ꞌbe̱go hingi töpa ár nsu ár hmu . Nöꞌö togo xi u̱tsagi , ma da u̱tsaꞌihu̱ nꞌehe . Ha nuꞌmu̱ xi ꞌyo̱tꞌa nöꞌö xta mö , ma da ꞌyo̱tꞌahu̱ nöꞌö gi xipabihu̱ nꞌehe .
43008031	Faith	Ar Hesu bi ꞌñemba nuꞌu̱ ya xodyo xki ñꞌemu̱i : — Nuꞌmu̱ gi ꞌñetꞌa xiñho ri mu̱ihu̱ ma mhö , xa majöni ma ñꞌowiꞌihu̱ ꞌmu̱ .
44007011	Description	Mꞌe̱fa xa bi nja nꞌar thuhu xo̱ge Ehipto ne Kanan , ne xa mi ñꞌu̱da yá mꞌu̱iꞌu̱ . Numa palehu̱ hinte mi tini te nda ziꞌu̱ .
63001004	Faith	Xa xta njohya ngetho xta tinga ꞌra ri bötsi te̱nga nöꞌö majöni , ngu xi zogagihu̱ Jö ar Dada ga o̱thu̱ .
54005008	Faith	Ngetho nuꞌmu̱ nꞌar ku hingi japamasu nuꞌu̱ te yá njawi ne nuyu̱ ꞌbu̱ hár nguse̱ , xi tsꞌoka ár jamfi ne töta nꞌa nöꞌö hinxi ñꞌemu̱i .
58010022	Faith	Ma ga kwathu̱ habu̱ ꞌbu̱ Jö , hinte di tsu̱ka ma mfenihu̱ , ne di tse̱ ma jamfihu̱ . Ngetho xi nxu̱gagihu̱ ma mu̱ihu̱ xi thögagihu̱ ya tsꞌomfeni , ne xi nsu̱ga ma ndoꞌyohu̱ har tꞌaxdehe .
48001023	Description	Nuyu̱ ho̱nse̱ xki ꞌyo̱de mamꞌe̱tꞌo ndi e ar mꞌu̱i ya ku . Ha nupya di xipa maꞌra xiñho nöꞌö ar jamfi mamꞌe̱tꞌo ndi ne nga hwati .
44027034	Recommendation	Jahu̱ ar möte gi ñuñhu̱ . Mahyoni gi pe̱ꞌsu̱ ar tsꞌe̱di , ngetho di xiꞌahu̱ hinto gi ꞌbe̱hmöhu̱ nꞌar xtö .
66002003	Faith	Xa xka tse̱thu̱ ya thogi . Hinxka wenthu̱ xi za̱ꞌahu̱ xka mpe̱hu̱ , ngetho xka da̱tkagihu̱ majöni ma thuhu .
56002002	Recommendation	Xipa nuya dönzia , di pödi tema di pe̱fi , di pe̱ꞌsa ar nsu , di nhumañho ár hyoya . Di pe̱ꞌsa nꞌar hoga ñꞌemu̱i , nꞌar hoga mhöte , ne di tse̱ta gatho nöꞌö di ꞌñepabi .
44017030	Recommendation	Nuya pa xi thogi , Jö himbi jamasu nuna tema bi ꞌyo̱tꞌa ya jöꞌi himi pöꞌö . Ha nupya hö , ne gatho ya jöꞌi da ꞌyo̱tꞌwa yá ntso̱ꞌmi .
43019025	Description	Getꞌu̱ har pontꞌi habu̱ xki tsꞌu̱ta ar Hesu , ka mi ꞌba̱hnu̱ ár nönö ne ár juhwe̱pꞌu̱ꞌö , ar Maria ár ꞌbe̱hñö ar Kleofa , ne ar Maria me Magdala .
66019013	Description	Mi he nꞌar dutu xa xki mꞌahna ya ji , ha nu ár thuhu gehnu̱ : ÁR MHÖ JÖ .
46008009	Recommendation	Hyanthu̱ xiñho , yo ma gi jafu̱ da mfeꞌsa nuꞌu̱ hingi tse̱ yá ñꞌemu̱i , da ꞌyentꞌa nöꞌö gi beñhu̱ xiñho da tꞌo̱tꞌe .
44013034	Grace	Jö bi koꞌspa ár te , hiñhamꞌu̱ nda tsꞌonga ár ndoꞌyo har ha̱i . Gehnu̱ xki mö bi ꞌñenö : Ga ꞌraꞌahu̱ gatho ya ñhöꞌti da ñötꞌa ar Dabi nga umbabi .
43014020	Faith	Nuya paꞌu̱ ma gi pöhu̱ di nꞌathoꞌbe ma Dada , ne gi nꞌatꞌwihu̱ ma mꞌu̱i , ne di nꞌatꞌwi ri mꞌu̱ihu̱ .
62002003	Faith	Njanu̱ da nhekitho ha di pöhu̱ Jö wa hinꞌö , nuꞌmu̱ di o̱thu̱ nöꞌö te ꞌbe̱pkagihu̱ .
43008024	Sin	Jange da xiꞌahu̱ ma gi tuwi ri tsꞌokihu̱ , ngetho nuꞌmu̱ hingi ñꞌemu̱ihu̱ go geke , ma gi tuhu̱ gi tuxta ri tsꞌokihu̱ .
66017006	Sin	Da handa nunar ꞌbe̱hñö xa xki nti , xki zipa yá ji ya gamfi ne nuꞌu̱ bi unga yá te mi te̱nga ar tsi Hmu Hesukristo . Númꞌu̱ nda handi , xa da ꞌyo̱tho .
58012017	Description	Xka pöhu̱ himbi tꞌe̱kwabi , mödi mꞌe̱fa mi nemhö nda hñönga ar njöpi , ne himbi tsa̱ . Bi nöꞌmahmö yá gida̱ , ha himbi tꞌumbabi ar se̱ki .
43007012	Description	Ne nze̱ye̱ nuya mi ꞌbu̱hnu̱ mi no̱nga ar Hesu , ꞌra mi enö : Nunu̱ ar hogajöꞌi , ne maꞌra mi enö : Hingar hogajöꞌi , ngetho ka ya jöꞌi .
44011021	Faith	Jö bi umba ar tsꞌe̱diꞌu̱ , ne nze̱ye̱ ya jöꞌi bi ñꞌemu̱i , ne bi de̱mba ár ꞌñu ar tsi Hmu Hesu .
52002004	Faith	Ngu bi numañhogihe Jö nda zokagihe nga möñhe ar hoga mhö , jange go geꞌö di möñhe , hinge njangu nuꞌu̱ ne da gohwi xiñho yá mijöꞌiwi . Ngetho nöꞌö di neje , ga koꞌbehe xiñho Jö ma Dadahu̱ togo pötka ma mfenihu̱ .
46015057	Grace	Ma ga umfu̱ njamödi Jö xi jaju̱ xta ntötehu̱ xta ñꞌemu̱ihu̱ ma tsi Hmuhu̱ Hesukristo .
54005005	Faith	Nöꞌö majöni ar ꞌranxu , ꞌbu̱se̱ ne hinjoꞌo togo da su , ho̱nse̱ to̱ꞌmba ár mfa̱tsꞌi Jö , ne parxui matꞌi ne a̱pabi da ma̱tsꞌi .
43016024	Grace	Hinte xka ꞌya̱pathohu̱ gi no̱nju̱ ma thuhu . ꞌYa̱fu̱ ne da tꞌaꞌahu̱ , njapꞌu̱ da nxo̱ge ri johyahu̱ .
46007021	Recommendation	Núꞌmu̱ mi zoꞌa ar tsi Hmu ngi ñꞌemu̱i , hage ngar ꞌbe̱go ngi ꞌñe ri hmu . Yo gi tu ri mu̱i , mödi nuꞌmu̱ da tsa̱ gi kꞌotꞌi , hyoni ha gi japi .
65001019	Sin	Gehyu̱ heka ya ku , te̱mnda yá ꞌbe̱fi ar ximha̱i , ngetho hinxi me̱ꞌspa ár Hñö Jö .
48001006	Sin	Xa di ꞌyo̱tho hanja ngutꞌa xka hye̱hu̱ Jö , togo bi zoñꞌahu̱ gi hñöñhu̱ nöꞌö te xi hwëkꞌahu̱ ar tsi Hmu Hesukristo . Ne gi ne gi ꞌweñhu̱ gi te̱ñhu̱ manꞌar mhö nöꞌö hinxi xikagihu̱ ar tsi Hmu .
58012014	Recommendation	Umba ri mu̱ihu̱ gi ꞌbu̱hwihu̱ nꞌar hogamꞌu̱i gatho nu maꞌra , ne gi pe̱ꞌsu̱ nꞌar mfeni xintꞌaxi . Ngetho nuꞌu̱ hinte pe̱tsꞌi , hinda ma da hyandwa ár hmi ar tsi Hmu .
43021006	Description	Ar Hesu bi ꞌñembabiꞌu̱ : — Köthu̱ ar ntꞌa̱tsꞌi hár ñꞌe̱i ar motsa , ne gi ju̱xu̱ . Bi götꞌu̱ , ne himi tsa̱ nda gu̱tsꞌi , ngetho xa mi nze̱ye̱ ya hwö .
46007019	Recommendation	Ngetho nunar nse̱gi hinter me̱ꞌö , ha nuꞌmu̱ hinte gi pe̱ꞌsu̱ ar nse̱gi hinte ja . Nöꞌö xiñho , gi ꞌyo̱thu̱ gatho nöꞌö ꞌbe̱pꞌahu̱ Jö .
45012008	Recommendation	Nöꞌö togo xi tꞌumbabi da hñuꞌmba yá mu̱i maꞌra , dá hñuꞌmba yá mu̱i . Wa xi tꞌumbabi da hyeni , dá me̱ꞌsa nꞌar hogamu̱i da ꞌyo̱tꞌe . Wa xi tꞌumbabi da ndö , dá umba ár mu̱i da ꞌyo̱tꞌe . Ha nöꞌö xi tꞌumbabi da ma̱xa togo honga ar mfa̱tsꞌi , di johya da ꞌyo̱tꞌe .
44019002	Faith	Ne bi ꞌya̱mbabi : — Ha ga hñöñhu̱ ár Hñö Jö núꞌmu̱ nga ñꞌemu̱ihu̱ . Bi döꞌu̱ : — Hinꞌö , hindi pöhe teme ár Hñö Jö .
53003014	Recommendation	Nöꞌö togo hingi ne da ꞌyo̱ta nöꞌö mönga nunar he̱ꞌminu̱ , möñhu̱ togoꞌö , ne yo gi ntsixkwihu̱ , ne njapꞌu̱ da ntsa̱ .
46015050	Sin	Ne di xiꞌahu̱ tsi kuhu̱ , nunar ndoꞌyonu̱ di pe̱ꞌsu̱wa har ximha̱i , hinda ma da hñönu̱ ár tsꞌu̱tꞌwi Jö . Hinda yu̱tnu̱ nöꞌö da tsꞌoni , hinda nthöskwi nöꞌö hinda tsꞌoni .
43006027	Recommendation	Yo gi umba ri mu̱ihu̱ gi hoñhu̱ ar ñhuni ngutꞌa da thege . Umba ri mu̱ihu̱ gi hyoñhu̱ ar ñhuni unga ar te hiñhamꞌu̱ da götsꞌi , da ꞌraꞌahu̱ Nöꞌö Togo ba e bi Njöꞌi , ngetho go xi hñuxa Jö ár Dada da uñꞌö .
59004003	Sin	Ha nuꞌmu̱ gi a̱hu̱ hingi tꞌaꞌahu̱ , ngetho gi a̱hu̱ ngu ne ri tsꞌomfenihu̱ .
49005020	Faith	Gatho nöꞌö di ꞌñepꞌahu̱ , umfu̱ njamödi Jö ar Dada hár thuhu ma tsi Hmuhu̱ Hesukristo .
48003006	Faith	Njapꞌu̱ nꞌehe ar Abra , har Tꞌofo enö bi ñꞌemu̱ibi Jö , ne bi nhu hinte ma tsꞌoki mi tu .
66021023	Grace	Hingi homba ár ñotꞌi ar hyadi ne ár ñotꞌi ar zönö , ngetho hexa ar hyatsꞌi ár nsunda Jö , ne ar tsi Ntxönandöni gehnu̱ ꞌyotwabiꞌu̱ .
45008009	Faith	Ha nuꞌahu̱ hingi pe̱fu̱ ri mfenise̱hu̱ , gi pe̱fu̱ ár Hñö Jö ꞌbu̱ ha ri mu̱ihu̱ , nuꞌmu̱ majöni ꞌbu̱hnu̱ . Ha nuꞌmu̱ nꞌa hingi pe̱ꞌspa ár Hñö ar tsi Hmu Hesukristo , hingo ár me̱tiꞌö .
45011023	Faith	Njapꞌu̱ nuꞌu̱ xi mfe̱ki , nuꞌmu̱ da hye̱pꞌu̱ yá me̱ꞌsku , da mengi da thuta manꞌagi , ngetho Jö pe̱ꞌsa ar tsꞌe̱di da mengi da tuta har ꞌba̱i manꞌagi .
66014005	Description	Ne hinte bi thimba nꞌar nhemhñö xki bo̱nga ha yá ne , gehyu̱ xintꞌaxi ꞌba̱hnu̱ hár thuxandö Jö .
44024014	Faith	Nuga di da̱majöni di te̱nga nunar ꞌÑunu̱ , ne njapꞌu̱ di pe̱pa Jö mi ndönga ma pale , mödi nuyu̱ enö nꞌar tsꞌontꞌuti . Di jamfi gatho nöꞌö xi mhönga hár tꞌofo ar Moise , ne gatho nöꞌö xi ꞌyotꞌa yá mꞌe̱hni Jö .
45013008	Recommendation	Yo gi ñho̱xu̱ ya tha̱i . Nöꞌö gi ꞌyo̱thu̱ , gi mhöhu̱ nꞌa ngu nꞌa . Ngetho nuꞌmu̱ gi möhu̱ ri ñꞌohu̱ , gi o̱thu̱ ya ꞌbe̱pate mönga har Tꞌofo .
66016009	Sin	Nunar pahyadi bi tsötꞌa ya jöꞌi . Mödi njapꞌu̱ , nuyu̱ himbi ꞌyo̱tꞌwa yá ntso̱ꞌmi nda nsunda Jö . Nöꞌö bi ꞌyo̱tꞌu̱ , bi zamba ár thuhu Jö togo pe̱hna nuya u̱giyu̱ .
66021012	Description	Mi jotꞌa nꞌar döta jödo xa mar ñhetsꞌi , ne mi tu ꞌre̱tꞌamayoho ya goxthi , ha nꞌa ngu nꞌa ya goxthi mi ꞌba̱ nꞌar e̱nxe̱ . Ne xi tꞌotnu̱ yá thuhu nuꞌu̱ ꞌre̱tꞌamayoho yá tꞌu̱ ar Hakob , habu̱ xpa e yá mꞌu̱i ya me Israel .
48003013	Grace	Ha nunar tsi Hmu Hesukristo , bi ñöngagihu̱ hinda zu̱ju̱ ár kwe̱ Jö huxa har Tꞌofo . Bi hñönse̱ ár kwe̱ Jö ndi ꞌñepkagihu̱hmö núꞌmu̱ mi du har pontꞌi . Ngetho enga hár Tꞌofo Jö : Nöꞌö togo zu̱ har za , gehnu̱ xi zu̱twa ár kwe̱ Jö .
48001013	Sin	Nuꞌahu̱ xka pöhu̱ hanja ndi ꞌbu̱ mamꞌe̱tꞌo núꞌmu̱ ndi te̱mba yá ntꞌumbi ma mixodyoꞌbe . Nuga xa ndi e ar mꞌu̱i yá gamfi Jö , xa ndi nemhö nga ho gathoꞌu̱ .
66020002	Description	Bi gu̱ ar zothe , geꞌö ar kꞌeñö mi ꞌbu̱ mamꞌe̱tꞌo , getꞌö ar tsꞌondöhi , ne bi xo̱tꞌa ꞌre̱tꞌanthebe ya je̱ye̱ .
44008009	Description	Ka mi ꞌbu̱hnu̱ nꞌar ñꞌo̱ho̱ már thuhu ar Simu , mar ñꞌete har hniniꞌö . Xki hya̱tꞌa nze̱ye̱ ya me Nsamaria , ne xa mi o̱tꞌa ndöta .
50003010	Faith	Nöꞌö di ne , ga pödi togo ar tsi Hmu , ne ga pö tengu ár döta ár tsꞌe̱di nöꞌö togo bi koꞌspa ár te manꞌagi . Ga ñꞌe̱ntꞌi ga tho ya thogi bi thoꞌö , hinge xa ga mö ma te . Ngu bi ñꞌe̱ntꞌö bi unga ár te , ga jagapꞌu̱ nꞌehe .
54005022	Recommendation	Yo gi huꞌspa ri ꞌye̱ gi ꞌñexa ngutꞌa nuꞌu̱ togo ne da me̱pa Jö . Ngetho nuꞌmu̱ hingi ꞌyo xiñho , da mhö gi etꞌatho ri xu̱tha . Pe̱ꞌske nꞌar hogamꞌu̱i hinxi ja̱xtꞌi .
56002003	Recommendation	Nuya tsi txu nꞌehe , mahyoni di pe̱ꞌsa nꞌar hogamꞌu̱i , hindi ju̱xa ya nhemhñö , hindar mihni , di uta ho̱ntꞌa nöꞌö xiñho .
46007038	Recommendation	Di xiꞌahu̱ , nöꞌö togo da unga ár tꞌinxu da nthöti , o̱tꞌe xiñho , mödi nöꞌö togo hinda thöti , töte ár ñho nöꞌö te o̱tꞌe .
59001022	Recommendation	Ne gi ꞌyo̱thu̱ nöꞌö mönga ar hoga mhö , hinge ho̱nse̱ gi ꞌyo̱xthu̱ . Nuꞌmu̱ hingi ꞌyo̱thu̱ , gi ntsꞌokse̱hu̱ .
43007001	Violence	Mꞌe̱fa ar Hesu mi ꞌyo har ha̱i Ngalilea , himi ne nda mꞌu̱hnu̱ Nhudea ngetho ya xodyo mi honi nda hyo .
46001030	Grace	Jö bi te̱tju̱ nga ꞌbu̱hwihu̱ ar tsi Hmu Hesukristo . Ne njapꞌu̱ bi tꞌakagihu̱ ar hoga mfödi , bi tꞌengagihu̱ hinte ma tsꞌoki di tuhu̱ , xi ntꞌaxkagihu̱ , ne xi tsꞌimgagihu̱ har tsꞌoki ndi ꞌbu̱hu̱ .
43013005	Description	Nepꞌu̱ bi xitꞌa ar dehe ha nꞌar döngmohi , ne bi ndu̱i bi xu̱kwa yá wa yá ma̱xte . Ne mi ju̱ ar dutu mi bötꞌi , mi thukwabi .
44022004	Violence	Nuga nꞌehe da u̱tsa nuꞌu̱ togo mi te̱nga nunar ꞌÑunu̱ , ndi nehmö nga ho . Ndi ju̱ nda njotꞌa har fa̱di , hinge ndi jamasu ha ma ya ndo̱ wa ma ya ꞌbe̱hñö .
43007043	Description	Mi nꞌañꞌo nꞌa ngu nꞌa yá mfeni mi no̱nga ar Hesu , jange ya jöꞌi bi ñhege .
60005002	Recommendation	Suhu̱ ya tsi de̱ti gi ꞌbu̱hwihu̱pꞌu̱ yá me̱ti ar tsi Hmu . Yo gi o̱thu̱ ngetho njaꞌahu̱ , go gi nese̱hu̱ . Yo gi homfu̱ yá bojö , njohya gi suhu̱ .
46015056	Sin	Ngetho nunár mꞌite ar ndöte , gehnu̱ ar tsꞌoki , ha nunar tsꞌoki ju̱ ár tsꞌe̱di ha ya ꞌbe̱pate .
59005004	Sin	Nuya ꞌbe̱fi xi ꞌyo̱tꞌa ri ꞌbe̱gohu̱ , ka̱xa Jö gi kahu̱ ne hingi juthwu̱ . Ne yá mhafi xi ꞌyo̱ ar tsi Hmu togo xa pe̱ꞌsa ar tsꞌe̱di .
60002001	Recommendation	Jange hye̱hu̱ nꞌagitho gatho ya tsꞌoki , ya nhemhñö , nöꞌö gi yotꞌa ri hmihu̱ , ya hyo̱kte , ne ya ꞌyonga ꞌbede .
46007039	Recommendation	Nunar ꞌbe̱hñö xi nthöti , ar tꞌofo xipabi da mꞌu̱hwi ár döme núꞌmu̱ tetho . Ha nuꞌmu̱ da du , tsa̱ da mengi da nthötwi togo neꞌö , nuꞌmu̱ da dinga nꞌar gamfi .
55002018	Sin	Xi hye̱pꞌu̱ nöꞌö majöni , ngetho möñꞌu̱ xi mengi xi nte nuꞌu̱ xki du , ne tsꞌokwa yá ñꞌemu̱i nu maꞌra .
48005006	Faith	Nuꞌu̱ xta jamfihu̱ ar tsi Hmu Hesukristo , hinter me̱ꞌö nuꞌmu̱ ga huxu̱ ar nse̱gi ha ma ndoꞌyohu̱ wa hinꞌö . Nöꞌö xiñhohmö , da nheki ma jamfihu̱ ga o̱thu̱ ya hoga ꞌbe̱fi di pe̱wi ar mhöte .
58005009	Grace	Ne njapꞌu̱ bi ñꞌu ár tsꞌe̱di da umba nꞌar mpo̱ho̱ hiñhamꞌu̱ da göxa gatho nuꞌu̱ togo da ꞌyo̱te .
46016001	Recommendation	Nupya di xiꞌahu̱ , nunar mfa̱tsꞌi ꞌbe̱mpa ya ku hyoya , te̱nthu̱ nunar mhö da ꞌbe̱pa ya nijö ꞌbu̱hnu̱ har ha̱i Ngalasia .
49005022	Recommendation	ꞌBe̱hñöhu̱ xka nthöthu̱ , ꞌyo̱thu̱ ri dömese̱hu̱ ngu gi o̱thu̱ ar tsi Hmu Hesukristo .
43008012	Faith	Ar Hesu bi mengi bi zo ya jöꞌi ne bi ꞌñembabiꞌu̱ : — Nuga go dar ñotꞌiga di yotꞌwa ya meximha̱i . Nöꞌö togo da de̱ngagi , hinda ma da ñꞌo har ꞌbe̱xui , ngetho da yotꞌwabi ar ñotꞌi unga ar te .
65001017	Recommendation	Ha nuꞌahu̱ ma tsi kuhu̱ , beñhu̱ xiñho nuya mhö bi mönga mahamꞌu̱ yá mpo̱te ma tsi Hmuhu̱ Hesukristo .
44017025	Grace	Hingi japar ꞌbe̱di nöꞌö te da mo̱ꞌspa ya jöꞌi , ngetho geꞌö togo hö ar te , ne ꞌraju̱ ar ndöhi ga joxa ma hñöhu̱ , ne ꞌraju̱ gatho nöꞌö di hoñhu̱ .
62005009	Faith	Nuꞌmu̱ di ñꞌemu̱ibihu̱ nöꞌö da̱majöni ya jöꞌi , Jö töte ga ñꞌemu̱ibihu̱ , ne gese̱nu̱ xi da̱majöni togo ár Tꞌu̱ .
45013014	Faith	Ga ñhexu̱ ár tsꞌe̱di ar tsi Hmu Hesukristo , ne hinga ñhe̱hu̱ da kakagihu̱ nöꞌö te gatho bi e ha ma mfenihu̱ .
58011030	Description	Ar ñꞌemu̱i bi mfa̱xte bi yo̱tꞌa ya jödo mi kotꞌa ar hnini Heriko , nu mi wadi bi nthetꞌa yoto mpa .
44019011	Grace	Ar Pablo bi ꞌyo̱tꞌa nze̱ye̱ ya döta ntꞌudi mi hömpa ár tsꞌe̱di Jö .
43008034	Sin	Ar Hesu bi dödi ne bi ꞌñenö : — Xa majöni di xiꞌahu̱ , nöꞌö togo o̱tꞌa ar tsꞌoki , nunu̱ xi gotꞌatho ar tsꞌoki .
62004011	Faith	Ma tsi hmöka kuhu̱ , nuꞌmu̱ Jö bi mökagihu̱ njapꞌu̱ , ma ga nmhöhu̱ nꞌa ngu nꞌa nꞌehe .
44002028	Grace	Xka utka ar ꞌñu tsixka har te , ne ma gi ꞌraka nꞌar döta johya nu xka ꞌbu̱hwipu̱ mhetsꞌi .
54004013	Recommendation	Nuya pa hindi tso̱mpꞌu̱tho , gi népa ya ku ár mhö Jö , hñuꞌmba yá mu̱i , ne gi utwabi .
47004008	Description	Nuje di pe̱fe ar tsi Hmu , xa xi ntsꞌibgagihe , mödi tsa̱da ga ꞌñöñhe . Nꞌandi hindi pöhe te ga pe̱he , ne hindi ꞌbe̱he ar tsꞌe̱ti .
44002013	Description	Ha maꞌra mi thentho mi eñꞌu̱ : — Xi ntiyu̱ zëi .
66021018	Description	Ar jödo ma ya hyasdo , ha nu ar hnini xki thoka ar hoga kꞌaxtꞌabo̱jö mi hwe̱xki ngu nꞌar hyaꞌsa doxito .
66015006	Description	Ka bi bo̱nu̱ nuya yoto ya e̱nxe̱ mi hö nuya yoto ya mfe̱i , mi he ꞌra ya tꞌaxdutu xa mi hwe̱xki , ne xki dötꞌa yá tiñö nꞌar kꞌaxtꞌabo̱jö bötꞌi .
45012014	Recommendation	Mathwu̱ Jö nuꞌu̱ togo u̱tsaꞌihu̱ . ꞌYa̱fu̱ ár ñho , yo gi a̱fu̱ nöꞌö hingi ho .
66001015	Description	Nuyá wa mi ñhe̱hwi ár ntꞌaxi nꞌar xiujö núꞌmu̱ o har hwifi xa zo̱ . Nu ár mhö mi ñhe̱hwi ár ñheti nꞌar döta nzo̱the .
43017026	Grace	Xta utwabiyu̱ togoꞌi ne tengu ri mꞌu̱i , ne hinga ma ga tsa̱ya̱ ga utwabi . Ne njangu xka mökagi , nuyu̱ nꞌehe da me̱ꞌsa nunar mhöteꞌö ha yá mu̱i , ne ma ga ꞌbu̱ꞌbegayu̱ .
45008032	Grace	Jö togo himbi ꞌyo̱tꞌa ár ꞌñöngi bi da̱ ár Tꞌu̱ bi po̱kagihu̱ , hage hinda ꞌrakagihu̱ mahye̱giwi ár Tꞌu̱ gatho nöꞌö di hoñhu̱ .
65001018	Sin	Nuya mhö bi xiꞌahu̱ : Nu ha ya ngöxapa ma da nja ya hya̱te jöꞌi , ma da mꞌu̱ꞌu̱ ngu xipabi yá tsꞌomfeni .
45011018	Recommendation	yo gi exa ri nsu gi ne gi hyo̱maha̱i nuya ꞌbe̱tꞌo ꞌye̱za . Ngetho gi pödi hingi to̱xke ar ꞌyu̱za , go to̱xꞌaꞌi .
47001024	Faith	Hindi nehe ga jaꞌahe gi ñꞌemu̱ihu̱ ngu di neje . Nöꞌö di nehe , ga fa̱xꞌahe gi pe̱ꞌsu̱ ar johya , ngetho di pöhe xi nze̱di ri ñꞌemu̱ihu̱ .
43011001	Description	Mi hñenga nꞌar ñꞌo̱ho̱ már thuhu Lasaro me Betania , ar tꞌu̱lo hnini habu̱ mar mengu ar Maria , ne ár juhwe̱ ár thuhu ar Marta .
52004008	Sin	Nöꞌö to hingi ne da ꞌyo̱xa nöꞌö di möñhe , hingi u̱tsa ar ñꞌo̱ho̱ , u̱tsa Jö togo xi ꞌraju̱ ár Hñö .
62004002	Faith	Njanu̱ ma gi pöhu̱ ha hömpa ár Hñö Jö wa hinꞌö : Gatho nuꞌu̱ enö , ar tsi Hmu Hesukristo ba e bi njöꞌi , xi me̱hna Jö .
65001008	Sin	Nuya tsꞌojöꞌiyu̱ ngu ꞌwithötho , ngu nu maꞌra xta möñhu̱ hingi tsupa Jö , tsanga gatho nuꞌu̱ ja yá tsꞌe̱di , ne hyaxꞌmu̱ tsꞌoka yá ndoꞌyo .
60003011	Recommendation	Dá hye̱ ar tsꞌoki ne da ꞌyo̱tꞌa nöꞌö xiñho . Da hyonga ar hogamꞌu̱i , ne xta dini hinda hye̱gi .
51001023	Faith	Jange mahyoni hingi hye̱hu̱ ar ñꞌemu̱i , ne xa gi ze̱ta ri mu̱ihu̱ gi to̱ꞌmhu̱ hyaxꞌmu̱ nunar ndo̱ꞌmi xka ꞌyo̱xu̱ har hoga mhö . Ne nunar mhönu̱ xi mhömba gatho ár nxidi ar ximha̱i , ha nuga ar Pablo xi thuxkagi ga xani .
43008059	Violence	Jange nuꞌu̱ bi gu̱xya do nda kꞌahmö . Ha nunar Hesu bi ñꞌöni , bi bo̱nga har nijö bi thota madetho bi ma .
49004024	Recommendation	Ne ꞌbu̱hu̱ nunar ꞌraꞌyo mꞌu̱i xi tꞌaꞌahu̱ , ngu nꞌar ꞌraꞌyo he gi hyehu̱ xi thoki di hñöxa Jö , xa majöni ar hogajöꞌi ne xintꞌaxi .
66014012	Faith	Ka nhekiwa yá tsꞌe̱ti ya gamfi , nuꞌu̱ togo o̱tꞌa nöꞌö xi ꞌbe̱pa Jö ne ñꞌemu̱i ar tsi Hmu Hesukristo .
44013030	Description	Ha Jö bi koꞌspa ár te .
43010011	Description	Nuga go dar hoga ma̱ꞌyo . Ar hoga ma̱ꞌyo e̱ntꞌa ár te da ñönga yá de̱ti .
49003002	Grace	Zage gi pöhu̱ bi hwëgagi Jö ar ꞌbe̱fi ga hösꞌahu̱ ar hoga mhö .
56003010	Recommendation	Nöꞌö ar ñꞌo̱ho̱ ꞌweka ya ku , nuꞌmu̱ xka zofo yoꞌgi ne hingi o̱de , ꞌye̱nga har nijö .
43010019	Description	Nuya xodyo bi mengi bi ñöxhnatho ngetho bi ꞌyo̱xa nöꞌö bi mönga ar Hesu .
43003033	Faith	Nuꞌu̱ togo hömba ár mhö , ñꞌu njapꞌu̱ majöni nöꞌö mönga Jö .
61003014	Recommendation	Jange tsi kuhu̱ , nuꞌmu̱ gi to̱ꞌmhu̱ nuya ñhötꞌiyu̱ , umba ri mu̱ihu̱ da diñꞌahu̱ hinte ma ja̱xtꞌi gi pe̱ꞌsu̱ , dar ntꞌaxiꞌihu̱ ne gi ꞌbu̱hu̱ nꞌar hogamꞌu̱i .
53003001	Faith	Nupya tsi kuhu̱ , di a̱ꞌahu̱ gi ꞌya̱fu̱ Jö da ma̱xkagihe , ngutꞌa habu̱ gatho da nu̱nga ár mhö , ne da nhumansu ngu xka numansuhu̱ .
47004014	Faith	Di pöhe , nuna togo bi gu̱xa har ndöte ar tsi Hmu Hesukristo , ma da gu̱xkagihu̱ nꞌehe mahye̱gi ngu bi gu̱xa ar tsi Hmu , ne da ꞌba̱bgagihu̱ mahye̱gi habu̱ bi ꞌba̱ꞌö .
59005014	Recommendation	Ha nuꞌmu̱ gi hñeñhu̱ , zoñhu̱ ya ndö har nijö da ꞌya̱pa Jö gi thixu̱ , ne da gosꞌahu̱ ar nziki da e po̱ta ar tsi Hmu .
44007023	Description	Nu mi jwata yonꞌa̱te nje̱ye̱ , bi zo̱pa ár mfeni nda ma nda kꞌöꞌsa yá ku , ya me Israel , ne nda nu tengu yá mꞌu̱iꞌu̱ .
44023027	Violence	Nunar ñꞌo̱ho̱nu̱ ár thuhu ar Pablo , bi gu̱ ya xodyo ꞌbu̱tho nda hyo . Ha nuga nda pödi mar me Nroma , da tsixa ma ndogu , ma da ñöni .
44019029	Description	Gatho ya mengunu̱ himi pödi te nda beñꞌu̱ , ne nꞌa mfenitho bi nixtꞌi bi ma habu̱ xki nzöi mi tꞌo̱tꞌa ya mhuntsꞌi . Ne bi nju̱ ar ku Gayo ne ar ku Aristarko , ya me Nmasedonia , yá ñꞌohu̱ ar Pablo .
44003014	Sin	Ha nuꞌahu̱ hinga nehu̱ , mödi gehnu̱ ár hoga Tꞌu̱ Jö hinte ma tsꞌoki xki ꞌyo̱tꞌe . Ne ga ꞌya̱hu̱ nda the̱ nꞌar hyote .
44015009	Faith	Ne bi nu mahye̱gigihu̱ , ngetho mi ñꞌemu̱iꞌu̱ , gese̱ Jö bi xu̱kwabi yá mu̱i .
46011028	Recommendation	Jange tsa̱se̱hu̱ nꞌa ngu nꞌa tengu gi ꞌbu̱hu̱ , ne tsihu̱ nunar thuhmenu̱ ne nunar tꞌe̱ninu̱ .
46015058	Faith	Jange ma tsi hmöka kuhu̱ , hñuxa xiñho ri ñꞌemu̱ihu̱ . Yo ma gi ñhe̱hu̱ togo da ma̱sꞌa ri ñöhu̱ . Ne xa gi umba ri mu̱ihu̱ gi mpe̱hu̱ hár ꞌbe̱fi ar tsi Hmu . Gi pöhu̱ , gatho nunar ꞌbe̱fi gi pe̱fu̱ ar tsi Dada , hinda ma da njapꞌu̱tho .
46004016	Recommendation	Jange di a̱ꞌahu̱ ar möte gi te̱mgathogihu̱ ma mꞌu̱i .
46001021	Faith	Jö xa döta ár mfödi , ne bi hñutsꞌi hinge nda bö ya jöꞌi togoꞌö di te̱nda yá mfödise̱ . Jange bi beñꞌö mar ñho nda po̱ nuꞌu̱ nda ñꞌemu̱i ar hoga mhö xi tꞌenö , mödi handa ya jöꞌi ngu ar ꞌbe̱mfeni .
60003001	Recommendation	Di zoꞌahu̱ nuꞌahu̱ gar ꞌbe̱hñöhu̱ nꞌehe , gi ꞌyo̱thu̱ ri dömehu̱ , ne njapꞌu̱ nuꞌmu̱ togo hinxi ñꞌemu̱i , da hñönga ár mhö Jö hantꞌahu̱ ri hogamꞌu̱ihu̱ , hinge mahyoni gi zohu̱ .
47005020	Recommendation	Nuje dar mꞌe̱hnihe di po̱the ar tsi Hmu Hesukristo , ne po̱ntho Jö go zoꞌahu̱ . Jange di xiꞌahu̱ hár thuhu ar tsi Hmu Hesukristo : Ñhogamu̱iwihu̱ Jö .
44002024	Description	Ne gese̱ Jö bi japi bi nte manꞌagi . Njapꞌu̱ bi gu̱ka har u̱gi mi ꞌbu̱i xki du , ngetho ar ndöte himi pe̱ꞌsa ar tsꞌe̱di nda zömꞌö .
59002007	Sin	Ha hinga gehyu̱ togo tsamba ar hoga thuhu bi mhatꞌahu̱ nꞌehe .
54003003	Description	Hindi nti , hindi honga ya tuhni , hindar ntsꞌo da dö ar bojö . Ar hogajöꞌi , hindar kwe̱ , hindi ne da me̱ꞌsa nze̱ye̱ ya bojö .
43004014	Grace	Ha nöꞌö togo da zi nunar dehe di unga , hinda ma da mengi da ntuthe . Ngetho nunar dehe ga umbabi , ma da njangu nꞌar po̱the hár mu̱i , unga ar dehe hiñhamꞌu̱ da xa̱ .
62002005	Faith	Ha nöꞌö togo da ꞌyo̱tꞌa nöꞌö xi ꞌbe̱pkagihu̱ , majöni xi ñuxa ár mhöte Jö hár mu̱i . Njapꞌu̱ hö , di pöhu̱ di ꞌbu̱hwihu̱ꞌö .
66016013	Description	Ne da handa hñu ya tsꞌondöhi ngu ya döta zomfo , bi bo̱nga nꞌa hár ne ar zothe , manꞌa hár ne ar tsꞌozuꞌwe , manꞌa hár ne ar kate mꞌe̱hni .
59002008	Recommendation	Nuꞌmu̱ xa majöni gi o̱thu̱ ngu enga ar ꞌbe̱pate xa döta ár nsu , gi te̱ñhu̱ ꞌmu̱ ngu enga hár Tꞌofo Jö : Mö ri ñꞌohu̱ ngu gi mhöse̱ . Njapꞌu̱ gi o̱thu̱ xiñho ꞌmu̱ .
47004005	Faith	Nuje hindi no̱ñhese̱ ma mꞌu̱ihe . Nöꞌö di pe̱he , di ꞌyoñhe ar mhö , di eñhe nunar tsi Hmu Hesukristo gehnu̱ ar Hmu , ne nuje ngu ri ꞌbe̱gogihe . Di o̱the njapꞌu̱ ngetho di pe̱fe ar tsi Hmu Hesukristo .
46015033	Recommendation	Yo ma gi ñhe̱hu̱ togo da hya̱ꞌahu̱ , ngetho nuꞌu̱ togo ñꞌowi ya tsꞌojöꞌi ma da tsꞌomba yá hogamꞌu̱i .
58013020	Grace	Jö unga ar hogamꞌu̱i , ne bi japi bi mengi bi nte ar tsi Hmu Hesukristo manꞌagi , nuna ar hoga Ma̱ꞌyo bi nöꞌma ár ji bi du̱ꞌma nꞌar ꞌraꞌyo nkohi hiñhamꞌu̱ da götsꞌi .
50001027	Recommendation	Ho̱nse̱ di a̱ꞌahu̱ gi ꞌbu̱hu̱ ngu mönga ár hoga mhö ar tsi Hmu Hesukristo . Ne núꞌmu̱ ga mapꞌu̱ ma ga kꞌösꞌahu̱ , wa di ꞌbu̱ yapꞌu̱ , ga o̱de da nsikagi gi ꞌbu̱hu̱ xiñho , gi pe̱ꞌsu̱ nꞌadar mfeni , ne gi umba ri mu̱ihu̱ xa gi mpe̱hu̱ , gi ñöñhu̱ ar jamfi xta pöhu̱ har hoga mhö .
46006014	Grace	Ne Jö togo bi koꞌspa ár te ar tsi Hmu Hesukristo , ma da ꞌñu ár tsꞌe̱di da koꞌska ma tehu̱ nꞌehe .
55001006	Recommendation	Jange di ꞌbe̱pꞌaꞌi xa gi umba ri mu̱i gi japi da xu nunar ntꞌuni xi hwëkꞌa ár Hñö Jö núꞌmu̱ da husꞌa ma ꞌye̱ .
60004006	Grace	Jange xi nsipabi ar hoga mhö nuꞌu̱ togo xi dupya , ne da tsa̱ da mꞌu̱ꞌu̱ ngu ar hñö di hñöxkwi Jö , mödi bi hñönga ar ndöte ngu ar njutꞌi ar tsꞌoki tho gatho ya jöꞌi .
46007023	Recommendation	Ar tsi Hmu bi gutꞌa nꞌar döta njutꞌi bi xotꞌahu̱ , jange yo ma gi ñhe̱hu̱ da njaꞌahu̱ ár me̱ti nꞌar jöꞌi .
46010010	Recommendation	Hinga ñömañꞌu̱hu̱ ngu bi ꞌyo̱tꞌa ꞌraꞌu̱ , ne bi du bi hyo togo ba ꞌbe̱hni nda hyoꞌu̱ .
47002017	Faith	Nuje hindi pa̱thwe ár mhö Jö , ngu o̱tꞌa nze̱ye̱ honi da dö ar bojö . Nuje xintꞌaxi ma mfenihe di möñhe nöꞌö ꞌrakagihe Jö , ngetho di pöhe di ꞌbu̱he hár nthandiꞌö , ne di ꞌbu̱ꞌbehe ar tsi Hmu Hesukristo .
45015001	Recommendation	Jange nuju̱ xi nze̱di ma ñꞌemu̱ihu̱ , mahyoni ga pe̱ꞌsfu̱ ar tsꞌe̱ti ga fa̱xu̱ nuꞌu̱ togo hingi tse̱ yá ñꞌemu̱i , ne hinga honse̱ ma ñhohu̱ .
50002024	Faith	Di ñꞌemu̱i Jö da ma̱xkagi ngutꞌa ga mapꞌu̱ ma ga kꞌösꞌahu̱ nꞌehe .
66007001	Description	Mꞌe̱fa da handa goho ya e̱nxe̱ mi ꞌba̱ ha yá ñöni ar ximha̱i . Mi ta̱ka nuya goho ya ndöhi hinge nda ñꞌo har ha̱i , har dehe , ne hinge nda huönga ár xi nꞌar za .
60004003	Sin	Hye̱hu̱pꞌu̱ nöꞌö ngi o̱thu̱ mi numañho nuꞌu̱ hingya gamfi . Nuꞌu̱ ꞌbe̱ngwi ya jöꞌi , te gatho neꞌu̱ , xa ya nti , xa ne da ꞌbe̱ yá mfeni ha ya da̱ngo , ne ndönga ya tsita empꞌö , xa xi ntsꞌotho nöꞌö o̱tꞌu̱ .
66011005	Violence	Nuyu̱ po̱ngar tsibi ha yá ne , ne njapꞌu̱ ho yá ñꞌu̱ni honi te gatho da japabi . Njapꞌu̱ ma da du gatho nuꞌu̱ togo ne te da japabiꞌu̱ .
44023005	Recommendation	Nuꞌmú̱ ar Pablo bi dödi : — Tsi kuhu̱ , nuga hinge ndi pödi ha go mi gehnu̱ ar döngamöjö , ngetho xi tꞌotꞌa njawa : Yo ma gi tsanga nꞌár ndö ri hnini .
66022015	Sin	Ha nuya tsꞌojöꞌi ma da go nthi , njangu ya ꞌñete , nuꞌu̱ togo ꞌbe̱ngwi ya jöꞌi , nuya hyote , nuꞌu̱ togo ndönga ya tsita empꞌö , ne gatho nuꞌu̱ togo mödi ne mönga ya nhemhñö .
66002014	Sin	Ho̱nse̱ hindi hopꞌahu̱ ꞌra gi te̱mfu̱ yá ntꞌuti ar Balam mi uta ar Balak . Mi tsixa ya me Israel nda zipa yá ñhuni ya tsita empꞌö , ne togatho nda mꞌe̱ngwi , ne njapꞌu̱ nda da̱hmöꞌu̱ .
53001003	Faith	Ma tsi kuhu̱ , mahyoni ga umfe njamödi Jö ngu di ꞌñepi ga o̱the , ngetho xi te ri jamfihu̱ . Gathoꞌihu̱ tsitꞌa ri mu̱ihu̱ gi mhöhu̱ nꞌa ngu nꞌa , ne nunar mhötenu̱ hyaxꞌmu̱ ꞌyo di te .
46012002	Sin	Ha hingi beñhu̱ , núꞌmu̱ hinge ngi pöhu̱ ár mhö Jö , ngi mꞌe̱thu̱ habu̱ gatho mi tsꞌixꞌahu̱ ma ngi ndöñhu̱ ya gone tsita .
49005025	Recommendation	Dömehu̱ , mö ri ꞌbe̱hñöhu̱ ngu ar tsi Hmu Hesukristo bi mö ár nijö , ne bi unse̱ ár te bi po̱ho̱ .
45012017	Recommendation	Yo gi koꞌspabihu̱ ár ñöni togo o̱tꞌahu̱ ar tsꞌoki . Umba ri mu̱ihu̱ da hyantꞌahu̱ ya jöꞌi gi o̱thu̱ ar ñho .
60005006	Recommendation	Ntsꞌa̱ꞌmhu̱ hár nthandi Jö togo xa ja ár tsꞌe̱di , ne go da ꞌñesꞌahu̱ ri nsuhu̱ núꞌmu̱ xta zo̱nga ar pa xi beñꞌö .
44014017	Grace	Ha hinxi hye̱gi nꞌagitho . Hyaxꞌmu̱ xi ñꞌudi núꞌmu̱ ꞌraju̱ ar ꞌye bi e mhetsꞌi . ꞌRaju̱ ya hoga sofo , ꞌraju̱ te ga tsihu̱ , ne ꞌraju̱ ar johya ha ma mu̱ihu̱ .
54003011	Recommendation	Njapꞌu̱ nuya ꞌbe̱hñö nꞌehe di mpe̱ har nijö , mahyoni di nhumañho , hindi ju̱xya nhemhñö , di pödi xiñho nöꞌö pe̱fi , ne di o̱tꞌa xiñho gatho .
66002021	Sin	Nunar ꞌbe̱hñönu̱ xta umba ꞌra ya tsi pa , ha hinxi ꞌyo̱tꞌwa ár ntso̱ꞌmi ꞌbe̱ngwi ya ndo̱ .
44012020	Description	Ar ndö Erode xki po̱mpa ár kwe̱ ya me Tiro ne Sido . Nuyu̱ xki nkohi ma nda kꞌöꞌsa ar Erode . Ha mꞌe̱tꞌo bi umbar bojö ar Blasto nöꞌö mi supa ár ngu , mi ne nda ma̱tsꞌi nda ñöwi , ne nda ꞌya̱par hogamꞌu̱i . Ngetho gatho nöꞌö te mi tsiꞌu̱ , mi hö habu̱ mar ndö ar Erode .
43008049	Sin	Ar Hesu bi dödi ne bi ꞌñenö : — Hindi nthe̱xꞌbega nꞌar tsꞌondöhi . Nuga di numansu ma Dada , ha nuꞌahu̱ hingi numansugihu̱ .
43006018	Description	Ne bi ñꞌo nꞌar ꞌyomndöhi , xa mi japi nda mpu̱nsa ar dehe .
45008018	Faith	Di pöka xiñho , nuya thogi di thohu̱pya , hinter me̱ꞌö nuꞌmu̱ ga he̱jwu̱ ar nsunda di to̱ꞌmhu̱ ga hanthu̱ mꞌe̱fa .
62002012	Grace	Ma tsi bötsiꞌihu̱ , di pe̱ñꞌahu̱ nunar he̱ꞌminu̱ , ngetho hár thuhu ar tsi Hmu Hesu xi mpumpꞌa ri tsꞌokihu̱ .
55001009	Grace	Gehnu̱ bi po̱kagihu̱ , ne bi zonkagihu̱ ga ꞌbu̱hu̱ nꞌar mꞌu̱i xintꞌaxi . Bi japꞌu̱ hinge xa di pe̱hu̱ ya ñho . Njapꞌu̱ xki beñꞌö nda hwëgagihu̱ nuya ñhoyu̱ nuꞌmu̱ nga ñꞌemu̱ihu̱ ar tsi Hmu Hesukristo . Mahamꞌu̱ xki benga njapꞌu̱ nda ꞌyo̱tꞌe núꞌmu̱ himi thokta ar ximha̱i .
43019006	Violence	Mi hyanda nuya ndömöjö ne ya sunijö , bi ndu̱i bi mafi ne mi eñꞌu̱ : — Tsu̱ta har pontꞌi , tsu̱ta har pontꞌi . Bi ꞌñenga ar Pilato : — Tsixu̱ ba tsu̱thu̱ har pontꞌi ngu xka möñhu̱ , ngetho nuga hinte ma tsꞌoki di timbabinu̱ .
60001010	Grace	Nuyá mꞌe̱hni Jö bi ñꞌa̱ni ne bi hñetꞌu̱ tema ndi bo̱nga nunar mpo̱ho̱ xki ñhötꞌahu̱ , ne bi möñꞌu̱ nunar nhwëkinu̱ xki tꞌe̱kꞌahu̱ .
63001007	Sin	Ngetho nze̱ye̱ ya hya̱te xi nxanga har ximha̱i , ko̱ni ar Hesukristo ba e bi njöꞌi . Nöꞌö togo o̱tꞌa njapꞌu̱ , ar hya̱te ne ár ñꞌu̱ni ar Hesukristo .
44024005	Sin	Xta tiñhe nunar ñꞌo̱ho̱nu̱ , ñhe̱hwi nꞌar hñeni ꞌyo habu̱ gatho ꞌbu̱ ya xodyo u̱tꞌi . Di pöhe go gehnu̱ ár ñöxhmu ꞌra ya jöꞌi te̱nga nꞌar me Nasare .
54003016	Grace	Xa döta nunar ñꞌemu̱i xi tꞌutkagihu̱ . Nunar mhönu̱ hinjoꞌo togo da kꞌatsꞌi : Jö ba e bi njöꞌi . Ár Hñö Jö bi da̱majöni bi ꞌyo̱tꞌa xiñho . Bi hyanda yá e̱nxe̱ Jö . Bi mhömba ár ꞌbede gatho ya ha̱i ja har ximha̱i . Gatho ár nxidi ar ximha̱i bi ñꞌemu̱ibi ne bi tsꞌixa mhetsꞌi hár nsunda .
66016021	Violence	Ba ho̱ mhetsꞌi ya ndo ne bi zu̱ ya jöꞌi , mi tsu̱ ngu madenthebe hwada ár ñhu̱ . Ha nuya jöꞌi bi zamba ár thuhu Jö mi thoꞌu̱ nunar mfe̱i bi zu̱ꞌu̱ , ngetho xa mar ntsꞌe̱di .
61003013	Faith	Ha nuju̱ di to̱ꞌmhu̱ manꞌar ꞌraꞌyo mhetsꞌi ne manꞌar ꞌraꞌyo ximha̱i , habu̱ ho̱nse̱ ja ar hogamꞌu̱i .
66006014	Description	Ne ar mhetsꞌi bi mꞌe̱tho ngu nꞌar he̱ꞌmi bi ꞌba̱tsꞌi . Ha nuya tꞌo̱ho̱ ne ya xe̱ni ha̱i , gatho bi mponi habu̱ mi ꞌbu̱ꞌu̱ .
58010010	Grace	Xi tꞌaxkagihu̱ , ngetho ar tsi Hmu Hesukristo bi ꞌyo̱ta Jö , bi unga ár te ngu nꞌar mꞌo̱ñho̱ nꞌagitho , ne hinda ma da tho ár tsꞌe̱di .
52001002	Faith	Hyaxꞌmu̱ di umfe njamödi Jö xka jamfihu̱ gi gathohu̱ , ne hindi tsa̱ya̱he di a̱fe Jö da ma̱xꞌahu̱ .
66006004	Violence	Da handi bi bo̱nga manꞌar to̱ge mi nto̱ nꞌar fani mar nthe̱ntsꞌi . Ne nu togo mi nto̱ge , bi tꞌumba nꞌar ndo̱jwai ne ar se̱ki nda hñöka ar hogamꞌu̱i har ximha̱i , ne nda japa ya jöꞌi nda ñho nꞌa ngu nꞌa ha ya tuhni .
54006001	Recommendation	Gatho nuꞌu̱ togo mꞌe̱go , mahyoni da numañho yá hmu , ne njapꞌu̱ hinda ñhömañꞌu̱ ár thuhu Jö , ne hinda ñhömañꞌu̱ ar hoga ntꞌuti di ñꞌemu̱ihu̱ .
51003009	Recommendation	Yo gi mpehu̱ ar nhemhñö nꞌa ngu nꞌa , ngetho nöꞌö ar mꞌe̱tꞌo mꞌu̱i ngi pe̱ꞌsu̱ mahamꞌu̱ , xka ꞌye̱ñhu̱pꞌu̱ ngu nꞌar ze̱ dutu .
66002020	Sin	Ho̱nse̱ hindi hopꞌahu̱ gi ꞌñehu̱pꞌu̱ nunar ꞌbe̱hñö ár thuhu ar Hesabel . Ense̱ꞌö nꞌár mꞌe̱hni Jö , ne uta nuya ma ꞌbe̱go togatho da mꞌe̱ngwi , ne da zi ya ñhuni xi mꞌo̱ꞌspa ya tsita empꞌu̱ .
48003008	Grace	Mahaꞌmu̱ Jö xki beni , nuꞌahu̱ hingya xodyohu̱ , nda nhuꞌahu̱ hinte ma tsꞌoki gi tuhu̱ nuꞌmu̱ gi jamfihu̱ . Jange mamꞌe̱tꞌo bi xipa ar Abra ar hoga mhö , ngu mönga hár Tꞌofo Jö habu̱ enö : Ngetho xka ñꞌemu̱igi , jange ma ga jöpꞌaꞌi , ne nunar jöpinu̱ ma da zu̱ gatho ya jöꞌi ꞌbu̱ hár nxidi ar ximha̱i .
58012005	Recommendation	Hage xka pumhnihu̱ ya mhö bi hñupꞌa ri mu̱ihu̱ ngu yá bötsiꞌihu̱ Jö , bi tꞌeñꞌahu̱ njawa : Ma tsi bötsiꞌihu̱ , yo gi tsamfu̱ ár nju̱tgu ꞌraꞌahu̱ ar tsi Hmu , ne yo gi wenthu̱ nuꞌmu̱ tsu̱ꞌahu̱ꞌö .
58013017	Recommendation	ꞌYo̱thu̱ ri ma̱ꞌyohu̱ , yo ma gi thöthu̱ nöꞌö xiꞌahu̱ . Ngetho nuꞌu̱ hingi tsa̱ya̱ suꞌahu̱ , pödi ma da thöꞌspa majöni . Jahu̱pꞌu̱ ne da njohya da ꞌyo̱tꞌe , hinge di tu yá mu̱i , ngetho nunu̱ hinte fa̱xꞌahu̱ .
44013019	Description	Nepꞌu̱ Jö bi hwata yoto ya hnini har ha̱i Kanan , ne bi hemba ma palehu̱ nuya ha̱iyu̱ , ne ja bi mꞌu̱hnu̱ꞌu̱ .
54006003	Faith	Nuꞌmu̱ nꞌa togo te gatho utatho , ne hingi uta ngu mönga ár hoga mhö ma tsi Hmuhu̱ Hesukristo , ne hingi ne da de̱nga ar hoga ntꞌuti otkagihu̱ ar ꞌñu hanja ga ꞌbu̱hu̱ ngu ne Jö ,
63001010	Recommendation	Nuꞌmu̱ da zo̱ñꞌahu̱ nꞌar jöꞌi , ne hingi xiꞌahu̱ nunar ntꞌuti xi zogagihu̱ ar tsi Hmu Hesukristo , yo gi umfu̱ nse̱ki ha ri nguhu̱ , ne hingi umfu̱ ar tsa̱ya̱ .
47001005	Grace	Ngetho jangu xa di thohu̱ ya dumu̱i di te̱ñhu̱ ar tsi Hmu Hesukristo , njapꞌu̱tho nꞌehe di ñhehwihu̱ ár humamu̱i .
65001011	Sin	Hwëkateꞌu̱ , ngetho xi de̱mbatho ár ꞌbe̱fi ar Kain , ne bi ñꞌe̱ntꞌatho da dö ar bojö ngu ar Balam . Nuyu̱ ma da nhwata ngu ar Kore , ngetho xa ya me̱ꞌsku .
65001010	Sin	Ha nuya tsꞌojöꞌiyu̱ tsanga gatho nöꞌö hingi pödi . Ha nöꞌö pödi , ngu ya me̱ti hiñꞌotho yá mfeni , o̱tꞌa gatho nöꞌö neꞌu̱ . Njapꞌu̱ japa da tsꞌoka yá te .
58011007	Faith	Nunar ñꞌemu̱inu̱ bi ma̱xa ar Noe bi hyoka ar motsa habu̱ bi kꞌontꞌö ne gatho yá mëni , núꞌmu̱ mi xipa Jö nöꞌö ma nda thogi , mödi himi handatho . Nunar jamfinu̱ bi japi bi nheki yá tsꞌoki ya meximha̱i , ha nöꞌö bi tꞌembabi mi ꞌbu̱i xiñho hár nthandi Jö .
58009006	Description	Nu xki wadi xki thoka gatho , nu hár ñu̱tꞌitho ar nijö , hyaxꞌmu̱ mi ku̱tꞌa ya möjö mi o̱tꞌa yá ꞌbe̱fi mi ndöngajö .
44007051	Sin	Xa xi me ri ñöhu̱ , hinti tuka ri mu̱ihu̱ , ne gar me̱ꞌskuhu̱ . Xa hingi ne gi ꞌyo̱thu̱ ár Hñö Jö , gi njanguthohu̱ ndu ma palehu̱ .
54001009	Sin	Di pöhu̱ nꞌe , ya ꞌbe̱pate hinge mahyonibi ya hogajöꞌi . Go honga nuya tsꞌoka tꞌofo , nuꞌu̱ hingi o̱tꞌa nöꞌö nsipabi , nuya ꞌyo̱tꞌatsꞌoki ne ya tsꞌojöꞌi , nuya hingi honga Jö ne hingi nsundabi , nuꞌu̱ ho yá dada , yá nönö , ne gatho numaꞌra ya hyote .
46005009	Recommendation	Xta otꞌahu̱ hingi nthöskwihu̱ nuꞌu̱ togo ꞌbe̱ngwi ya jöꞌi .
48001015	Grace	Ha núꞌmu̱ hinge ndi mꞌu̱tho , Jö xki ꞌwegagi nga pe̱pabi , ne bi hwëgagi bi zonkagi . Ne nu mi zo̱ ar pa xki beñꞌö ,
45007015	Description	Hindi pödi tema di pe̱fi . Ngetho hindi o̱tꞌa nöꞌö di ne , ne di o̱tꞌa nöꞌö di u̱tsa ga o̱tꞌe .
61003018	Faith	Nöꞌö gi ꞌyo̱thu̱ , dá hñutsꞌi gi pöhu̱ ma tsi Hmuhu̱ ne ma Po̱ho̱tehu̱ Hesukristo , ne dá te ri mfödihu̱ hár nhwëki . Go di ꞌñepꞌu̱ da tꞌumba ar nsunda nupya ne hiñhamꞌu̱ da ntsa̱ya̱ . Dá njapꞌu̱ .
46004010	Description	Nuje ngetho di pe̱fe ar tsi Hmu Hesukristo , nhugagihe ngu hinte di pöhe , ha nuꞌahu̱ hö , gi eñhu̱ xa gi pöhu̱ ne gi ꞌyohu̱ xiñho . Nuje hiñꞌotho ma tsꞌe̱dihe , ha nuꞌahu̱ gi beñhu̱ xa gi pe̱ꞌsu̱ ar tsꞌe̱di . Xa nuꞌahu̱ xiñho ya jöꞌi , ha nuje hingi ne da nugagihe .
60005009	Faith	No̱xju̱ gi to̱ꞌspabihu̱ xi nze̱ ri jamfihu̱ . Gi pöhu̱ nuya thogiyu̱ , bí thopya nze̱ye̱ ya ku xo̱ge ár nxidi ar ximha̱i .
51003022	Recommendation	ꞌBe̱gohu̱ , pe̱fu̱ gatho nöꞌö da ꞌbe̱pꞌahu̱ ri hmuhu̱ . Hinge ho̱nse̱ núꞌmu̱ hantꞌahu̱ gi ne gi kohwihu̱ xiñho . Pe̱fu̱ xiñho di po̱nga ri mu̱ihu̱ , ngetho gi tsufu̱ Jö .
66017012	Description	Ha nuya ꞌre̱tꞌa ya ndöni xka hyandi , gehyu̱ ꞌre̱tꞌa ya ndö hinxi hñönda yá tsꞌe̱di , ne ꞌra ma da hñönga yá ndö ꞌra ya tsi patho mahye̱giwi ar tsꞌozuꞌwe .
46002012	Grace	Ne nuju̱ hingi tsixkagihu̱ ár mfeni ar meximha̱i , go tsixkagihu̱ ar Hñö xpa pe̱hna Jö , njapꞌu̱ ga pöhu̱ tema xi hwëgagihu̱ .
59005001	Recommendation	ꞌYo̱hu̱pya , nuꞌahu̱ gi pe̱ꞌsu̱ nze̱ye̱ ri ñhohu̱ , nzoñhu̱ ne xa gi mahu̱ , ngetho xa ma gi thohu̱ ar hyoya ne ar thuhu .
66002010	Recommendation	Yo gi tsuhu̱ gatho nöꞌö ma gi thohu̱ . Pöhu̱ nunar tsꞌondöhi ma da ꞌñeꞌahu̱ ꞌra har fa̱di , ne njapꞌu̱ da tsꞌa̱tꞌahu̱ . ꞌRe̱tꞌa mpa ma gi thohu̱ ya thogi . Ze̱ta ri jamfihu̱ ꞌbu̱tho gi tuhu̱ , ha nuga ma ga ꞌraꞌahu̱ ar te hiñhamꞌu̱ da götsꞌi ngu ri nthöhöhu̱ .
54006011	Recommendation	Ha nuꞌge Timoteo , ár ꞌbe̱goꞌi Jö , ꞌwege hye̱ gatho nuya tsꞌokiyu̱ . Ne umba ri mu̱i gi ꞌbu̱i xiñho , gi ꞌyo ngu ne Jö , gi pe̱ꞌsa ar ñꞌemu̱i , ar mhöte , ar tsꞌe̱ti , ne ntsꞌa̱ꞌmtho .
59005005	Sin	Xka ꞌbu̱hu̱wa har ximha̱i ngu xka nehu̱ , ne xka ꞌyo̱thu̱ ngu xi ne ri mfenihu̱ . Ne xa xka noju̱ , po̱ntho ngu nꞌar me̱ti xi tꞌe̱ntꞌi da tho .
66004004	Description	Hár nthetꞌi ar thuxandö mi ꞌbu̱ ma nꞌa̱temagoho ya thuxandö . Ne ka mi huxhnu̱ nꞌa̱temagoho ya tsi dönzia , mi hö ya tꞌaxhe , ne mi huꞌsa ya fu̱indö ma ya kꞌaxtꞌabo̱jö .
66018007	Description	Ngu xi ꞌñexa ár nsu ne xi njohya , njapꞌu̱tho umfu̱ ar u̱gi ne ar tsꞌoni . Ngetho xi ꞌñense̱ : Nuga di huxa ngu nꞌar ndö ; hindi ꞌranxu , ne hinga ma ga nzoni .
60003007	Recommendation	Di zoꞌahu̱pya nuꞌahu̱ gar dömehu̱ , ꞌbu̱hwihu̱ ri ꞌbe̱hñöhu̱ gi pe̱ꞌsu̱ nꞌar döta mfödi , ne gi umfu̱ ar nsu di ꞌñepi , ngetho hintsꞌu̱ nze̱ye̱ yá tsꞌe̱di . Beñhu̱ gehnu̱ ri ñꞌowihu̱ gi hñöngwi mahye̱gi yá njöpi Jö , ne njapꞌu̱ hinte di ja te da kꞌaꞌsa da tꞌaꞌahu̱ nöꞌö gi a̱fu̱ Jö .
54002012	Recommendation	Hindi etꞌa ma xu̱tha ar ꞌbe̱hñö da uta maꞌra ha ya mhuntsꞌi , ne hinda mꞌu̱i ngu ár ñöxhmu ar ndo̱ . Nöꞌö da me̱ꞌö , da ꞌyo̱xtho .
46001009	Faith	Jö o̱tꞌa nöꞌö mö , ne go gehnu̱ togo bi zoꞌahu̱ gi ntsixkwihu̱ ár Tꞌu̱ , gehnu̱ ma tsi Hmuhu̱ Hesukristo .
48005013	Recommendation	Tsi kuhu̱ , xi tsꞌonkagihu̱ ga po̱ñhu̱ xki ze̱bgagihu̱ yá ꞌbe̱pate ar Moise . Mödi hinxi the̱gagihu̱ ga o̱thu̱ gatho nöꞌö di nehu̱ . Nöꞌö ga o̱thu̱ , ga mhöhu̱ ne ga mfa̱xtehu̱ nꞌa ngu nꞌa .
59002012	Recommendation	Jange ꞌbu̱hu̱ ne gi ñöhu̱ ngu nuꞌu̱ ma da thöꞌspa majöni har ꞌraꞌyo ꞌbe̱pate xi hoga ma mu̱ihu̱ .
46012005	Faith	Ne ja nze̱ye̱ ya ꞌbe̱fi hanja ga mpe̱hu̱ , mödi nꞌadar tsi Hmu di pe̱fu̱ .
45009005	Description	Ka ba ehnu̱ yá pale mi te̱nga Jö , ne ha yá ꞌbe̱toyu̱ , ka ba mꞌu̱hnu̱ ngu nꞌar ñꞌo̱ho̱ ar tsi Hmu Hesukristo . Gese̱nu̱ Jö , go ár me̱ti gatho tema ja , hindi tsa̱ya̱ di tꞌumba ar nsunda . Dá njapꞌu̱ .
47001006	Description	Ha nuꞌmu̱ xta thohe ya thogi , di to̱ꞌmhe da nhupꞌa ri mu̱ihu̱ ne da ma̱xꞌahu̱ gi kꞌonju̱ . Ha nuꞌmu̱ nhubgagihe ma mu̱ihe , njapꞌu̱tho nꞌehe di to̱ꞌmhe da nhupꞌa ri mu̱ihu̱ , ne da ma̱xꞌahu̱ gi tse̱thu̱ ya thogi , di hñöxa nuya di thohe nꞌehe .
47001021	Faith	Jö go bi ze̱tkagihu̱ ma ñꞌemu̱ihu̱ hár ꞌñu ar tsi Hmu Hesukristo , ne bi hñuskagihu̱ ár Hñö .
44010015	Recommendation	Bi mengi bi nheki nuna ar mhö manꞌagi : — Yo gi xipa hindi ꞌñepꞌaꞌi gi tsi nöꞌö xi xu̱ka Jö ne xi tꞌaxki .
66018009	Sin	Ne gatho nuꞌu̱ ya ndö ꞌbu̱ har ximha̱i xki mꞌe̱ngwi ne xki njohyawi , xa ma da zontꞌi núꞌmu̱ xta hyandwa ár ꞌbifi di po̱xa xta tsötꞌi .
43014023	Faith	Ar Hesu bi dödi ne bi ꞌñembabi : — Nöꞌö togo mökagi , da ꞌyo̱tꞌa nöꞌö di mö . Ne ma Dada da mödi , ne ga eꞌbe ga ꞌbu̱he nꞌatꞌwu̱ꞌö .
62004010	Grace	Ma ga xiꞌahu̱ ndana ar mhöte majöni : Nuju̱ hinge da möhu̱ Jö , go bi mökagihu̱ . Jange ba pe̱hna ár Tꞌu̱ bi unga ár te ngu nꞌar mꞌo̱ñho̱ , ne njapꞌu̱ xi mpumgagihu̱ ma tsꞌokihu̱ .
62001007	Faith	Ha nuꞌmu̱ ga ꞌyohu̱ har hyatsꞌi ngu ar tsi Dada ꞌbu̱ har hyatsꞌi , nꞌadar mfeni di ꞌbu̱hu̱ nꞌa ngu nꞌa ꞌmu̱ , ne ár ji ar tsi Hmu Hesukristo ár Tꞌu̱ Jö da xu̱gagihu̱ gatho ma tsꞌokihu̱ .
48004007	Grace	Jange nupya , hindi njanguhu̱ nꞌar ꞌbe̱go . Yá bötsigihu̱ Jö , ne go ma me̱tihu̱ gatho ya ñho ma da ꞌrakagihu̱ ngetho xta ñꞌemu̱ihu̱ ar tsi Hmu Hesukristo .
58001008	Faith	Ne núꞌmu̱ no̱nga ár Tꞌu̱ enö : Nuna ri ndö , tsi Jö , hiñhamꞌu̱ da götsꞌi , ha nuna ri tsꞌu̱tꞌwi xa nꞌar hoga tsꞌu̱tꞌwi .
43010033	Sin	Nuꞌu̱ bi dödi ne bi ꞌñenö : — Hindi ne ga kꞌañꞌahe ngetho gi o̱tꞌa ya hoga ꞌbe̱fi . Di ne ga o̱the ngetho gi hökwa ár nsu Jö . Gar jöꞌi nguje , ne gi ñhuxkwi Jö .
66014011	Description	Ne ar ꞌbifi habu̱ bi tho ya u̱gi fu̱nga hiñhamꞌu̱ da götsꞌi . Hiñꞌotho yá tsa̱ya̱ ꞌbu̱ mpa ne ꞌbu̱ nxui , gatho nuꞌu̱ togo da ndönga ar tsꞌozuꞌwe ne ar do di hñötsꞌi , ne nuꞌu̱ togo da hñömba ngu ar nthixtꞌi ár thuhu .
47004001	Faith	Jange nuje hindi wenthe di pe̱he nunar ꞌbe̱fi xi hwëgagihe Jö .
58013006	Faith	Jange hinga tu ma mu̱ihu̱ ga eñhu̱ : Ar tsi Hmu go fa̱xkagi , hinga ntsu . Te da jakaga ar jöꞌi .
45014003	Recommendation	Nöꞌö togo tsi gatho , yo ma da denga nöꞌö togo hingi tsi xo̱ge . Ha nunu̱ , yo di thenga nöꞌö togo tsi , ngetho Jö go xi numañhoꞌö .
45015005	Grace	Jö togo ár me̱ti ar tsꞌe̱ti ne ar humamu̱i , nꞌatꞌwu̱ da ꞌraꞌahu̱ nꞌadar mfeni nꞌa ngu nꞌa gi ꞌbu̱hu̱ xiñho , ngu benga ar tsi Hmu Hesukristo .
58007027	Description	Nuꞌmú̱ , hinge mahyoni hyaxꞌmu̱ da unga nꞌár mꞌo̱ñho̱ ne da mpumbabi yá tsꞌokise̱ , ne mꞌe̱fa da unga nuyá me̱ti ya jöꞌi , ngu o̱tꞌa nu maꞌra ya döngamöjö . Ngetho nunu̱ , bi unse̱ ár te nꞌagitho , ne hiñhamꞌu̱ da unga manꞌagi .
62003017	Sin	Nuꞌmu̱ nꞌa togo pe̱ꞌsa ya ñho , ne handa ár ñꞌohu̱ hinte pe̱tsꞌi , ne hinte da umbabi , hanja da nheki pe̱ꞌspa ár mhöte Jö ꞌmu̱ .
47005008	Faith	Nuju̱ di ndo̱ꞌmhu̱ , jange xa di nemhöhu̱ ga he̱hu̱ nunar ndoꞌyonu̱ , ne ga ꞌbu̱hwihu̱ ar tsi Hmu .
60002011	Recommendation	Tsi kuhu̱ , di zoꞌahu̱ ngu ya nzo̱ho̱ ne ngu ya neꞌñu . Di xiꞌahu̱ gi hye̱hu̱ nuya te gatho ne ri ndoꞌyohu̱ , gehyu̱ nto̱xkwi nöꞌö ne ri mu̱ihu̱ .
60002017	Recommendation	ꞌÑeꞌsfu̱ ár nsu gatho . Möhu̱ ya tsi ku . Tsufu̱ Jö . ꞌÑeꞌsfu̱ ár nsu ar ndö nꞌehe .
44007025	Description	Nu ar Moise mi beni nda zo yá mfeni yá mi me Israelwi gehnu̱ xki me̱ñꞌö Jö nda ñöñꞌu̱ , ha nuꞌu̱ himbi benga njapꞌu̱ .
50003002	Violence	Jamasuhu̱ ya tsꞌojöꞌi di hñöxa ya ꞌyo , hingya hoga ꞌbe̱go , ne he̱kwa yá ndoꞌyo yá ñꞌohu̱ .
56001016	Sin	Eñꞌu̱ xi bö Jö , ha nu ha yá tsꞌoꞌbe̱fi nheki hinꞌö . Ngetho ya tsꞌomꞌu̱i , ne hingi ne da ꞌyo̱de , jange hinte mañho tsa̱ da ꞌyo̱tꞌe .
45010002	Faith	Nuga di da̱majöni , nuyu̱ xa umbyá mu̱i honga Jö , mödi hingi pödi xiñho nöꞌö o̱tꞌu̱ .
47001004	Grace	Gehnu̱ togo hubga ma mu̱ihu̱ núꞌmu̱ di thohu̱ ya thogi , ne njapꞌu̱ da tsa̱ ga huꞌmbabihu̱ yá mu̱i togo tho ar thogi ngu xta thohu̱ . Di huꞌmbabihu̱ yá mu̱i ngu xi njakagihu̱ nꞌehe .
55002015	Recommendation	Umba ri mu̱i gi ñhogaꞌbe̱go hár nthandi Jö , ngu nꞌar ꞌbe̱go hinte pe̱ꞌsa te da mꞌe̱twa ár tsa̱ , di mönga xiñho ar mhö majöni .
53002004	Description	Nöꞌö ar tsojoꞌiꞌö hinda ma da me̱pa Jö , hinda ma da hye̱ togo ne da me̱pi , hinto da hye̱gi da hyoni ne da no̱nga Jö . Hinge ho̱nse̱ꞌö , da yu̱tꞌa hár dönganijö Jö , ne da ꞌñense̱ gehnu̱ Jö empꞌö .
49006004	Recommendation	Ha nuꞌahu̱ gar dadahu̱ ne nuꞌahu̱ gar nönöhu̱ , yo gi po̱mfu̱ ár kwe̱ ri bötsihu̱ . Hñöjwu̱ nöꞌö hingi ho ne uthwu̱ ár ꞌñu ar tsi Hmu .
45008037	Grace	Ha nuju̱ di töhu̱ gatho nuya thogiyu̱ , ngetho fa̱xkagihu̱ togo xi mökagihu̱ .
44026014	Violence	Dama da hwanje gathogihe , ne dá o̱ nꞌar mhö mi ñö ebreo , bi ꞌñengagi : Saulo , Saulo , yoꞌö gi u̱tsagi . Go gi ntsꞌokse̱ , ngu nꞌar boi pu̱nse̱ ar maza .
66002009	Sin	Nuga xta pötꞌa ri ꞌbe̱fihu̱ , ne nuya ntꞌu̱tsa gi thohu̱ , ne ri ñhoyahu̱ . Mödi gi pe̱ꞌsu̱ nze̱ye̱ ri mꞌe̱tsꞌihu̱ nuya hingi nhekiwa . Di pödi hangu ñömañꞌu̱ꞌihu̱ nuya enö ya xodyo empꞌö , gehyu̱ nꞌar mhuntsꞌi ár me̱ti ar tsꞌondöhi .
46013006	Faith	Hingi johya handa maꞌra o̱tꞌa nöꞌö hingi ho , ngetho nöꞌö togo pe̱ꞌsa ar mhöte johya da hyanda ar ñho .
59001021	Recommendation	Jange hye̱hu̱pꞌu̱ gatho nöꞌö hingi ho ne gatho nuya tsꞌomfeni . Pe̱ꞌsu̱ nꞌar hogamu̱i gi hñöñhu̱ ar hoga mhö xi tꞌutꞌahu̱ . Nunar mhönu̱ tsa̱ da po̱ꞌahu̱ .
46003006	Grace	Ngu nꞌar ꞌbotꞌi , nuga da potꞌi , ar Apolo bi ꞌñunthe . Ha Jö go bi japi bi teꞌö .
66014008	Sin	Mi waꞌö , manꞌar e̱nxe̱ bi ñö ntsꞌe̱di nꞌehe , ne bi ꞌñenö : — Xi nhwata ar döta hnini Mbabilonia , mi japa nu maꞌra yá mihniniwi nda zipa ár kwe̱ Jö ngu xi ziꞌö , ngetho xi ntsꞌokte nꞌehe .
43015014	Recommendation	Nuꞌahu̱ go ma ñꞌohu̱ nuꞌmu̱ gi ꞌyo̱thu̱ nöꞌö di ꞌbe̱pꞌahu̱ .
62005021	Recommendation	Ma tsi bötsiꞌihu̱ , yo gi ndöñhu̱ ya tsita empꞌö . Dá njapꞌu̱ .
55003006	Sin	Ngetho ꞌrayu̱ ꞌyo ha ya ngu ka ya ꞌbe̱hñö muxyá tha̱i , ñhe̱gi da hya̱tꞌa yá mfeni da ꞌyo̱tꞌa gatho nöꞌö neꞌu̱ .
49004015	Faith	Nöꞌö ma ga o̱thu̱ , ga te̱ñhu̱ nöꞌö majöni ne ga pe̱ꞌsu̱ ar mhöte . Njapꞌu̱ da ñöxa ma jamfihu̱ , ne ga ñhe̱hwihu̱ ar tsi Hmu Hesukristo togo ár ñöxhmu ar nijö .
49004003	Faith	Nuꞌahu̱ gi nꞌase̱hu̱ ngetho nꞌada ár Hñö Jö ꞌbu̱ ha ri mu̱ihu̱ . Jange umba ri mu̱ihu̱ gi pe̱ꞌsu̱ nꞌadar mfeni , ne gi ꞌbu̱hu̱ nꞌar hogamꞌu̱i .
44009005	Description	Nuꞌmú̱ ar Saulo bi dödi ne bi ꞌñenö : — Ndada , togoꞌi . Nöꞌö bi dödi : — Nuga dar Hesu , togo gi u̱tsa . Go xka ntsꞌokse̱ , ngu nꞌar boi pu̱nga ar maza .
60003015	Recommendation	Nöꞌö gi pe̱hu̱ , nsundahu̱ Jö ar tsi Hmu ha ri mu̱ihu̱ . Ne hyaxꞌmu̱ gi ꞌbu̱hu̱ xka ñhoju̱ gi thöthu̱ , hingi ñꞌexu̱ ne di ꞌbe̱nga ntꞌekꞌei nuꞌu̱ togo a̱ñꞌahu̱ teme di bo̱nga ri ndo̱ꞌmihu̱ gi pe̱ꞌsu̱ .
44007033	Recommendation	Ha bi ꞌñemba ar tsi Hmu : Kꞌotꞌa ri thiza , ngetho nuwa habu̱ gi netsꞌi , nꞌar jöpa ha̱i xintꞌaxi .
62002024	Faith	Yo ma gi hye̱hu̱pꞌu̱ nöꞌö xka pöhu̱ ár ndu̱i . Nuꞌmu̱ hingi hye̱hu̱pꞌu̱ , gi ꞌbu̱hwihu̱ ár Tꞌu̱ ne ar Dada .
43008051	Faith	Xa majöni di xiꞌahu̱ , nöꞌö togo o̱tꞌa nöꞌö di mö , hiñhamꞌu̱ da du .
66020011	Description	Mꞌe̱fa da handa nꞌar döta tꞌaxthuxandö , ne hár hmi nöꞌö togo mi huxhnu̱ bi mꞌe̱ta ar ximha̱i ne ar mhetsꞌi , himbi födi habu̱ima .
46006013	Recommendation	Majöni nunar ñhuni bi thoki da tsꞌi da ma har mu̱i , ha nu ar mu̱i honga ar ñhuni , mödi Jö ma da jöꞌsa nꞌa ne manꞌa . Numa ndoꞌyohu̱ himbi thoki da me̱mpa ar tsꞌoki , bi thoki da me̱mpa ar tsi Hmu , ne ar tsi Hmu nda mꞌu̱ ha ma ndoꞌyohu̱ .
45006011	Faith	Njapꞌu̱ nuꞌahu̱ , beñhu̱ nunar tsꞌoki hantꞌaꞌihu̱ wande xka tuhu̱ . Ne gi tehu̱ gi pe̱fu̱ Jö , gi ꞌbu̱hwihu̱ ma tsi Hmuhu̱ Hesukristo .
47002014	Faith	Jamödi Jö jakagihu̱ hyaxꞌmu̱ ga ntötehu̱ , ngetho di ꞌbu̱hwihu̱ ar tsi Hmu Hesukristo . Ne hagatho di ñꞌuhu̱ nunar hoga mfödi , ngu nꞌar hogañu̱ni habu̱ gatho tso̱ni .
62001005	Grace	Nunar mhönu̱ di xiꞌahe , gese̱ꞌö bi xikagihe , enö njawa : Jö gehnu̱ ar hyatsꞌi . Habu̱ ꞌbu̱ꞌö hinte ma ꞌbe̱xui janu̱ .
43006037	Grace	Gatho nuꞌu̱ togo xi ꞌraka Jö ma Dada , ma da e da hyongagi . Ha gatho nuꞌu̱ togo da e da zu̱kagi , hinga kotsꞌi .
58013001	Recommendation	Yo ma gi hye̱hu̱ da the ar mhöte di pe̱ꞌsu̱ nꞌa ngu nꞌa nuya di nkuhu̱ .
58007025	Grace	Jange hyaxꞌmu̱ tsa̱ da po̱ho̱ nuꞌu̱ ñꞌemu̱ibiꞌö ne da e da watꞌi da hyonga Jö , ne hingi tsa̱ya̱ a̱pa Jö da ma̱xꞌu̱ .
43019015	Violence	Ha nuya ndöxodyo bi maꞌu̱ ne bi ꞌñeñꞌu̱ : — Tsitsꞌi ba tsu̱ta har pontꞌi . Ha nu ar Pilato bi ꞌñembabiꞌu̱ : — Hage gi nehu̱ ga tsu̱tꞌa ri ndöhu̱ . Nuya ndömöjö bi dödi ne bi ꞌñenö : — Ho̱nse̱ ar Sesar di ꞌñehe ngu ar ndö , hinto manꞌa .
45011005	Grace	Njapꞌu̱ nuya payu̱ , ꞌbu̱ ꞌra ya tsi tu̱i xi bongi togo xi hwahna Jö xi hwëkwa ár ntꞌuni .
66017002	Sin	Nunar ꞌbe̱hñönu̱ xi mꞌe̱ngwi ya ndö ꞌbu̱ har ximha̱i , ne gatho ya jöꞌi xi ꞌbe̱ yá mfeni ꞌbu̱tho xi nti o̱tꞌwi ya tsꞌoki .
45012010	Recommendation	Mhöhu̱ nꞌa ngu nꞌa , gi pe̱ꞌsu̱ nꞌar hoga mhöte gar kuhu̱ . Ne di ꞌbe̱nga ntꞌekꞌei gi zohu̱ maꞌra .
45008014	Faith	Ngetho nuꞌu̱ togo tsixa ár Hñö Jö , go yá bötsi Jöꞌu̱ .
66012003	Description	Bi nheki manꞌar ntꞌudi mhetsꞌi . Nupya da handa mi ꞌba̱hnu̱ nꞌar the̱nga zothe mi tu yoto yá ñö , ꞌre̱tꞌa yá ndöni , ne mi huꞌsa nꞌar ntsantꞌi nꞌa ngu nꞌa yá ñö .
45008017	Faith	Ha nuꞌmu̱ yá bötsigihu̱ , ma da ꞌraju̱ nuya ñho xi ñötkagihu̱ , ne ga ñhehwihu̱ ar tsi Hmu Hesukristo . Ngetho nuꞌmu̱ ga thohu̱ ya thogi ngu bi thoꞌö , ma ga ꞌbu̱hwihu̱ hár nsunda .
54005017	Recommendation	Nuya ma̱ꞌyo tsixa xiñho ár nijö ar tsi Hmu , mahyoni xa da nhumansu , ne töte nuꞌu̱ mpe̱fi mömba ár mhö Jö ne uta maꞌra .
46008007	Sin	Hinga gatho ya ku handi njapꞌu̱ . ꞌRa xki bödi mi pe̱pa ya tsita empꞌö , ne nupya núꞌmu̱ tsipa yá ñhuni xi mꞌo̱ꞌspabi , tsu̱pa yá mfeni , ngetho hingi tse̱ yá ñꞌemu̱i .
43015002	Grace	Nuꞌu̱ togo di ꞌbu̱ꞌbe , jangu yá ꞌye̱ ar ꞌba̱iꞌobxi . Nuꞌu̱ yá ꞌye̱ uni , nöꞌö togo su da hoki xiñho , honi xa da du . Ha nuꞌmu̱ hinte uni , da me̱ki .
60005003	Recommendation	Hingi ꞌyo̱thu̱ ndöta gi ne gi hyo̱maha̱ihu̱ nuꞌu̱ togo gi suhu̱ . Nöꞌö gi ꞌyo̱thu̱ , ꞌñuhu̱ nꞌar hogamꞌu̱i .
52004013	Recommendation	Di nehe da zo xiñho ri mfenihu̱ tsi kuhu̱ , tema da ja nuꞌu̱ xi du , ne hinda du ri mu̱ihu̱ , ngu nu maꞌra ya jöꞌi hinte ndo̱ꞌmi .
58011029	Description	Ar ñꞌemu̱i bi ma̱tsꞌi bi thotꞌu̱ har The̱nga Ñho̱nthe ngu ar ꞌyoñha̱i , ha nuya me Ehipto bi tsa̱ti nda thoꞌu̱ nꞌehe , ne bi jötꞌu̱ xo̱ge .
44007020	Description	Ha nuya paꞌu̱ bi mꞌu̱ ar Moise , ne xa bi numañho Jö . Bi tede yá dada ho̱nse̱ hñu nzönö ha yá nguꞌu̱ .
58005002	Grace	Nöꞌö tsa̱ da me̱ꞌspa ar tsꞌe̱ti nuꞌu̱ xi mꞌe̱di ne hinte pödi , ngetho gese̱ꞌö tsa̱ da hya̱tꞌa ár mfeni ne da ꞌyo̱tꞌa ar tsꞌoki nꞌehe .
45013012	Recommendation	Ya ꞌbu̱tho da göxar xui , ne xi ꞌñepꞌu̱tho ar hyatsꞌi . Jange ma ga he̱hu̱pꞌu̱ yá ꞌbe̱fi ar ꞌbe̱xui , ne ga hehu̱ ar he di bꞌu̱hu̱ har hyatsꞌi , ngu xi ñhoka nꞌar ndogu di ma har tuhni .
49006009	Recommendation	Nuꞌahu̱ gar hmuhu̱ , ꞌyo̱tꞌwabihu̱ ar ñho ri ꞌbe̱gohu̱ , yo gi pihu̱ . Beñhu̱ , nuꞌahu̱ nguꞌu̱ bi ꞌbu̱ nꞌa ri Hmuhu̱ mañö mhetsꞌi , ne nöꞌö hingi hwanta ya jöꞌi .
45012015	Recommendation	Njohyawihu̱ nuꞌu̱ togo johya , ne nzongwihu̱ nuꞌu̱ togo zoni .
45002005	Sin	Ngetho xa gar me̱ꞌskuhu̱ , hinxka ne xka ꞌyo̱thwu̱ ár ntso̱ꞌmi . Njapꞌu̱ xka hñuꞌsu̱ ár mfe̱i ma da tꞌaꞌahu̱ nor pa da ñꞌu ár döta kwe̱ ne ár hoga tsꞌu̱tꞌwi Jö .
44014019	Violence	Bi zo̱ ꞌmu̱ ꞌra ya xodyo xki ꞌñeꞌu̱ har hnini Antiokia ne Ikonio . Mi zo̱hyu̱ bi u̱tya jöꞌi bi kꞌahna ar Pablo , ne bi gu̱ka hár ñöni ar hnini ba e̱i , mi hu yá mu̱i xki du .
43013021	Description	Mi wadi bi mönga njapꞌu̱ ar Hesu , xa bi du ár mu̱i , ne bi ꞌyotꞌwa ar ꞌñu yá ma̱xte tema ndi bo̱nga nuya mhö , ne bi ꞌñenö : — Xa majöni di xiꞌahu̱ , nꞌa gi ꞌbu̱hu̱wa ma gi da̱gagihu̱ .
48003022	Faith	Ha nu hár Tꞌofo Jö , xikagihu̱ gatho xki jokagihu̱ har tsꞌoki , ne nuꞌmu̱ nga ñꞌemu̱ihu̱ ar tsi Hmu Hesukristo , nda tsa̱ nga höñhu̱ nunar ñhötꞌinu̱ .
66011007	Violence	Nu xta wadi da da̱majöniꞌu̱ , ma da epꞌu̱ ar tsꞌozuꞌwe , xpa po̱xa har nzonganzafi da ntunkwiyu̱ , da döhö ne da hyo .
58003014	Faith	Ngetho nuꞌmu̱ xi tꞌakagihu̱ ar se̱ki ga ꞌbu̱hwihu̱ ar tsi Hmu Hesukristo , da njapꞌu̱ nuꞌmu̱ ho̱nse̱ hinga he̱hu̱ nunar ñꞌemu̱i da pe̱ꞌsu̱ hár ndu̱i .
45008010	Faith	Ha nuꞌmu̱ ar tsi Hmu Hesukristo ꞌbu̱ ha ri mu̱ihu̱ , mödi ri ndoꞌyohu̱ ꞌbu̱tho xi du har tsꞌoki , nuri hñöhu̱ te , ngetho gi ꞌbu̱hwihu̱ xiñho Jö .
44007052	Sin	Hangu yá mꞌe̱hni Jö himbi ꞌyo̱tꞌwa ar tsꞌomꞌu̱i ri palehu̱ . Ne bi hyo nuꞌu̱ togo mi no̱mba ár ꞌñehe ar Hogañꞌo̱ho̱ , gehnu̱ ga da̱hu̱ ne ga hyohu̱ nuya payu̱ .
48005021	Sin	Ya ꞌñöxte , ya hyote , ya mihni , ne te gatho o̱tꞌe ha ya tsꞌoda̱ngo , ne o̱tꞌa maꞌra ya tsꞌoki njanu̱ . Xta xiꞌahu̱ , ne di xiꞌahu̱ manꞌagi , nuꞌu̱ togo o̱tꞌa nuya tsꞌoꞌbe̱fiyu̱ , hinda ma da yu̱tꞌa hár tsꞌu̱tꞌwi Jö .
43012036	Faith	Jange núpya gi ꞌbu̱hwihu̱ ar ñotꞌi , ñꞌemu̱ibihu̱ ne gi mbötsihu̱ ar ñotꞌi . Njapꞌu̱ bi mönga ar Hesu . Mꞌe̱fa bi ma ba ñꞌöni habu̱ hinge nda hyantꞌu̱ .
58003002	Faith	Nunu̱ , o̱tꞌa xiñho ngu xi xipabi nöꞌö togo xi ꞌñetsꞌi , ngu bi ꞌyo̱tꞌa ar Moise nꞌehe hár nijö Jö .
56003006	Grace	Jö ba pe̱nkagihu̱ ár Hñö , ne bi gobgathogihu̱ ár tsꞌe̱di , ngetho da ñꞌemu̱ihu̱ ar tsi Hmu Hesukristo togo bi po̱kagihu̱ .
44004036	Description	Ne mi ꞌbu̱hnu̱ nꞌar ku már thuhu ar Huse me Txipre , xki ꞌñe ha yá ꞌbe̱to ar Lebi . Ha nuyá mpo̱te ar tsi Hmu bi hñuꞌspabi ar Berhnabe , di bo̱ni da ꞌñenö , nöꞌö huꞌmba yá mu̱i maꞌra .
48006009	Recommendation	Yo ma da za̱ju̱ ga o̱thu̱ nöꞌö xiñho , ngetho xta zo̱nga ar pa , ma ga nxohu̱ nuꞌmu̱ hinxi wentkathogihu̱ .
48002019	Faith	Gese̱ ya ꞌbe̱pate po̱ntho bi hyogagi , ne nupya xta pengi ga ꞌbu̱i ga pe̱pabi Jö .
66011001	Recommendation	Bi tꞌaka nꞌar xithi ntꞌe̱ni ne bi tꞌengagi : — Di ma ba e̱mba ár nijö Jö , ar mꞌo̱xmꞌo̱ñho̱ , ne hangu ꞌbu̱hnu̱ matꞌa Jö .
66014004	Description	Gehyu̱ nuꞌu̱ hinxi ntsꞌoka ñꞌowi ya ꞌbe̱hñö , ngetho hinto xi mꞌe̱ngwi . Ne te̱ñꞌu̱ ar tsi Ntxönandöni habu̱ gatho di ma . Gehyu̱ ngu ar ꞌbe̱tꞌo sofo xi tsꞌinga har ximha̱i , yá me̱ti Jö ne yá me̱ti ar tsi Ntxönandöni .
66009007	Description	Nuya kꞌotoyu̱ mi ñhe̱hwi ꞌra ya fani xi ñhoki da ntuhni . Mi huꞌsa ꞌra ngu ya ntsantꞌi kꞌaxtꞌabo̱jö . Nuyá hmi mi ñhe̱hwi ngu ár hmi nꞌar jöꞌi .
60002016	Recommendation	ꞌBu̱hu̱ wande hinto suꞌahu̱ , ho̱nse̱ hingi jahu̱ gi ne gi ꞌyo̱thu̱ nöꞌö hingi ho . ꞌYohu̱ ngu yá ꞌbe̱goꞌihu̱ ar tsi Dada .
54004010	Faith	Jange xa di umba ma mu̱ihu̱ di mpe̱hu̱ , ne di thohu̱ ya thogi , ngetho di ñꞌemu̱ihu̱ Jö togo te . Gehnu̱ ár ñönte gatho ya meximha̱i , ꞌbe̱tꞌogihu̱ nuya xta jamfihu̱ .
58010029	Sin	Tengu ár dötahmö ar mfe̱i gi beñhu̱ to̱ꞌma nöꞌö togo hinda numansubi ár Tꞌu̱ Jö , ne da ꞌñenö , hingi ho ár ji nuna bi japabi bi tꞌaxki , ne da nto̱xkwi ár Hñö Jö xi nhwëgagihu̱ .
43020021	Grace	Ar Hesu bi ꞌñemba manꞌagi ꞌmu̱ : — ꞌBu̱hu̱ ter entho . Ngu bi me̱nka ma Dada , njapꞌu̱ di pe̱ñꞌahu̱ nꞌehe .
65001016	Sin	Nuya jöꞌiyu̱ gatho tsa̱mañꞌu̱ ne gatho ñömañꞌu̱ , ne da ꞌyo̱tꞌa gatho nöꞌö neꞌu̱ , xa ñꞌexase̱ ne ka ya jöꞌi da zipyá bojö .
66006015	Description	Ha nuya ndö , ne nuya döta , nuya pe̱ꞌsa ya ñho , nuya ndöndogu , nuya pe̱ꞌsa yá tsꞌe̱di , ya ꞌbe̱go ne nuꞌu̱ hingya ꞌbe̱go , gathoyu̱ bi ñꞌönga ha ya oki ne ha ya ndo̱do ja ha ya tꞌo̱ho̱ .
66021008	Sin	Ha nuya tsuzu̱ , ya me̱ꞌsku , ya tsꞌojöꞌi , ya hyote , nuya ꞌbe̱ngwi maꞌra ya jöꞌi , ya ꞌñete , nuꞌu̱ togo ndönga yá tsita empꞌö , ne gatho nuꞌu̱ mönga ya nhemhñö , ma da tꞌetꞌa har ñho̱nthe tsibi zo̱ ku̱ ya kꞌaxtꞌado xa xi mpa . Gehnu̱ ar ñoho ndöte .
44022016	Recommendation	Nuꞌmú̱ , tema gi to̱ꞌmi . Nangi , möhö ma gi nxixthe , ne gi xu̱ka ri tsꞌoki , gi matꞌwa ár thuhu ar tsi Hmu .
66009008	Description	Nuyá xtö mi ñhe̱hwi yá xtö nꞌar ꞌbe̱hñö , ha nuyá tsꞌi mi ñhe̱hwi yá tsꞌi nꞌar ꞌmuhu .
55002024	Recommendation	Ngetho ár ꞌbe̱go ar tsi Hmu hingi ho da ntsa̱hñökiwi maꞌra . Nöꞌö xiñho da me̱fi , di ñhogajöꞌi , di pödi da uta maꞌra , ne da tse̱ta ya thogi .
51002005	Faith	Mödi hindi ꞌbu̱hwihu̱ , wande di ꞌbu̱pꞌu̱ , ngetho hyaxꞌmu̱ di beñꞌahu̱ . Di johya ngetho xta o̱de xa gi o̱thu̱ xiñho , ne döta ri ñꞌemu̱ihu̱ gi pe̱ꞌsfu̱ ar tsi Hmu Hesukristo .
60003012	Sin	Ngetho ar tsi Hmu handa xiñho nuꞌu̱ pe̱ꞌsa nꞌar mꞌu̱i xintꞌaxi , ne o̱xtho to̱ꞌmi tema da ꞌya̱pabi . Ne ꞌbu̱tho da umba yá mfe̱i nuꞌu̱ togo hingi o̱tꞌa xiñho nꞌehe .
53002013	Faith	Ha nuje mahyoni hyaxꞌmu̱ ga umfe njamödi Jö tsi kuhu̱ , xa möꞌahu̱ ne bi hwañꞌahu̱ ngi mpo̱hu̱ , núꞌmu̱ mi ndu̱ ar ximha̱i . Ne núꞌmu̱ nga ñꞌemu̱ihu̱ nöꞌö majöni , ár Hñö Jö bi tꞌaxkꞌahu̱ .
66022011	Recommendation	Nuya tsꞌomꞌu̱i hinda ma da mponga yá mꞌu̱i , ne nuya tsꞌojöꞌi di o̱tꞌatho nöꞌö xintsꞌotho . Nöꞌö togo ar hogajöꞌi ma da njapꞌu̱tho , ha nöꞌö togo xintꞌaxi , dar ntꞌaxitho .
44002038	Faith	Nuꞌmú̱ ar Pedro bi ꞌñembabi : — ꞌYo̱thu̱ ár ntso̱ꞌmi , ne gi nxixthehu̱ gatho hár thuhu ar tsi Hmu Hesukristo . Njapꞌu̱ da pumpꞌahu̱ ri tsꞌokihu̱ , ne gi hñöñhu̱ ár Hñö Jö da mꞌu̱ ha ri mu̱ihu̱ .
52005015	Recommendation	Hyanthu̱ xiñho , yo ma gi koꞌsthu̱ ar tsꞌoki tꞌo̱tꞌahu̱ . Mahyoni gi pe̱hu̱ nöꞌö xiñho nꞌa ngu nꞌa , ne gi japabihu̱ njapꞌu̱ gatho nu maꞌra .
45001027	Sin	Njapꞌu̱tho ya ñꞌo̱ho̱ nꞌehe , bi hye̱pꞌu̱ yá ꞌbe̱hñö , bi nhese̱ yá mindo̱wi , ne bi ꞌyo̱tꞌu̱ nöꞌö ar mꞌe̱tsa̱ . Jange bi hñöñꞌu̱ ár njutꞌi yá tsꞌoki ha yá ndoꞌyose̱ .
50002018	Recommendation	Jange njohyahu̱ , ne ga pe̱ꞌsu̱ nꞌadar johya .
44003019	Recommendation	Jange ꞌyo̱thwu̱ ár ntso̱ꞌmi ne penju̱ gi hyoñhu̱ Jö , ne da pumpꞌahu̱ ri tsꞌokihu̱ . Njapꞌu̱ hö , da ꞌraꞌahu̱ nꞌar hogamꞌu̱i , ter entho gi ꞌbu̱hu̱ .
66021025	Description	Nuyá goxthi hinda ma da njotꞌa ꞌbu̱ pa , ha nu ar xui hingi födi tenguꞌö .
43006054	Faith	Nöꞌö togo tsaka ma ndoꞌyo ne tsika ma ji , pe̱ꞌsa ar te hiñhamꞌu̱ da götsꞌi , ne ga koꞌspa ár te hár ngötsꞌi ar ximha̱i .
43019011	Sin	Ar Hesu bi dödi ne bi ꞌñenö : — Hinte ma tsꞌe̱di gi pe̱ꞌshmö nuꞌmu̱ hinte xi ꞌraꞌa Jö . Jange nöꞌö togo xi ꞌye̱ntkꞌagi ha ri ꞌye̱ , go töte ár tsꞌoki tuxꞌö .
59002017	Faith	Njapꞌu̱ ar ñꞌemu̱i nꞌehe , nuꞌmu̱ hingi pe̱wi ya hoga ꞌbe̱fi , hinter me̱ꞌö .
45008003	Sin	Nöꞌö himbi tsa̱ bi ꞌyo̱tꞌa ya ꞌbe̱pate , ngetho ya meximha̱i himi otho yá tsꞌe̱di nda ꞌyo̱tꞌe , jange gese̱ Jö ba pe̱hna ár Tꞌu̱ , jangutho nꞌar meximha̱i mi tsa̱hmö nda ꞌyo̱tꞌa ar tsꞌoki . Nunu̱ bi unga ár te bi hñömba ár tsꞌe̱di ar tsꞌoki .
60003014	Recommendation	Ne nuꞌmu̱ ja te da njaꞌahu̱ ngetho gi o̱thu̱ xiñho , nza̱thoꞌö . Yo gi jafu̱masu ne da piꞌahu̱ , ne hingi tu ri mu̱ihu̱ .
51003021	Recommendation	Dadahu̱ , yo gi tsu̱hu̱ ntsꞌe̱di ri bötsihu̱ , xiꞌmu̱ da zo̱tꞌa yá mu̱i .
66018002	Sin	Xa bi mafi ntsꞌe̱di ne bi ꞌñenö : — Bi nhwata ar döta hnini Mbabilonia . Ho̱nse̱ ꞌbu̱hnu̱ ya tsꞌondöhi , ne xi ꞌyo̱tꞌa yá ngu ya hñö xintsꞌotho , ne ka haxhnu̱ ya tsꞌotsꞌintsꞌu̱ hinto ne da hyandi .
62002022	Sin	Togo ar nemhñö . Ar nemhñö nöꞌö togo ko̱nga ar Hesu gehnu̱ ar Kristo . Nuyu̱ yá ñꞌu̱ni ar tsi Hmu , ngu gatho nuꞌu̱ togo ko̱nga ar Dada ne ár Tꞌu̱ .
46011027	Sin	Nuꞌmu̱ nꞌa togo da zi nunar thuhmenu̱ ne nunar tꞌe̱ninu̱ , ne hingi o̱tꞌa ngu di ꞌñepi , ma da tho̱xa ár ji bi nhöꞌmbabi ar tsi Hmu , ne ár ndoꞌyo bi tsꞌu̱tꞌwabi .
59002020	Faith	Xa xka ꞌbe̱ ri mfeni . Hamꞌu̱ ma gi pödi , nunar ñꞌemu̱i , nuꞌmu̱ hingi pe̱wi ar hoga ꞌbe̱fi , hinter me̱ꞌö .
43018003	Description	Jange ar Huda bi zixa nꞌa mutꞌi ya ndogu xki ꞌñe har tsꞌu̱tꞌwi , ne ꞌra ya ndogu mi su ar nijö , xki me̱hna ya ndömöjö ne ya de̱ngaꞌbe̱pate , bi mayu̱ mi hö ya ñotꞌi , ya tu̱nza , ya za ne ya jwai .
53003003	Grace	Mödi di pöhu̱ Jö hinda tsa̱ da pa̱ta ár mfeni , jange da ma̱xkagihu̱ ne da ñöngagihu̱ hinga o̱thu̱ nöꞌö hingi ho .
44007021	Description	Nu mi tho nuꞌu̱ hñu nzönö , bi gu̱ka nthi nda duhmö . Geꞌmu̱ ár tꞌinxu ar faraon ba ju̱tsꞌi , ne bi tede ngu ár bötsiꞌö .
66008005	Description	Nunar e̱nxe̱nu̱ bi gu̱ ar ntꞌutsꞌi , bi ñuꞌsa ya de̱spi har tsibi zo̱ har mꞌo̱xmꞌo̱ñho̱ , ne bi pönsa har ximha̱i . Mi ꞌyo̱tꞌa njapꞌu̱ , bi nja ya ñu̱ni , ya ñheti , ya hwe̱i , ne bi nhwönga ar ximha̱i .
66018003	Sin	Ngetho ya hnini ꞌbu̱ har ximha̱i xi ꞌyo̱tꞌwi ya tsꞌoki , xi zipa ár kwe̱ Jö . Ne gatho ya ndö ꞌbu̱ har ximha̱i xi mꞌe̱ngwi , ha nuya ma̱ ꞌbu̱ har ximha̱i xi xu yá mꞌe̱tsꞌi mi pa̱pa ya ñho nunar hnininu̱ .
44026021	Violence	Gehnu̱ ndi pe̱fi , jange bi mikagi ya xodyo har dönganijö , ꞌbu̱tho nda hyogagi .
55004004	Sin	Hinda ne da ꞌyo̱xꞌu̱ nöꞌö majöni . Ma da ꞌwege da ꞌyo̱xa ya ꞌbede xi bense̱ ya jöꞌi .
43006064	Faith	Ho̱nse̱ , ꞌra hingi ñꞌemu̱ihu̱ . Ngetho ar Hesu hár ndu̱i mi pötho togo himi ñꞌemu̱ibi , ne togo ma nda da̱ .
43013026	Description	Ar Hesu bi dödi ne bi ꞌñenö : — Nöꞌö togo ma ga umba ar thuhme xi mobo , go geꞌö . Bi mo ar thuhme ne bi umba ar Huda Iskariote ár tꞌu̱ ar Simu .
54006020	Recommendation	Nupya tsi Timu , su ar ꞌbe̱fi bi tꞌe̱ntꞌa ha ri ꞌye̱ . Yo gi japamasu nuya tsꞌoꞌbede hinter me̱ꞌu̱ . Hingi ꞌyo̱ꞌspa yá mhö xi hñuxase̱ nuꞌu̱ enö xa pe̱ꞌsa nꞌar hoga mfödi empꞌö .
44017005	Violence	Jange ya xodyo nuꞌu̱ himya gamfi , xa bi mbo̱ yá kwe̱ , ne bi ma ba muntsꞌa ꞌra ya tsꞌojöꞌi mi ꞌyo döhñetho . Bi gu̱xa ya jöꞌi ne bi zixa hár ngu ar Hason , ma nda gu̱jhmö ar Pablo ne ar Sila , ne nda ꞌye̱ntꞌwa ha yá ꞌye̱ ya jöꞌi .
62005016	Sin	Nöꞌö togo da hyanda ár ku da ꞌyo̱tꞌa nꞌar tsꞌoki hinge nuya da ꞌbe̱ ár te , dá ꞌya̱pa Jö , ne nunu̱ hinda hye̱gi da mꞌe̱di , ho̱nse̱ nuꞌmu̱ ar tsꞌoki hinda thökwa ár te . Ja ya tsꞌoki di ꞌñepa ar ndöte , nuyu̱ hindi enö da tꞌa̱pa Jö da ma̱tsꞌi .
43013020	Faith	Xa majöni di xiꞌahu̱ , nöꞌö togo numansu ma mꞌe̱hni , numansugi . Ha nöꞌö togo numansugi , numansu togo ba pe̱nkagi .
58012028	Faith	Jange nuꞌmu̱ xta höñhu̱ nꞌar tsꞌu̱tꞌwi hingi tsa̱ da ꞌñöni , ma ga umfu̱ njamödi Jö , ne ga pe̱pabihu̱ ngu neꞌö , ga pe̱ꞌsfu̱ ar ntsu ne ar ntsuni .
44019013	Description	Ne ꞌra ya xodyo ma ya gu̱ka ndöhi , habu̱ gatho mi ꞌyo mi ju̱ka ya tsꞌondöhi , nꞌa mbi beñꞌu̱ nda ꞌye̱nga ya tsꞌondöhi nda no̱mba ár thuhu ar tsi Hmu Hesu nꞌehe . Njanu̱ mi embabi ya tsꞌondöhi : — Di no̱ñhe ár thuhu ar Hesu nöꞌö no̱nga ar Pablo , di xiꞌahe gi po̱ñhu̱ .
44015040	Grace	Nor Pablo bi hwahna ar Sila nda me̱wi . Ne nuya ku bi ꞌye̱ntꞌwa ár ꞌye̱ Jö ne nda hwëkwa ár mfa̱tsꞌi .
63001008	Recommendation	Nsuse̱hu̱ hinto da hya̱ꞌahu̱ ne hinda mꞌe̱ ri ꞌbe̱fihu̱ xka pe̱hu̱ , ne gi hñöñhu̱ xo̱ge ri nthöhöhu̱ da ꞌraꞌahu̱ Jö .
66011006	Violence	Pe̱ꞌsa ar tsꞌe̱di da gotꞌa mhetsꞌi , hinda ꞌwöi gatho ya pa di mömba ár mhö Jö . Tsa̱ da japa da nji ar dehe , ne tsa̱ da me̱hna ya döta thogi har ha̱i gatho nöꞌö da neꞌu̱ .
44008021	Sin	Hingi pe̱ꞌsa ar se̱ki , ne hindi ꞌñepꞌaꞌi gi pe̱ nunar ꞌbe̱finu̱ , ngetho Jö hingi numañho nöꞌö xka beni .
43017010	Faith	Gatho nöꞌö ma me̱ti go ri me̱ti nꞌehe , ne nöꞌö ri me̱tige go ma me̱ti nꞌe . Gehyu̱ xa japabi xi nheki ma nsunda .
45003012	Sin	Gatho bi hye̱pꞌu̱ ar hoga ꞌñu , nꞌatꞌwu̱ bi ntsꞌoki . Hinjoꞌo togo da ꞌyo̱tꞌa ar ñho , hinjoꞌo nꞌamhö .
50002003	Recommendation	Yo te gi o̱thu̱ gi hoñhu̱ ar hñö , hingi ꞌñexa ri nsuhu̱ , yo gi gese̱hu̱ . Nöꞌö gi ꞌyo̱thu̱ , ꞌñeꞌspabihu̱ ár nsu maꞌra .
66001013	Description	Ne madeda nuya yoto ya mfoxꞌyoyu̱ , mi nheki nꞌár ꞌba̱i nꞌar ñꞌo̱ho̱ ndi hñöxa Nöꞌö Togo ba e bi Njöꞌi . Nunár he mi tso̱nga har ha̱i ár ma , ne xki de̱ka hár tiñö nꞌar kꞌaxtꞌabo̱jö ngu̱tꞌi .
66022003	Faith	Hinte janu̱ nöꞌö xi tꞌe̱ntꞌi da tsꞌoni . Ha nu ár thuxandö Jö ne ar tsi Ntxönandöni ka ꞌbu̱hnu̱ , ne gatho yá ꞌbe̱go pe̱pabi ,
60004007	Recommendation	Nöꞌö ar pa da göxa xo̱ge , ꞌba̱pꞌu̱tho da zo̱ho̱ . Jange hyanthu̱ xiñho tema gi pe̱hu̱ , ne ndöꞌmhu̱ hingi tsa̱ya̱hu̱ gi zohu̱ Jö .
44014026	Grace	Mi zo̱nu̱ꞌu̱ , bi gu̱ ar motsa bi ꞌraxa ar ñho̱nthe , bi menga Antiokia habu̱ xki tꞌe̱ntꞌwa ár ꞌye̱ Jö , nda hwëkwa ár mfa̱tsꞌi har ꞌbe̱fi xki wadi xki me̱ꞌu̱ .
46007028	Recommendation	Mödi njapꞌu̱ , nuꞌmu̱ gi ne gi nthöti , hingi ntsꞌoki . Ha nuꞌmu̱ nꞌar nxutsi ne da nthöti , hingi o̱tꞌa ar tsꞌoki . Ho̱nse̱ nuꞌmu̱ da nthöti , ma da me̱ꞌsa maꞌra ya dumu̱iwa har ximha̱i , ne nuga di nemhö hingi thohu̱ .
49006012	Sin	Ngetho hindi ntunkwihu̱ ma mijöꞌihu̱ . Di nto̱xkwihu̱ nuꞌu̱ pe̱ꞌsa yá nsu , ne pe̱ꞌsa yá tsꞌe̱di , ne ya ndö har ꞌbe̱xui nuya payu̱ , ne gatho nuya tsꞌondöhi bi nsa̱nga mañö har ndöhi .
59001005	Recommendation	Nuꞌmu̱ nꞌaꞌahu̱ gi kꞌathu̱ ar mfödi , ꞌya̱fu̱ Jö ne da ꞌraꞌahu̱ , ngetho nöꞌö xa unga nze̱ye̱ ne hingi ñösꞌahu̱ .
52005019	Recommendation	Hye̱hu̱ ár Hñö Jö da mpe̱ ha ri mu̱ihu̱ .
58009002	Description	Ne nunar nijö mi njanu̱ : Har ñu̱tꞌi habu̱ mi tꞌembabi Mar Nsunda , ka mi ꞌbu̱hnu̱ ar mfoxꞌyo , ar mexa ne ya thuhme mi tꞌeꞌspabi Jö .
66003018	Recommendation	Jange di xiꞌahu̱ gi ta̱mgagihu̱ ar kꞌaxtꞌabo̱jö nöꞌö xi tho har tsibi , ne hinte gi kꞌathu̱ . Ne gi ta̱ñhu̱ ya tꞌaxdutu , hingi ꞌbe̱ ri tsa̱hu̱ xta thantꞌahu̱ hinte gi köhu̱ nꞌa xe̱ni . Ne xithu̱ ar ꞌñethi ri da̱hu̱ , da xogi ne gi hyanthu̱ .
62005013	Faith	Di otꞌahu̱ nuya mhöyu̱ , di xiꞌahu̱ nuꞌahu̱ gi ñꞌemu̱ibihu̱ ár Tꞌu̱ Jö , njapꞌu̱ gi pöhu̱ gi pe̱ꞌsu̱ ar te hiñhamꞌu̱ da götsꞌi .
43007018	Faith	Nöꞌö togo bense̱ nöꞌö mö , ho̱nse̱ ne da tꞌeꞌspa ár nsu . Ha nöꞌö togo ne da tꞌeꞌspa ár nsu togo xpa pe̱hni , geꞌö mönga majöni ne hingar kate .
47004007	Grace	Nunar döta mꞌe̱tsꞌinu̱ xi ꞌrakagihu̱ Jö , jwata ha ma ndoꞌyohu̱ ngu nꞌar tsi tsꞌo̱ibo̱ha̱i . Ne njapꞌu̱ da nheki nunar döta tsꞌe̱dinu̱ go unga Jö , hingo ma tsꞌe̱dise̱hu̱ .
45012019	Recommendation	Tsi kuhu̱ , yo gi ja ri ꞌye̱se̱ gi koꞌspa ár ñöni togo xi ꞌyo̱tꞌa nꞌar tsꞌoki . Tsokwabihu̱ ár tsi kwe̱ Jö , ngetho enga har Tꞌofo : Go ma me̱tiga ar nkoꞌsñöni , go di unga ar njutꞌi , enga ar tsi Hmu .
43008054	Faith	Ha nu ar Hesu bi dödi ne bi ꞌñenö : — Nuꞌmu̱ ga exase̱ ma nsu , po̱ntho hinter me̱ꞌö . Numa Dada go eska ma nsu , nöꞌö togo gi emfu̱ ri Jöhu̱ .
45014020	Recommendation	Yo gi jafu̱ ar ñhuni da hwatwa ár ꞌbe̱fi Jö . Mödi gatho nöꞌö te jawa xiñho da tsꞌi , nöꞌö hingi ho , nꞌar ku da japa ár ñꞌohu̱ da da̱gi ngetho te gatho tsi .
43019040	Description	Jange bi gu̱ꞌu̱ ár ndoꞌyo ar Hesu , bi goꞌspa ya hogañu̱ni , ne bi ma̱xa ya dutu , ngu yá ntꞌumbi ya xodyo mi a̱ yá jöꞌi .
58010034	Faith	Ngetho ga hwëju̱ nuꞌu̱ mi ku̱ har fa̱di . Ha nuya ri ñhohu̱ bi thömpꞌahu̱ , ga njohya ga tse̱thu̱ , gi to̱ꞌmhu̱ gi hñöñhu̱ ya ñho xa nza̱tho ne hinda thege , bi to̱pꞌahu̱nu̱ mhetsꞌi .
44013023	Grace	Ha nꞌár ma̱ngaꞌbe̱to ar Dabi , ka ba ehnu̱ ar Hesu , ba e bi po̱ ya me Israel ngu xki ñötꞌwabiꞌu̱ .
46002009	Faith	Bi thogi ngu enga hár Tꞌofo Jö : Nöꞌö hinxi hyanda yá da̱ ar meximha̱i , hinxi ꞌyo̱xa ár gu , wa xi zo̱pa hár mfeni , gehnu̱ xi ꞌye̱kwa Jö da umba nuꞌu̱ togo möpa ár ꞌñu .
45008011	Grace	Nuꞌmu̱ ꞌbu̱ ha ri mu̱ihu̱ ár Hñö Jö togo bi koꞌspa ár te ar tsi Hmu Hesukristo , Jö , ngu bi gu̱xa ar tsi Hmu , njapꞌu̱ da umba nꞌar ꞌraꞌyo te ri ndoꞌyohu̱ xi du . Da njapꞌu̱ ngetho gi ꞌbu̱hwihu̱ ár Hñö .
45008016	Faith	Ár Hñö Jö da̱twa majöni ma hñöse̱hu̱ , ne embabi yá bötsigihu̱ Jö .
48006007	Recommendation	Yo gi nkase̱hu̱ . Jö hinto tsa̱ da hya̱tꞌi . Nöꞌö te da motꞌa nꞌar jöꞌi , go gehnu̱ da xofo nꞌehe .
45011022	Grace	Jange hyandwa xiñho ár tsꞌe̱ti ne ár kwe̱ Jö . Hö , ár kwe̱ pe̱ꞌspa nuꞌu̱ xi da̱gi . Ha nuꞌge , pe̱sꞌa ar tsꞌe̱ti nuꞌmu̱ gi pödi gi su nunar tsꞌe̱tinu̱ . Nuꞌmu̱ hinꞌö , ma da me̱kꞌaꞌi ngu bi japa nuyu̱ maꞌra ya ꞌye̱za .
59005007	Recommendation	Jange tsi kuhu̱ , pe̱ꞌsu̱ ar tsꞌe̱ti , to̱ꞌmhu̱ ar pa da ꞌñepꞌu̱ ar tsi Hmu . Jangu ar wöhi to̱ꞌmi da da̱ ar ꞌbe̱tꞌo ꞌye , wa nuna ta̱ mꞌe̱fa , ne da ndu̱i da mpotꞌi , ne ja da nxofo .
55001016	Grace	Har tsi Hmu da hwëkwa ár njöpi ar ku Onesiforo ne gatho yá mëni , ngetho himbi ntsa̱ ba e bi kꞌöska har fa̱di , ne ba penga nze̱ye̱ ya pa bi hubga ma mu̱i .
62002028	Faith	Ha nupya ma tsi bötsiꞌihu̱ , ꞌbu̱hwihu̱ nꞌar hogamꞌu̱i ar tsi Hmu , ne núꞌmu̱ xta ñꞌudi hinga ntsa̱hu̱ , ne xta pengi hinga ꞌbe̱ ma tsa̱hu̱ ga ꞌwehu̱ .
48005016	Recommendation	Di xiꞌahu̱ , ga ꞌbu̱hu̱ ngu utgagihu̱ ár Hñö Jö , hinga o̱thu̱ gatho nöꞌö di nese̱hu̱ .
54001015	Grace	Nunar mhönu̱ majöni ne mahyoni gatho da ñꞌemu̱i : Nunar tsi Hmu Hesukristo ba ekwa har ximha̱i da po̱ gatho ya ꞌyo̱tꞌatsꞌoki , ha nuga ndi töka gatho .
49006010	Faith	Nupya tsi kuhu̱ , gi hömfu̱ ár döta tsꞌe̱di ar tsi Hmu , gehnu̱ da ze̱tꞌa ri mu̱ihu̱ .
46010012	Recommendation	Jange nöꞌö togo beni xi nze̱ ár jamfi , dá ntsuni , yo ma da mfetsꞌe ne da da̱gi .
58010014	Grace	Ngetho nuna nꞌadar mꞌo̱ñho̱nu̱ , bi umba nꞌar hoga te hinda thege nuꞌu̱ xi tꞌaxkꞌö .
43010031	Violence	Mi ꞌyo̱xa njapꞌu̱ ya ndöxodyo , bi mengi bi gu̱xya do , mi ne nda hyo̱xya nkꞌahni .
46011003	Description	Di ne gi pöhu̱ nꞌehe , ar tsi Hmu Hesukristo gehnu̱ ár ñöxhmu gatho ya ñꞌo̱ho̱ , ha nunar ñꞌo̱ho̱ ár ñöxhmu ár ꞌbe̱hñö , ngu Jö gehnu̱ ár ñöxhmu ar tsi Hmu Hesukristo .
58011036	Violence	Maꞌra bi tho ya ntꞌu̱tsa ne ya mfe̱i . Hinge ho̱nse̱ꞌö , bi nthötꞌa ya bo̱jö ne bi jotꞌa ha ya fa̱di .
58006019	Faith	Numa ndo̱ꞌmihu̱ to̱ska ma pahu̱ , ñhe̱hwi ngu nꞌar bo̱jö xiñhu̱ to̱ꞌsa nꞌar motsa . Nunar ndo̱ꞌminu̱ foxa mbo mo̱te ar xu̱nidutu habu̱ ꞌbu̱ ár nsunda Jö .
49005011	Recommendation	Ne yo gi te̱mfu̱ yá ꞌbe̱fi nuꞌu̱ togo ꞌbu̱ har ꞌbe̱xui , hinte ár ñho . Nöꞌö gi ꞌyo̱thu̱ , xipabihu̱ hingi ho nöꞌö pe̱ꞌu̱ .
59004011	Recommendation	Tsi kuhu̱ , yo gi nthentehu̱ nꞌa ngu nꞌa . Ngetho nuꞌu̱ togo o̱tꞌa njapꞌu̱ , po̱ntho thenga ya ꞌbe̱pate ne embabi hinter me̱ꞌu̱ . Hingi ne da ꞌyo̱te , ne go neꞌu̱ da hñöꞌspa majöni ya ꞌbe̱pate .
66021021	Description	Nuyá goxthi mi ꞌre̱tꞌamayoho ngu ya tꞌaxdo xi mhödi . Nꞌa ngu nꞌa ar tꞌaxdo mar goxthi . Ha nu ár ꞌñu ar hnini xki thoka ar hoga kꞌaxtꞌabo̱jö , mi hyaꞌstho ngu nꞌar doxito .
58003006	Faith	Ha nunar tsi Hmu Hesukristo , ngu nꞌar tꞌu̱ su xiñho ar ngu . Ne nuju̱ go dar nguhu̱ nuꞌmu̱ hinga he̱hu̱ ar ndo̱ꞌmi , ne ga tse̱thu̱ ma jamfihu̱ ga to̱ꞌmhu̱ da göxa xo̱ge .
45012009	Recommendation	Nöꞌö ar mhöte gi pe̱ꞌsu̱ , xa majöni di ꞌñe ha ri mu̱ihu̱ , hindi oxta mañö . U̱tsahu̱ nöꞌö hingi ho , te̱ñhu̱ nöꞌö xiñho .
66011013	Violence	Ne bi nja ꞌmu̱ nꞌa ra döta nhwöni . Nunar nhwöninu̱ bi yo̱tꞌa nꞌa ꞌre̱tꞌa xe̱ni gatho ar hnini , ne bi du hñunꞌa̱te ne ꞌre̱tꞌanthebe ya jöꞌi . Ha nu maꞌra bi bongi , xa bi ntsu ne bi nsundabi Jö bi ꞌbu̱ mhetsꞌi .
48003020	Description	Gese̱ Jö togo unga nunar ñhötꞌinu̱ , himi njoꞌo manꞌa to bi thoki .
43019010	Description	Jange ar Pilato bi ꞌñembabi : — Ha hingi ne gi thödi . Wa hingi pödi di pe̱ꞌsa ar tsꞌe̱di ga jaꞌaꞌi da tsꞌu̱tꞌa har pontꞌi , wa da tsa̱ ga he̱kꞌaꞌi gi ma nꞌehe .
44008032	Description	Nöꞌö ar xe̱ni ár Tꞌofo Jö habu̱ mi nehe , enö njawa : Nöꞌö bi ñhetho ngu nꞌar tsi de̱ti tsꞌitsꞌi da tho . Ngu nꞌa tsi ndöni da ngone núꞌmu̱ da tꞌöxi , njapꞌu̱ himbi mafi .
44013021	Description	Nepꞌu̱ ma palehu̱ bi ꞌya̱ꞌu̱ nꞌar ndö nda ꞌyo̱tꞌwa ar tsꞌu̱tꞌwi . Jö bi umba ar Saul már tꞌu̱ ar Sis , nꞌa yá ma̱ngaꞌbe̱to ar Benjamin , bi ndö yonꞌa̱te nje̱ye̱ .
56001010	Sin	Ngetho pongda nze̱ye̱ togo hingi ne da ꞌyo̱tꞌa nöꞌö nsipabi , hingi pödi te möñꞌu̱ ne njapꞌu̱ ka maꞌra , töte nuꞌu̱ te̱mda yá ntꞌumbi ya xodyo .
44010012	Description	Ne har dutuꞌö , mi ku̱xa gatho ya zuꞌwe tu goho yá wa , nuꞌu̱ nju̱tꞌa har ha̱i , ne nuꞌu̱ nsa̱nga har ndöhi .
43017022	Grace	Ngu nöꞌö ar nsunda xka ꞌrakagi , njapꞌu̱ ga thokwabiyu̱ nꞌehe , ne da nꞌathoyu̱ ngu di nꞌathowi .
55001013	Faith	Te̱nga nuya hoga mhö xka ꞌyo̱xkagi xta mö , ne gi te̱nga ar ñꞌemu̱i ne ar mhöte di pe̱ꞌsu̱ , ngetho di ꞌbu̱hwihu̱ ar tsi Hmu Hesukristo .
43002006	Description	Ne mi tihnu̱ ꞌrato ya döta moto mi sitꞌa ar dehe , ngu yá ntꞌumbi ya xodyo ja mi ntꞌaxku̱nu̱ . Mi ñꞌe̱nga ngu hñu wa goho xo̱ni ar dehe nꞌa ngu nꞌa ya motoyu̱ .
46015034	Recommendation	Zo̱tꞌa ri da̱hu̱ , ne hye̱hu̱ ar tsꞌoki , ngetho ꞌra hingi pöhu̱ Jö . Di ꞌbe̱tꞌa ri tsa̱hu̱ di xiꞌahu̱ njapꞌu̱ .
49004002	Recommendation	Yo gi ñꞌexu̱ , ntsꞌa̱ꞌmthohu̱ . Pe̱ꞌsu̱ nꞌar hogamu̱i ne ar tsꞌe̱ti , ne gi mhöhu̱ nꞌa ngu nꞌa .
65001023	Recommendation	Maꞌra fa̱xu̱ da mpo̱ho̱ , ne njapꞌu̱ gi tsiñhu̱ hinda ma har tsibi . Maꞌra hwëju̱ , ho̱nse̱ ntsuñhu̱ yo ma gi te̱mfu̱ yá tsꞌoki . U̱tsahu̱ ar tsꞌoki ne yá dutu xi tsꞌonga nuya ꞌyo̱tꞌatsꞌokiyu̱ .
45008028	Grace	Di pöhu̱ , nuꞌu̱ togo mö Jö , gatho nöꞌö te thogi fa̱tsꞌi di ꞌñepa ar ñho , gehyu̱ togo xi tsꞌofo ngu xi benga Jö .
45016019	Recommendation	Gatho pödi xa gi o̱thwu̱ ár mhö Jö , jange xa di johya . Ne di ne gi pöhu̱ xiñho gi te̱ñhu̱ ar ñho , ne hingi jafu̱masu nöꞌö xintsꞌotho .
58009004	Description	Ka mi ꞌbu̱hnu̱ nꞌar ntꞌutsꞌi xki thoka ar kꞌaxtꞌabo̱jö , ne ar kꞌaxtꞌa ꞌbezankohi habu̱ ꞌbe̱ꞌsa nꞌar kꞌaxtꞌatꞌe̱ni , mi kö ar ñhuni ba e mhetsꞌi , ár tꞌo ar Aron bi ꞌrogi , ne ya nxindo nkohi .
45003027	Faith	Hage da tsa̱ ga ñꞌexu̱ ꞌmu̱ handgagihu̱ xiñho Jö ngetho xta o̱thu̱ ya hoga ꞌbe̱fi . Hinꞌö , hinda tsa̱ . Jö numañhogihu̱ , ho̱nse̱ nuya xta ñꞌemu̱ihu̱ .
43014010	Faith	Hage hingi ñꞌemu̱i di nꞌatꞌbe ar Dada . Nuya mhö di xiꞌahu̱ , hinxta bense̱ , ngetho ar Dada togo di ꞌbu̱ꞌbe go o̱tꞌa ar ꞌbe̱fiꞌö .
44016022	Violence	Gatho nuya jöꞌi xki mhuntsꞌi , bi watꞌi nda me̱i . Ha nuya nza̱ya̱ bi mo̱kwa yá dutu , ne bi ꞌbe̱pa nda thu̱xtꞌa ya tꞌo .
43013034	Recommendation	Di ꞌbe̱pꞌahu̱ nꞌar ꞌraꞌyo ꞌbe̱pate , gi mhöhu̱ nꞌa ngu nꞌa . Ngu xta möꞌahu̱ , njapꞌu̱ gi mhöhu̱ nꞌehe .
47005001	Grace	Di pöhu̱ , nu xta nhwata nunar ndoꞌyonu̱ ngu nꞌar ngu di ꞌbu̱hu̱wa har ximha̱i , ma da tꞌakagihu̱ manꞌar ngunu̱ mhetsꞌi , hinxi hoka nꞌar ñꞌo̱ho̱ , xi hokase̱ Jö , ne hiñhamꞌu̱ da thege .
43012044	Faith	Ar Hesu bi ñö ntsꞌe̱di bi ꞌñenö : — Nöꞌö togo ñꞌemu̱igi , hinge ho̱nse̱ ñꞌemu̱igi , ñꞌemu̱i togo xpa pe̱nkagi nꞌehe .
44009013	Description	Nu mi ꞌyo̱ njapꞌu̱ ar ku Anania , bi dödi ne bi ꞌñenö : — Ma tsi Hmuꞌi , nze̱ye̱ togo xi xikagi nunar ñꞌo̱ho̱nu̱ xa xi ꞌñe ar mꞌu̱i nuꞌu̱ te̱ñꞌaꞌi ꞌbu̱hnu̱ Herusalen .
55003002	Sin	Nuya jöꞌi xa ma da mhöse̱ , di ne da me̱ꞌsa nze̱ye̱ ya mꞌe̱tsꞌi , xa di nete , xa di ñꞌetsꞌi , di tsanga Jö . Hindi o̱ta yá dada , hindi ñꞌotho yá njamödi , ne hindi ne da mꞌu̱i xiñho .
45005009	Grace	Xipyahmö , xi nhugagihu̱ hinte ma tsꞌoki di tuhu̱ ngetho bi nöꞌma ár ji , ne gatho nöꞌö bi me̱fi da jaju̱ ga kꞌonthu̱ ár kwe̱ Jö xi ꞌñepꞌu̱ .
45014014	Sin	Nuga di pödi ne di ka̱xmbeni njapꞌu̱ benga ar tsi Hmu Hesukristo , ngetho hinte xintsꞌothose̱ . Ha nuꞌmu̱ nꞌa beni xintsꞌotho , hö njapꞌu̱ hár mfeniꞌö .
54004006	Faith	Nuꞌmu̱ gi uta ya ku gatho nöꞌö xta xiꞌaꞌi , ne nuꞌmu̱ gi ꞌñetꞌa ri mu̱i gatho nuya mhö no̱nga ma jamfihu̱ , ne ar hoga ntꞌuti xka te̱ni , njapꞌu̱ hö , gár hoga ꞌbe̱go ar tsi Hmu Hesukristo .
