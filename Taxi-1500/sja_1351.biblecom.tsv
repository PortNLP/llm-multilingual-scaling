62003016	Faith	Nãgá kꞌawa pꞌanɨ Tachi Akꞌõrepa tachi kꞌinia iru bapari. Jesucristo piuji tachi pari. Mãga ooji tachi audú kꞌaripa kꞌinia bada perã. Mãgá tachia pida tachi ɨ̃pemaarã Cristo kꞌaurepa kꞌaripa kꞌinia pꞌanadaipia bɨ, piuruta pɨjida ma kꞌaurepa.
43013001	Grace	Pascua fiesta ewate pai naaweda, Jesupa kꞌawa baji ewari awara bɨda ichi na pꞌekꞌau eujãdeepa uchiaitꞌee mãikꞌaapa ichi Akꞌõremaa wãitꞌee; mãgɨ́ ewari paru. Ichia chi kꞌõpꞌãyoorã na pꞌekꞌau eujãde pꞌanɨ kꞌinia iru bapachi. Mãgá ãchi kꞌinia iru bapachi ichi piurumaa.
58003017	Sin	Maperãpɨ piukꞌoodachida ma eujã pania wẽe bɨde, wãdai naaweda ma eujãdee Tachi Akꞌõrepa pꞌanapiitꞌee padamãi. Cuarenta años ãchia oo kꞌiniata oo pꞌanɨpa Tachi Akꞌõre kꞌĩraupijida.
60001014	Recommendation	Warrarã chokꞌekꞌee pꞌanapatakꞌa pꞌanapatáatɨ. Ijãadai naaweda pꞌanapatapꞌedaakꞌa pꞌananáatɨ. Maapai Tachi Akꞌõre kꞌawada–e pꞌanadapꞌedaa perã, ne–inaa kꞌachia pariatua oopachida; pãchia oo kꞌiniata.
45011032	Grace	Tachi Akꞌõrepa na pꞌekꞌau eujãdepemaarã judiorã mãikꞌaapa judio–eerã ichiakꞌau bɨji ãchia oo kꞌiniata oodamerã. Mãga ooji akꞌɨpiitꞌee ichia chupɨria kꞌawaapari pꞌekꞌau kꞌachia oopataarã, judiorã, judio–eerã paara.
66006006	Description	Mãpai nãgɨ́ pedee uchiaji ma ne–inaa chokꞌai bɨ kꞌĩmari tꞌãideepa: —Jarra óoji trigo kilo apai tꞌerabaidamerã ewari aba mimiada pari; maa–e pɨrã cebada kilo õpeepai tꞌerabaidamerã ewari aba mimiada pari. Mamĩda olivo mãikꞌaapa uva tꞌõbaináaji, aceite paraamerã mãikꞌaapa vino paraamerã.
59004010	Recommendation	Mãga ooruta pɨrã, Tachi Akꞌõremaa akꞌɨpidai wãara oo kꞌinia pꞌanɨ irua jara bɨkꞌa. Ma awara mãgá oodakꞌãri, irua parã pia akꞌɨi.
44017031	Grace	Ichia mãga jara bɨ na ewari na pꞌekꞌau eujãdepemaarãpa oopata jõmaweda akꞌɨitꞌee perã, kꞌawaaitꞌee pia wa kꞌachia. Mãga ooitꞌee ichia pëida Jesucristopa. Cristopa eperãarãpa oopata mãgá akꞌɨi, ichia kꞌachia ookꞌaa pada perã na eujãde nipakꞌãri. Tachia kꞌawa pꞌanɨda aji, Akꞌõrepa iru jɨrɨtꞌeraji, iru piupꞌeda, chokꞌai pꞌirabaipida perã.
43019002	Description	Soldaorãpa poro jɨ̃ra pakꞌuru jua ne–ɨɨrɨ–idaa bɨdee oodapꞌeda, Jesús porode jɨ̃ bɨjida mãikꞌaapa pꞌaru pꞌoree teesoo, kꞌĩra pꞌãimapꞌãimaa bɨ, jɨ̃ bɨjida.
54005014	Recommendation	Maperã mɨa kꞌinia bɨ mãgee pꞌẽtrãarã makꞌɨara chõtrãa–ee pꞌanɨɨrã, waya miakꞌãidamerã mãikꞌaapa warra tꞌodamerã. Mãgá mimiadaitꞌee ãchi temãi, ãchideerã akꞌɨmaa pꞌanɨ misa. Mãga oo pꞌanɨ pɨrã, tachi ijãapataarã kꞌĩra unuamaa iru pꞌanapataarãpa pꞌoyaa kꞌachia pedeeda–e pai tachi ãpɨte ma pꞌẽtrãarã kꞌaurepa.
43014011	Faith	Ijã́atɨ mɨa jarakꞌãri mɨ, Akꞌõre Waibɨa ome araa bapari. Maa–e pɨrã ijã́atɨ mɨa ne–inaa ooda kꞌaurepapai, oopari perã ne–inaa eperãarãpa pꞌoyaa oodakꞌaa ãchi juadoopa.
66020014	Violence	Mãpai angeleerãpa kꞌachia beerã jõmaweda mãikꞌaapa piudapꞌedaarã pꞌanapatamãi batꞌatꞌaajida ma lagokꞌa tꞌɨpɨtau jẽrajẽraa jira bɨdee. Maadamãiipa apida piuda–e paji. Mãgɨ́ lagokꞌa eperãarã piuda tꞌẽepema apata.
58009026	Description	Mãga–e pada paara, Cristo piuda chokꞌara piukꞌaji, Tachi Akꞌõrepa na pꞌekꞌau eujã ooru weda. Mamĩda Cristo cheda aba cheji mãikꞌaapa kurusode piuda aba piuji na pꞌekꞌau eujã jõrumaa, tachi pꞌekꞌau kꞌachia wẽpapiitꞌee.
44013018	Description	Ma awara ãchi akꞌɨpachi cuarenta años eujã pania wẽe bɨde wãyaadakꞌãri.
46011033	Recommendation	Mapa ɨ̃pemaarã, cheepurudakꞌãri pan kꞌodaitꞌee mãikꞌaapa vino todaitꞌee Cristo piuda kꞌirãpadaitꞌee, nɨpatáatɨ jõmaweda cherutamaa, chikꞌinia ne–inaa jedekꞌodaitꞌee.
66006012	Violence	Mãpai ma Oveja Chakꞌepa joisomaa eerepema tauchaada ogatꞌaakꞌãri, unuji na pꞌekꞌau eujã golpe wëre nɨ̃bɨ awẽrachaipa. Akꞌõrejĩru kꞌĩi pɨkꞌadachi. Pꞌãi–maa baji pꞌaru cabra kꞌaradee oodakꞌa; mãgee pꞌaru jɨ̃pata chi–ɨadakꞌãri. Ma awara atane pꞌoreedachi tachi waakꞌa.
58011035	Violence	Ichiaba wẽraarã ũkꞌuruurãpa Tachi Akꞌõrede ijãa pꞌanadapꞌedaa perã, unujida ãchia kꞌinia iru pꞌanadapꞌedaa piudapꞌedaarã chokꞌai pꞌirabairuta. Jõdee, ijãa pꞌanajida mĩda, ũkꞌuru piu kꞌachia piujida. Ijãadakꞌaa beerãpa mãgɨɨrã jita atadakꞌãri, mãgapachida: “Pëida–eda apachida, Cristode ijãa amaarutamaa”. Mamĩda mãga ooda–e paji. Maperã piujida. Ãchia kꞌawajida piudapꞌeda, Tachi Akꞌõrepa ãchi waya chokꞌai pꞌirabaipiitꞌee iru ome pꞌanapataadamerã, waa piuda–ee.
44016037	Violence	Mamĩda Pablopa mãgaji Romadepema poroorãpa pëidapꞌedaarãmaa: —Tai aukꞌa Romadepemaarã pꞌanɨta, wɨjidada aji, jõmaarã kꞌĩrapite, charramaa ateeda–ee. Maapꞌeda carcelde tꞌɨpijida. Ɨ̃rá jõdee, ¿merã uchiapi kꞌinia pꞌanɨ–ekꞌã? ¡Mãga–epɨ! Namãikꞌaapa wãda–eda aji, ãchia uchia pëi cheda–emãi ãchi kꞌĩradoopa.
45013009	Recommendation	‘Miakꞌãi pꞌanɨɨrã kꞌãináatɨ awaraarã ome; eperã peenáatɨ; chĩara netꞌaa chɨanáatɨ; chĩara te, wẽra, mimiapataarã, ne–animal wa netꞌaa kꞌɨ̃anáatɨ.’ (Éxodo 20.13-17) Ũraa awaraa ichiaba paraa akꞌɨpiitꞌee sãga pꞌanapataadaipia bɨ chĩara ome. Mamĩda ma jõmaweda uchiapata ũraa abaade: ‘Awaraarã kꞌinia iru pꞌanapatáatɨ, pãchi kꞌapꞌɨa kꞌinia iru pꞌanapatakꞌa.’ (Levítico 19.18) Mãga ooruta pɨrã, oodaitꞌee jõma Tachi Akꞌõre Ũraa pꞌãdade jara bɨkꞌa.
62003003	Faith	Tachi jõmaweda mãga kꞌawa pꞌanɨɨrã nɨmaa pꞌanɨ iru cherumaa. Mapa mãgá nɨ pꞌanɨ misa, ne–inaa kꞌachia jõmaweda oo amaadaipia bɨ, irukꞌa pꞌanadaitꞌee, kꞌawa pꞌanadairã iru pꞌekꞌau kꞌachia wẽe bapari.
45007022	Faith	Mɨ tꞌãri o–ĩa bɨ Tachi Akꞌõre Ũraa kꞌawa bairã. Tꞌãripa oo kꞌinia bapari made jara bɨkꞌa.
50004004	Recommendation	O–ĩa pꞌanapatáatɨ parã Tachi Waibɨadeerã perã. Waya aukꞌa jaraitꞌee; o–ĩa pꞌanapatáatɨ.
66001012	Description	Mãga ũrikꞌãri, pꞌɨrrabaiji akꞌɨitꞌee kꞌaipata mɨmaa mãga jara bɨ. Unuji lámpara bɨpata siete, awara–awaraa bainɨ̃ bɨ. Mãgɨ́ chaachaa nẽedee ooda paji.
58003018	Sin	Mapa irua nãga jaraji: ‘Ɨ̃rá parã wãda–eda aji, mɨa kꞌãiwee pꞌanapiitꞌeeda ada eujãdee.’ (Números 14.22, 30, 35)
43010008	Sin	Jõmaarãpa mɨ naa jara chedapꞌedaa ãchita Tachi Akꞌõrepa pëida, nechɨayaa beerãkꞌa pꞌanajidada aji. Mapa mɨchi ovejaarã, pia jaraitꞌeera, mɨchideerãpa mãɨrã pedee ijãada–e paji.
60002018	Recommendation	Teeda mimiapataarã, pãchi poro waibɨarã waaweepatáatɨ mãikꞌaapa oopatáatɨ ãrapa jara pꞌanɨkꞌa. Mãga oodaipia bɨ ãra tꞌãri pia pꞌanɨ pɨrã, maa–e pɨrã tꞌãri kꞌachia pꞌanɨ pɨjida.
44006013	Description	Mãpai ma pꞌaadapꞌedaarã aneejida seewa jaradamerã. Mãɨrãpa mãgajida: —Nãgɨ́ eperãpa ikꞌachia pedeeparida ajida, Tachi Akꞌõre te ãpɨte mãikꞌaapa Moisepa pꞌãda ãpɨte.
47005018	Faith	Mãgá nipai Tachi Akꞌõrepa mãga oopipari perã. Tachi aukꞌa pꞌanapachida ma eperãkꞌa. Cristode ijãadai naaweda, taipa Tachi Akꞌõre pia kꞌawa kꞌiniada–e pꞌanapachida. Ichiaba maapai Tachi Akꞌõrepa tachi pia–ee akꞌɨpachi. Mamĩda ijãadakꞌãri, Cristo piuda kꞌaurepa Tachi Akꞌõrepa ichi tꞌãri aukꞌa bɨji tachi tꞌãri ome. Maperãpɨ tai jɨrɨtꞌeraji jõmaarãmaa jarateenadamerã. Mãgá taipa jarateepata ũrirutaarãpa Cristode ijãadakꞌãri, Tachi Akꞌõrepa ichi tꞌãri aukꞌa bɨpari ãchi tꞌãri ome ichiaba.
59005010	Recommendation	Piara kꞌawaadamerã sãga choodaipia bɨ nepɨrade jõnɨde, mɨa kꞌirãpapi kꞌinia bɨ Tachi Akꞌõre pedee jarapataarã chonaarãweda pꞌanapatapꞌedaa. Tachi Akꞌõrepa ãra pëiji jarade irua oopi kꞌinia bada eperãarãmaa. Mamĩda ma eperãarãpa ãra miapijida, ãrapa jaradapꞌedaa ũri kꞌiniada–e pꞌanadapꞌedaa perã. Mãgá iru pꞌanajida mĩda, choopachida.
44002021	Faith	Mamĩda aɨ naaweda Tachi Akꞌõrepa ichimaa chupɨria iidirutaarã kꞌaripa ataitꞌeeda aji, atuanaadamerã.’ (Joel 2.28-32)
66007012	Faith	Mãgapachida: —¡Amén! apachida. Jõmaarãpa ɨtꞌaa tꞌɨ̃daipia bɨ Tachi Akꞌõremaa mãikꞌaapa jaradaipia bɨ: “Pɨ jõmaarã kꞌãyaara waibɨara bapari; jõmaarã kꞌãyaara kꞌĩsia kꞌawaara bapari; jõmaarã kꞌãyaara tꞌãri piara; jõmaarã kꞌãyaara juataura; jõmaweda pɨ jua ekꞌari pꞌanapata. Mãga ichita jaradaitꞌee, jõ–ee. ¡Amén!”
60003003	Recommendation	Parã wẽraarã Cristode ijãapataarãpa jɨrɨdaikꞌaraa bɨ kꞌĩra wãree pꞌanadaitꞌee ɨ̃rɨpai, pãchi poro pi–ia bida pꞌanɨpa maa–e pɨrã ne–inaa nẽedee ooda jɨ̃ pꞌanɨpa maa–e pɨrã pꞌaru pi–ia jɨ̃ pꞌanɨpa.
55001008	Faith	Maperã kꞌĩra nejasianáaji jarateeitꞌee Tachi Waibɨapa ooda eperãarã kꞌaripaitꞌee. Ichiaba kꞌĩra nejasianáaji mɨ pɨ kꞌõpꞌãyo perã, mɨ carcelde nɨ̃bɨ mĩda Cristo kꞌaurepa. Ma kꞌãyaara, chóoji Cristode ijãa bɨde, awaraarãpa pɨ ichiaba miapiruta pɨjida ma ijãa bɨ kꞌaurepa. ¡Tachi Akꞌõrepa pɨ kꞌaripaitꞌeepɨ!
43017019	Description	Ãra kꞌaurepa mɨa ne–inaa jõma oopari pɨa oopi bɨkꞌa, mɨchi kꞌapꞌɨa piuru pɨjida mãga oo kꞌiniapa. Mɨa mãga oopari ãrapa pida aukꞌa wãara ne–inaa jõma pɨa oopi bɨkꞌa oopataadamerã.
66003002	Recommendation	¡Mapa ũrítɨ! Parãpa mɨde ijãapata jõi naaweda, jɨrɨpatáatɨ oodaitꞌee mɨa oopi bɨkꞌa. Mɨa unu bɨ parãpa ne–inaa oopata pia–e bɨ Mɨchi Waibɨa kꞌĩrapite.
66016004	Description	Mãpai ma omé eerepema angelpa ichi vaso wetꞌaaji to bee ɨ̃rɨ mãikꞌaapa pania poatrɨ uchiapata ɨ̃rɨ. Ma pania jõmaweda tachi waa padachi.
45005002	Faith	Irude ijãapata kꞌaurepata Tachi Akꞌõrepa tachi kꞌaripapari. Maperã tꞌãri o–ĩa pꞌanapata. Kꞌawa pꞌanɨ irua ichi kꞌĩra wãree unupiitꞌee tachimaa.
49005005	Sin	Parãpa kꞌawaadaipia bɨ chi nãgee kꞌachia oopataarã Cristodeerã–e: pariatua pꞌekꞌau oo wãpata awaraarã ome; kꞌĩra nejasia wẽe awaraarã jɨrɨpata kꞌachia oodaitꞌee ãchi ome; awaraarã wẽra wa netꞌaa kꞌɨ̃apata. Mãgeerã ne–inaa juapa ooda kꞌĩrapite ɨtꞌaa tꞌɨ̃pataarã́kꞌapɨ pꞌanɨ. Ne–inaa awaraa kꞌiniara iru pꞌanɨ Tachi Akꞌõre kꞌãyaara. Mapa wãda–e paitꞌee iru truadee.
58011008	Faith	Abrahampa ijãa bada perã, Tachi Akꞌõrepa jarakꞌãri wãmerã ichia teeitꞌee pada eujãdee, Abraham uchiaji ichi eujãdeepa. Mamĩda kꞌawa–e paji sãmaa wãru.
49005018	Recommendation	Itꞌuapa piu nipanáatɨ, jãgɨpa eperãarã kꞌachiade baaipipari perã. Ma kꞌãyaara Tachi Akꞌõre Jaure ome o–ĩa nipapatáatɨ oodaitꞌee irua parãmaa oopi kꞌinia bɨkꞌa.
61002002	Sin	Chokꞌaraarãpa ma seewa ijãadaitꞌee mãikꞌaapa pariatua pꞌekꞌau oo pꞌanapataadaitꞌee mãɨrã jĩakꞌa. Ma kꞌaurepa jõmaarãpa pedee kꞌachia jaradaitꞌee Tachi Akꞌõre o wãara bɨde.
49002018	Faith	Ɨ̃rá irude ijãapata perã, tachi jõmaweda Tachi Akꞌõre kꞌaitꞌa pꞌanapataadai iru Jaure kꞌapꞌɨa pari.
44021025	Recommendation	Jõdee mãga oopi kꞌiniada–e judio–eerãmaa, ichiaba Cristode ijãadakꞌãri. Jĩpꞌa taipa ãramaa pꞌã pëi pꞌanɨ: kꞌonaadamerã nechiara ata bɨdapꞌedaa ne–inaa eperãpa ooda kꞌĩrapite, aɨ kꞌĩrapite ɨtꞌaa tꞌɨ̃pata; kꞌonaadamerã ne–inaa waa maa–e pɨrã ne–animal ɨ̃yapa jɨ̃a piuda chiara mãikꞌaapa pariatua pꞌekꞌau oonaadamerã.
44005003	Sin	Pedropa mãgaji: —Ananías, ¿pɨ seewa cherukꞌã aji, Akꞌõre Jauremaa, pꞌaratꞌa jõma tee che–ee? ¿Sãapꞌeda oojima Satanapa oopi bɨkꞌa?
49004014	Recommendation	Mãgá pꞌanapataadakꞌãri, waa pꞌanada–e paitꞌee warra chakꞌeerãkꞌa. Ma kꞌãyaara ikꞌawaa beerãpa Tachi Akꞌõre Ũraa awara jaratee chedakꞌãri, tachia ijãadakꞌaa paitꞌee ãchia jaratee pꞌanɨ. Pia kꞌawaa pꞌanadaitꞌee ãchia jaratee nipapata wãara–e. Mapa kꞌũrapida–e paitꞌee ma kꞌĩsia kꞌachia iru beerãmaa.
46006009	Sin	¿Parãpa kꞌawada–e pꞌanɨkꞌã kꞌachia oopataarã wãda–e paitꞌee Akꞌõre eujãdee ichideerã ome? Kꞌĩrakꞌaupai ijãadakꞌaa beerãkꞌa pꞌanadai, nãgeerã wãdakꞌaa perã Tachi Akꞌõre eujãdee: prostitutaarã; ɨtꞌaa tꞌɨ̃pataarã awaraa akꞌõre waibɨa apatamaa; miakꞌãi pꞌanɨɨrã awaraarã ome kꞌãipataarã; ɨmɨkꞌĩraarã awaraa ɨmɨkꞌĩraarã ome kꞌãipataarã, ɨmɨkꞌĩra wẽra ome kꞌãi bɨkꞌa;
58010025	Recommendation	Pꞌananaadáma awaraarãkꞌa, chi cheda–e pꞌanɨɨrã Tachi Akꞌõre Ũraa ũride. Ma kꞌãyaara chipꞌedaidapꞌeda, chikꞌaripa pꞌanadáma pipɨara ijãadaitꞌee, Tachi Akꞌõre ewari waibɨa ewate paru misa. Ma ewate Tachi Akꞌõrepa akꞌɨitꞌee eperãarãpa pia mãikꞌaapa kꞌachia oopatapꞌedaa.
51003005	Sin	Parã mãgá ichita chokꞌai pꞌanadairã Cristo chokꞌai bɨkꞌa, oo amáatɨ ne–inaa kꞌachia kꞌĩra tꞌãdoo parãpa oopatapꞌedaa irude ijãadai naaweda. Pꞌekꞌau oonáatɨ awaraarã ome. Awaraarã jɨrɨnáatɨ ãra ome kꞌachia oodaitꞌee. Kꞌĩsianáatɨ ne–inaa pãchia kꞌachia oo kꞌiniata oodaitꞌee. Pãchia netꞌaa iru pꞌanɨ omepai kꞌãiwee pꞌanapatáatɨ, waapɨara ata kꞌinia pꞌanada–ee. Chi netꞌaa kꞌiniayaa bɨpa netꞌaa kꞌiniara iru bɨ Tachi Akꞌõre kꞌinia iru bai kꞌãyaara.
52005008	Faith	Mamĩda tachi ijãapataarã mãgá pariatua pꞌanadakꞌaa, Akꞌõre ɨ̃daa pɨkꞌa bɨde pꞌanadairã. Mapa kꞌĩra jĩpꞌa pꞌanapataadaipia bɨ. Waapɨara Tachi Waibɨade ijãadaipia bɨ mãikꞌaapa audupɨara chikꞌinia pꞌanapataadaipia bɨ, kꞌawa pꞌanadairã Cristopa tachi ata chekꞌãri, ichi ome pꞌananadaitꞌee Tachi Akꞌõre truade.
55001007	Grace	Tachi Akꞌõrepa ichi Jaure ba chepi–e paji tachi ijãapataarãmaa waawee–idaa pꞌanadamerã. Ma kꞌãyaara ichi Jaure pëiji mãgɨ́ juapa tachia choodamerã irude ijãa pꞌanɨde; awaraarã kꞌinia iru pꞌanadamerã mãikꞌaapa kꞌawaadamerã ne–inaa kꞌachia kꞌĩra tꞌãdoo oo amaadaitꞌee.
62002004	Sin	Awaraa eperãpa jarai ichia Tachi Akꞌõre wãara kꞌawa bɨ. Mamĩda mãgɨpa oo–e bɨ pɨrã Akꞌõrepa jara bɨkꞌa, seewamaa bɨ. Kꞌawa–e bɨ Tachi Akꞌõrepa wãarata jara pëida.
50002002	Faith	mãgara mɨ audupɨara o–ĩapítɨ nãga oo pꞌanɨpa. Tꞌãri aukꞌa pꞌanapatáatɨ oodaitꞌee Cristopa oopi bɨkꞌa. Chikꞌinia pꞌanapatáatɨ mãikꞌaapa tꞌãri a–ba pꞌanapatáatɨ. Mãgá pꞌanadai Tachi Akꞌõre Jaurepa parã kꞌaripapari perã.
43007030	Description	Mãga ũridakꞌãri, Jesús jita atadaitꞌee paji. Mamĩda pꞌoyaada–e paji, atꞌãri iru ewarimaa pa–e bada perã.
54006018	Recommendation	Maperã jaráji ãramaa tꞌãri pia teedamerã awaraarãmaa mãikꞌaapa tꞌãripa ne–inaa pia oodamerã awaraarã kꞌaripaitꞌee.
43018030	Description	Pꞌanaujida: —Na eperã tꞌãri kꞌachia–idaa–e bada paara, pɨmaa aneeda–e pakꞌajida ajida.
45014006	Faith	Ma ewari aba ɨaparipa apema kꞌãyaara, mãga oopari Tachi Akꞌõre–itꞌee. Ichiaba ma chikꞌo kꞌĩra tꞌãdoo kꞌoparipa mãga oopari Tachi Akꞌõre–itꞌee, gracias jarapari perã Akꞌõremaa ma chikꞌo kꞌokꞌãri. Jõdee ma nechiara kꞌokꞌaa bɨpa aukꞌa mãga oopari Tachi Akꞌõre–itꞌee, ichiaba gracias jarapari perã Akꞌõremaa nekꞌokꞌãri.
45012012	Recommendation	O–ĩa pꞌanadaipia bɨ nɨ pꞌanɨ misa Tachi Akꞌõre eujãdee wãdaitꞌee. Choodaipia bɨ nepɨrade baaidakꞌãri. Ichita ɨtꞌaa tꞌɨ̃pataadaipia bɨ Tachi Akꞌõremaa.
44024023	Description	Mãpai Felixpa soldaorã poromaa jaraji Pablo jɨ̃a paraa bɨdamerã, mamĩda ichiakꞌau akꞌɨ chepipataadamerã chi kꞌõpꞌãyoorãmaa.
46013007	Description	Ma awara chĩarapa tachi miapidakꞌãri, choopata ijãapata perã Akꞌõrepa tachi kꞌaripaitꞌee. Ijãapata kꞌachia pꞌoyaadai. Tꞌãride ichita choopata awaraarã kꞌinia iru pꞌanadairã.
47004013	Faith	Taipa aukꞌa jaradai Tachi Akꞌõre chonaarãwedapema ũraa pꞌãdade jara bɨkꞌa: ‘Ijãaji Tachi Akꞌõrepa mɨ kꞌaripai. Maperã irumaa jaraji mɨchi tꞌãride kꞌĩsia bada.’ (Salmos 116.10) Taipa ichiaba mãga ijãapata. Maperãpɨ jarateepata Tachi Akꞌõrepa jarapi bɨkꞌa.
52005014	Recommendation	Ichiaba ɨ̃pemaarã, taipa parã ũraadaitꞌee jaradamerã chi mimia kꞌiniada–ee pꞌanɨɨrãmaa mimiadamerã. Kꞌaripátɨ chi pia chooda–ee pꞌanɨɨrã nepɨra kꞌaurepa. Ichiaba kꞌaripátɨ chi Cristode ijãadai naaweda ne–inaa kꞌachia oodapꞌedaarã, mãɨrãpa ɨ̃rá oodamerã Cristopa oopi bɨkꞌa. Mãɨmisa tꞌãri pia pꞌanapatáatɨ jõmaarã ome.
66016010	Description	Mãpai ma kꞌĩmari eerepema angelpa ichi vaso wetꞌaaji mãgɨ́ nemĩsia su–akꞌɨ beepari ɨ̃rɨ. Mãpai ma nemĩsia trua, na pꞌekꞌau eujã jõmaweda pꞌãriude beeji. Eperãarã aɨde pꞌanadapꞌedaarãpa ãchi kꞌĩrame kꞌaakꞌoopachida, pꞌua chooda–e pꞌanadapꞌedaa perã.
48006016	Grace	Mapa mɨa parãmaa ũraapari ijãapataadamerã Cristodepai. Mɨ ɨtꞌaa tꞌɨ̃pari Tachi Akꞌõremaa irua parã chupɨria kꞌawaamerã mãikꞌaapa kꞌãiwee pꞌanapimerã jõmaweda nãgɨ́ ũraa jara bɨkꞌa oopataarã, wãara ichideerã perã.
44018025	Faith	Mãgɨpa o–ĩ–ĩa jarateepachi Juan Bautistapa jarateedakꞌa, eperãarãpa ãchia pꞌekꞌau kꞌachia oopata oo amaadamerã mãikꞌaapa poro choopidamerã akꞌɨpidaitꞌee Tachi Akꞌõrede ijãa pꞌanɨ. Ichiaba jarateepachi Jesucristo Tachi Akꞌõrepa pëida.
46010031	Recommendation	Tachia ne–inaa kꞌodakꞌãri maa–e pɨrã todakꞌãri maa–e pɨrã ne–inaa awaraa oodakꞌãri, jõmaweda oodaipia bɨ Tachi Akꞌõre–itꞌee, jõmaarãpa iru waaweedamerã.
62002027	Recommendation	Mamĩda parãpa ũrida–e paitꞌee mãgeerãpa jarateepata, Cristopa ichi Jaure pëida perã parã ome bapariimerã. Ma Jaurepa parãmaa ne–inaa wãara jõmaweda jarateepari. Seewa jarateekꞌaa. Mapa irua jaratee bɨkꞌa oo wãkꞌãtɨ wã́tɨ. Mãgá wãara tꞌãri a–ba pꞌanapataadaitꞌee Cristo ome.
59002026	Faith	Mãpai ma jõma jara aupadade kꞌĩsiadakꞌãri, parãpa kꞌawaadai Tachi Akꞌõrede ijãa bɨda aparipa ookꞌaa pɨrã irua jara bɨkꞌa ichi ũraade, wãara ijãa–e bɨ. Iru tachi piuda kꞌapꞌɨ́akꞌata bɨ.
44027035	Description	Mãga jarapꞌeda, Pablopa pan ichi juade atapꞌeda, jõmaarã taide Tachi Akꞌõremaa ɨtꞌaa tꞌɨ̃ji mãikꞌaapa ma pan tꞌookꞌoopꞌeda, kꞌoji.
44015020	Sin	Ma kꞌãyaara kꞌartꞌa pꞌã pëidáma jaradaitꞌee kꞌonaadamerã nechiara ata bɨdapꞌedaa ne–inaa juapa ooda kꞌĩrapite, aɨ kꞌĩrapite ɨtꞌaa tꞌɨ̃pata; wẽra apai ome pꞌanadamerã; ne–animal ɨ̃yapa jɨ̃a piuda chiara kꞌonaadamerã, aɨde waa paraa perã mãikꞌaapa ne–animal waa kꞌonaadamerã.
44023003	Sin	Mamĩda Pablopa mãgaji: —¡Tachi Akꞌõrépata pɨ kꞌachia ooyada aji, tꞌãri kꞌachia–idaa bairã! Pɨ jãma su–akꞌɨ bɨ mɨa ooda akꞌɨitꞌee Moisepa pꞌãdade jara bɨkꞌa. Mamĩda irua pꞌãdakꞌa oo–e bɨ. Moisepa pꞌãdade jara bɨ chupɨria kꞌawaamerã. Mamĩda pɨa mɨ chupɨria kꞌawa–e bɨ. ¡Ma kꞌãyaara mɨ itꞌai wɨpiru!
45008001	Description	Ma jõma jara aupadade kꞌĩsiadakꞌãri, tachia kꞌawa pꞌanɨ Tachi Akꞌõrepa Jesucristo ome araa pꞌanɨɨrã atuapi–e paitꞌee.
52005009	Grace	Tachi Akꞌõrepa tachi jɨrɨtꞌera–e paji tachi kꞌachia ooitꞌee ma ewate. Jĩpꞌa jɨrɨtꞌeraji ichi truade ichita pꞌananadamerã Tachi Waibɨa Jesucristo kꞌaurepa.
66020008	Violence	Mãpai ichi uchiaitꞌee na pꞌekꞌau eujã jõmaade, jõmaarã eujãdepemaarã kꞌũrade. Kꞌũraitꞌee Gog mãikꞌaapa Magog, ãchi soldaorã chipꞌedaidamerã jura chõodaitꞌee Tachi Akꞌõredeerã ome. Ãchi soldaorã audú chokꞌara pꞌanadaitꞌee, ipu tau nãusaa audú chokꞌara paraaparikꞌa pꞌusa ide.
46006011	Grace	Ijãadai naaweda, parã ũkꞌuru mãgá pꞌanapachida. Mamĩda Tachi Waibɨa Jesucristode ijãadakꞌãri, iru piuda kꞌaurepa Tachi Akꞌõrepa wẽpapiji parãpa pꞌekꞌau kꞌachia oopatapꞌedaa. Ichiaba parã awara bɨji ichi–itꞌee, ichi Jaure pëikꞌãri parã ome bapariimerã mãikꞌaapa oopimerã Cristopa oopi kꞌinia bɨkꞌa. Mãga ooji parã ichi kꞌĩrapite pꞌekꞌau kꞌachia wẽe pꞌanadamerã.
55001012	Faith	Ma kꞌaurepata mɨ mia nɨ̃bɨ nama carcelde. Mamĩda mɨ kꞌĩra nejasia–e, kꞌawa bairã kꞌaideta ijãa bɨ. Mãgɨ́ Jesucristo. Irua ne–inaa jõmaweda oopari. Mapa mɨa kꞌawa bɨ irua jarateepida mɨmaa jɨ̃aitꞌee, Tachi Akꞌõre ewari waibɨa ewate paru misa.
49006018	Faith	Oodaitꞌee ma jõma etꞌewa jarada, ichita ɨtꞌaa tꞌɨ̃patáatɨ Tachi Akꞌõre Jaurepa oopi bɨkꞌa. Ɨtꞌaa iidipatáatɨ Tachi Akꞌõrepa parã kꞌaripamerã ne–inaa jõmaade. Kꞌĩrakꞌaupai ɨtꞌaa tꞌɨ̃da–ee pꞌanapataadai. Ma kꞌãyaara jõmaarã ijãapataarã pari ɨtꞌaa tꞌɨ̃patáatɨ.
52001001	Grace	Mɨ, Pablo Silvano ome mãikꞌaapa Timoteopa paara na kꞌartꞌa pꞌã pëiruta parã Cristode ijãapataarãmaa, Tesalónica pꞌuurude pꞌanɨ. Taipa kꞌawa pꞌanɨ parã Tachi Akꞌõredeerã mãikꞌaapa Tachi Waibɨa Jesucristodeerã, wãara ijãapata perã. Mapa ɨtꞌaa iidi pꞌanɨ ãrapa parã pia akꞌɨ pꞌanadamerã. Mãgá kꞌãiwee pꞌanapataadaitꞌee.
50004005	Faith	Tꞌãri pia pꞌanapatáatɨ jõmaarã ome. Mãga pꞌanapataadaipia bɨ, iru taarã–e perã cheitꞌee.
46011026	Faith	Mãga jarada perã Jesucristopa, tachia ma pan kꞌodakꞌãri mãikꞌaapa ma vino todakꞌãri, kꞌirãpapata Cristo piuda tachi pari. Mãgá oo pꞌanadaitꞌee, iru waya cheru misa.
59005015	Faith	Mamĩda ɨtꞌaa tꞌɨ̃dakꞌãri, wãara ijãadaipia bɨ Tachi Akꞌõrepa jɨpai. Mãga ooruta pɨrã, Akꞌõrepa ooitꞌee ãrapa iidi pꞌanɨkꞌa. Ma kꞌayaa wẽpaitꞌee mãikꞌaapa kꞌayaa baji pɨrã pꞌekꞌau kꞌachia ooda kꞌaurepa, ma pꞌekꞌau kꞌachia wẽpaitꞌee.
55001003	Faith	Mɨchi chonaarã judiorãpa oopatapꞌedaakꞌa, kꞌĩra jĩpꞌa mɨa oo bɨ Tachi Akꞌõrepa oopi bɨkꞌa. Mapa ichita pɨ kꞌirãpapari ɨtꞌaa tꞌɨ̃kꞌãri; ãstaawa, pꞌãrikꞌua pida mãikꞌaapa ichita gracias jarapari Tachi Akꞌõremaa pɨ pari.
66006016	Description	Mama pꞌanɨde biajida eemaa mãikꞌaapa mãu–idaa bɨmaa: —¡Tai ɨ̃rɨ baai chétɨ, rey su–akꞌɨ beeparide su–akꞌɨ bɨpa mãikꞌaapa Oveja Chakꞌepa tai ununaadamerã, tai jɨrɨpata perã miapidaitꞌee!
66002017	Description	Kꞌɨɨrɨ ẽesaa pꞌanátɨ ũridamerã Tachi Akꞌõre Jaurepa jara bɨ ijãapataarãmaa, ãchi chipꞌepata chaa. Kꞌachia pꞌoyaapataarãmaa mɨa kꞌopiitꞌee ɨtꞌaripema chikꞌo mera iru bɨ maná apata. Ma awara parã chaachaa mɨa teeitꞌee mãu tꞌorroo; tꞌɨ̃ chiwidi aɨde pꞌãda ome. Ma mãu jitarupapai parãpa kꞌawaaitꞌee ichi tꞌɨ̃ aɨde pꞌã bɨ.
61002003	Sin	Ma awara mãɨrãpa pꞌaratꞌa audú ata kꞌinia pꞌanadairã, parã kꞌũradaitꞌee seewa jaratee pꞌanɨpa. Taarã weda Tachi Akꞌõrepa kꞌĩsia iru bɨ mãgeerã atuapiitꞌee. Tachia kꞌawa pꞌanɨ iru sẽkꞌaa mãikꞌaapa kꞌãikꞌaa. Irua wãara ãchi jõpiitꞌee.
53002011	Sin	Maperãpɨ Tachi Akꞌõrepa mãgɨ́ eperã chepiitꞌee ãchi kꞌũramerã ne–inaa oo bɨpa Satanás kꞌapꞌɨa pari. Mãgá Tachi Akꞌõrepa wãarata jara pëida ijãadai kꞌãyaara, seewa ijãa pꞌaneedaitꞌee.
45002024	Sin	Akꞌõre Ũraa pꞌãdade nãga jara bɨkꞌa: ‘Parã kꞌaurepa Tachi Akꞌõrede ijãadakꞌaa beerãpa kꞌachia pedeepata iru ãpɨte.’ (Isaías 52.5)
55003008	Sin	Mãgee jarateepataarãpa kꞌĩsiapata chonaarãwedapema petau tau kꞌawaa beerã, Janes, Jambrés ome kꞌĩsiadapꞌedaakꞌa. Moisepa oo bakꞌãri Tachi Akꞌõrepa oopidakꞌa Egiptode, mãɨrãpa irua jarada ũridaamaa pꞌanajida. Mãga pɨkꞌa pꞌanɨ mãgee ɨ̃rapema jarateepataarã. Ãchia ũridaamaa pꞌanɨ Tachi Akꞌõrepa wãarata jara pëida jarateepataarã pedee. Jĩpꞌa kꞌĩsia kꞌawada–ee pꞌanɨ, wãara kꞌawa kꞌiniada–e pꞌanadairã Tachi Akꞌõrepa jara pëida, mãga jaratee pꞌanɨda a pꞌanɨ mĩda.
66003019	Recommendation	Mɨa ɨtrɨapari mãikꞌaapa miapipari mɨa kꞌinia iru bɨɨrã jõmaweda. Maperã kꞌĩra jĩpꞌa ijãapatáatɨ. Pãchi audua pedee pedee amáatɨ mãikꞌaapa óotɨ mɨa oopi bɨkꞌa.
45005001	Faith	Tachi Cristode ijãapataarã mãgá pꞌekꞌau kꞌachia wẽe pꞌanapata perã Tachi Akꞌõre kꞌĩrapite, kꞌãiwee pꞌanapata, kꞌawaa pꞌanadairã Tachi Akꞌõrepa tachi atuapi–e paitꞌee. Ma kꞌãyaara tachi pia akꞌɨpari Tachi Waibɨa Jesucristo kꞌaurepa.
54004016	Recommendation	Kꞌĩra jĩpꞌa óoji Cristopa kꞌinia bɨkꞌa mãikꞌaapa jaratéeji irua jarapi bɨkꞌa. Chóoji mãga oo bɨde kꞌawa bairã mãga oo bɨpa, pɨ Akꞌõre truadee wãitꞌee mãikꞌaapa pɨa jaratee bɨ ũrirutaarã aukꞌa wãdaitꞌee, pɨ kꞌaurepa Cristode ijãadakꞌãri.
44026011	Violence	Ichiaba atꞌapai mɨa ijãapataarã miapipachi Cristode ijãa amaadamerã. Mãga oopachi Tachi Akꞌõre Ũraa jarateepata te chaa, ãra unuamaa pꞌe iru bada perã. Pꞌuuru tꞌɨmɨ́ beemaa, judio–eerã tꞌãide paara, ãra jɨrɨ nipapachi.
48005019	Sin	Jõmaarãpa kꞌawa pꞌanɨ eperãarãpa oodakꞌãri ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa, nãga pꞌanapata: miakꞌãi pꞌanɨɨrã awaraarã ome kꞌãipata; kꞌĩsiapata chĩara ome kꞌachia oodaitꞌee; awaraarã jɨrɨpata ãchi ome kꞌachia oodaitꞌee;
46003007	Grace	Ne–uuparipa mãikꞌaapa ne–uu akꞌɨparipa ma ne–uuda pꞌoyaa waripidakꞌaa. Maperã ma ne–uuda waripipari ãra kꞌãyaara waibɨara bɨ. Mãga pɨkꞌa Tachi Akꞌõre waibɨara bɨ tai jarateepataarã kꞌãyaara, irua aupaita eperãarãmaa ijãapipari perã.
46001007	Faith	Ma awara Tachi Akꞌõrepa ma jõma ooda perã parã–itꞌee, parãpa oodai ne–inaa jõmaweda iru Jaurepa oopi bɨkꞌa ichideerãmaa, Tachi Waibɨa Jesucristo cheitꞌee ewari nɨ pꞌanɨ misa.
66014002	Description	Mãpai ɨtꞌariipa ũriji ne–inaa to kꞌida chaaree jĩwaaparikꞌa maa–e pɨrã pa golpe jĩwaaparikꞌa maa–e pɨrã arpa chaapataarã chokꞌaraarãpa ãchi arpa chaa pꞌanɨkꞌa.
44010043	Faith	Jõmaweda Akꞌõre pedee jarapataarãpa irua ooitꞌee bada kꞌawa pꞌanajida mãikꞌaapa jarapachida Tachi Akꞌõrepa iru kꞌaurepa wẽpapipariitꞌee irude ijãarutaarãpa pꞌekꞌau kꞌachia oopata.
45002007	Faith	Ichi truadee wãpiitꞌee nãgee eperãarã: ne–inaa pia oopataarã, kꞌinia pꞌanadairã Tachi Akꞌõrepa ãchi pia akꞌɨmerã, mãikꞌaapa ichita pꞌana kꞌinia pꞌanapataarã iru ome iru trua kꞌĩra wãreede.
66001004	Grace	Mɨ, Juanpa nãga pꞌã pëiru parã Ásia eujãdepema ijãapataarãmaa, siete chipꞌepataarã chaachaa. Mɨa ɨtꞌaa iidi bɨ Tachi Akꞌõrepa parã pia akꞌɨ bapariimerã. Mãgá kꞌãiwee pꞌanapataadaitꞌee. Tachi Akꞌõre ichita bapari; ichita bapachi mãikꞌaapa ichita cheitꞌee. Mɨa ichiaba iidi bɨ Tachi Akꞌõre Jaurepa parã kꞌaripamerã. Iru jaure siete pɨkꞌa bɨ Tachi Akꞌõre su–akꞌɨ beepari kꞌĩrapite.
44019004	Faith	Mãpai Pablopa mãgaji: —Juanpa wãara poro choojida aji, waa pꞌekꞌau kꞌachia oo kꞌiniada–e pꞌanadapꞌedaarã. Mamĩda Juanpa ichiaba jarapachi ijãadamerã ichi tꞌẽe cheru eperãde. Mãgɨ́ eperã Jesucristo.
61002009	Violence	Mamĩda Tachi Akꞌõrepa Lot uchiapiji ma kꞌachia beerã tꞌãideepa. Tachi Akꞌõrepa kꞌawa bɨ sãga kꞌaripaitꞌee ichide ijãapataarã, ne–inaa kꞌachia oonaadamerã mãikꞌaapa irua kꞌinia bɨkꞌa oodamerã. Jõdee ichia kꞌawa bɨ sãga jɨ̃a pɨkꞌa bɨitꞌee kꞌachia oopataarã ãchi miapirumaa mãikꞌaapa atuapirumaa ichi ewari waibɨa ewate.
58011016	Grace	Mamĩda wã kꞌinia pꞌanajida pꞌanapataade ɨtꞌaripema eujãde, mãgɨ́ na pꞌekꞌau eujã kꞌãyaara pipɨara bairã. Mãga kꞌĩsia pꞌanadapꞌedaa perã, Tachi Akꞌõre kꞌĩra nejasia–e ãchi Akꞌõre Waibɨa paitꞌee. Irua ãra–itꞌee pꞌuuru oo iru bɨ ichi truade.
54004007	Recommendation	Mamĩda tꞌĩunáaji ma chonaarãweda nepɨrɨdapꞌedaa jarateepataarã ome. Jãgɨɨrãpa jarateeda–e Tachi Akꞌõrepa jarapidakꞌa. Jarateepata chõtrãarãpa ũri kꞌinia pꞌanapata cuentokꞌa. Ãchi ome aupedeei kꞌãyaara, jɨrɨ́ji pipɨara kꞌawaaitꞌee Tachi Akꞌõrepa jara pëida mãikꞌaapa óoji irua oopi bɨkꞌa.
66020009	Violence	Mãgɨɨrã jĩchoojida na eujãde mãikꞌaapa Tachi Akꞌõredeerã wapꞌɨrajida; ichia pꞌuuru kꞌinia iru bɨ tꞌɨakꞌauda edajãde pꞌanadapꞌedaarã mãikꞌaapa taawa pꞌanadapꞌedaarã paara. Mamĩda mãga bɨ misa, ɨtꞌariipa tꞌɨpɨtau baai cheji ãchi ɨ̃rɨ mãikꞌaapa ãchi kꞌiniidachida.
44010048	Description	Mãpai Pedropa jaraji Jesucristo tꞌɨ̃de poro choopidamerã. Maapꞌeda Corneliopa chupɨria iidiji Pedromaa ãchi ome taarã beemerã.
45002019	Grace	Kꞌĩsia pꞌanɨ parã́pata Tachi Akꞌõrepa oopi kꞌinia bɨ eperãarãmaa jarateedai Moisepa pꞌãda kꞌawa–ee beerãmaa, ãchia Akꞌõre Ũraa kꞌawada–e pꞌanadairã.
62002025	Grace	Cristopa mãga jara baji, jarakꞌãri ichita pꞌanapataadai Tachi Akꞌõre ome.
59003017	Description	Mamĩda chi wãara kꞌĩsia kꞌawaa bɨ Tachi Akꞌõrepa kꞌinia bɨkꞌa mãgá nipakꞌaapɨ. Ne–inaa awaraa kꞌãyaara jõma oopari oo kꞌinia bairã Tachi Akꞌõrepa oopi bɨkꞌa. Nepɨra jɨrɨkꞌaa chĩara ome; jĩpꞌa kꞌãiwee bapari. Chĩara kꞌĩrau chokꞌakꞌaa mãikꞌaapa pia ũripari ne–inaa iidide chedakꞌãri. Kꞌĩrau–ee oopari ichi poropa oopi bɨkꞌa. Awaraarã chupɨria kꞌawaapari mãikꞌaapa kꞌaripapari. Eperã aba pipɨara akꞌɨkꞌaa apemaarã kꞌãyaara. Oopari ichia jara bɨkꞌa; seewata ne–inaa ookꞌaa. Mãgeepa ne–inaa kꞌĩra tꞌãdoo oopari chĩara kꞌaripaitꞌee.
43003035	Faith	Tachi Akꞌõrepa ichi Warra kꞌinia iru bapari. Ne–inaa jõmaweda iru jua ekꞌari bɨji irua akꞌɨmerã.
61003009	Grace	Eperãarã ũkꞌuruurãpa kꞌĩsia pꞌanɨ Cristo waide che–e bairã, Tachi Akꞌõrepa oo–e paitꞌee ichia jaradakꞌa. Mamĩda mãga–e. Iru choo nɨ̃bɨ mãikꞌaapa parã chupɨria kꞌawaa nɨ̃bɨ, kꞌinia–e bairã apida atuadamerã. Ma kꞌãyaara kꞌinia bɨ jõmaarãpa ne–inaa kꞌachia oo amaadamerã mãikꞌaapa oodamerã irua oopi bɨkꞌa, iru ewari waibɨa ewate pai naaweda.
46007007	Grace	Mɨ–itꞌee pipɨara bakꞌaji jõmaweda mɨkꞌa pꞌanadamerã. Mamĩda kꞌawa bɨ Tachi Akꞌõrepa kꞌaripai ijãapari chaa kꞌawaamerã miakꞌãipia bɨ wa mãga–e.
46014001	Recommendation	Mãga pipɨara bairã Tachi Akꞌõre–itꞌee, parãpa awaraarã kꞌinia iru pꞌanadaipia bɨ. Mãga oo pꞌanɨ misa, iididaipia bɨ Tachi Akꞌõre Jaurepa parãmaa jarapimerã Tachi Akꞌõrepa jarapi bɨkꞌa.
47004006	Grace	Kꞌawa pꞌanɨ Jesucristo tachi jõmaarã waibɨa nãga perã. Ewaa weda jõma pꞌãriu nɨ̃bakꞌãri, Tachi Akꞌõrepa jaraji ɨ̃daamerã. Mãpai ɨ̃daa beeji. Mãga pɨkꞌa ijãadai naaweda, tai pꞌãriu pɨkꞌa bɨde pꞌanapachida, kꞌawada–e pꞌanadapꞌedaa perã Cristopa ooda eperãarã kꞌaripaitꞌee. Mamĩda Tachi Akꞌõrepa taimaa mãga kꞌawapikꞌãri, tai tꞌãride ɨ̃daa pɨkꞌapiji. Mapa Cristode ijãa pꞌaneejida mãikꞌaapa kꞌawaa pꞌaneejida Tachi Akꞌõre kꞌĩra wãree.
44018024	Description	Maapai judío tꞌɨ̃jarapatapꞌedaa Apolo pacheji. Mãgɨ́ Alejandría pꞌuurudepema paji. Mãgɨ́ pꞌuuru Egipto eujãde bɨ. Mãgɨ́ judiopa Tachi Akꞌõre Ũraa pꞌãda pia kꞌawa baji. Ma awara pia jarateepachi.
58013012	Grace	Jõdee Jesús pꞌuurudeepa taawaa ateejida mãikꞌaapa mama miapijida piurumaa. Mãgá piuda perã eperãarã pari, ãchia pꞌekꞌau kꞌachia oopatapꞌedaa wẽpapiji ichi waa batꞌada kꞌaurepa. Mãga ooji ãchi pꞌekꞌau wẽe pꞌaneedamerã Tachi Akꞌõre kꞌĩrapite.
56002015	Recommendation	Mãpai Tito, mãgee ũraa mɨa jarada pia jaratéeji Creta isladepema ijãapataarãmaa. Tꞌãri pia ũráaji, jõmaweda pɨa jara bɨkꞌa oodamerã. Ũri kꞌiniada–ee pꞌanɨ pɨrã, kꞌawapíji ãchia ne–inaa kꞌachia oo pꞌanɨ. Tachi Akꞌõrepa pɨ jɨrɨtꞌeraji ãra akꞌɨpariimerã. Maperã mãgá pedeeipia bɨ. Pɨ yiaraa iru pꞌanadaikꞌaraa bɨ.
62004009	Grace	Nãgá Tachi Akꞌõrepa unupiji tachi audú kꞌinia iru bapari. Na pꞌekꞌau eujãdee pëiji ichi Warra apai iru bada, mãgɨ́ kꞌaurepa tachi ichita pꞌanapataadamerã iru ome.
43017024	Grace	ʼAkꞌõre, pɨa ãra jɨrɨtꞌeraji mɨde ijãapataadamerã. Mɨa kꞌinia bɨ ãra pꞌananadamerã mɨ ome, mɨ wãrumaa. Mãgá jõma mɨ kꞌĩra wãree unudaitꞌee, pɨa mɨmaa teeda mɨ kꞌinia iru bapachi perã na pꞌekꞌau eujã bai naaweda.
45003016	Sin	Mãɨrã wãrutamaa ne–inaa kꞌachia oo wãpata awaraarãmaa mãikꞌaapa awaraarã tꞌãri pꞌuapipata.
58004014	Faith	Ɨ̃rá mɨa waya kꞌirãpapi kꞌinia bɨ parãmaa: Tachi Akꞌõrepa Jesús awara bɨji waibɨa pamerã mãikꞌaapa ɨtꞌaa tꞌɨ̃pariimerã tachi pari. Maperã Tachi Akꞌõre Warra Jesús tachi ijãapataarã Pꞌaareerã Poro Waibɨa. Ɨtꞌari bapari ichi Akꞌõre ome. Mama ɨtꞌaa tꞌɨ̃maa bairã tachi pari, tꞌãripa irude ijãadáma.
61001017	Grace	Mãga unujida Tachi Akꞌõrepa taimaa akꞌɨpikꞌãri irua Cristo pia akꞌɨpari. Mãga ooji iru kꞌĩra wãree eujãdeepa pedeekꞌãri: ‘Nãgɨta mɨ Warra kꞌinia, mɨa jɨrɨtꞌerada. Irua mɨ tꞌãri o–ĩapipari.’ (Mateo 17.5; Marcos 9.7; Lucas 9.35)
46012011	Description	Mãgá oopari Tachi Akꞌõre Jaurepa. Irua aupaita kꞌawapipari Cristopa oopi kꞌinia bɨ ichide ijãapataarãmaa.
66008012	Description	Ma õpee eerepema angelpa ichi trompeta chaakꞌãri, akꞌõrejĩru, atane, lucero ãridachida. Perá akꞌõrejĩru kꞌĩra esajĩakꞌa kꞌĩidachi. Perá atane kꞌĩra esajĩakꞌa aukꞌa kꞌĩidachi. Ichiaba perá lucero esa–aukꞌa kꞌĩidachida. Mapa ãstaawa hora õpeedepema chaa aba akꞌõrejĩru jẽra–e paji. Ichiaba pꞌãrikꞌua hora õpeedepema chaa aba atane lucero ome ɨ̃daada–e paji.
44018017	Violence	Mãpai arii akꞌɨ pꞌanadapꞌedaarãpa Tachi Akꞌõre Ũraa jarateepata tedepema poro Sóstenes jita atadapꞌeda, wɨjida Galión kꞌĩrapite. Mamĩda iru–itꞌee maarepida pꞌua–e paji.
43010039	Violence	Mãga ũridakꞌãri, waya iru jita atadaitꞌee paji. Mamĩda Jesús mirudachi.
47004016	Faith	Maperãpɨ tai chupɨria jõneedakꞌãri, kꞌĩsia pꞌua jõnadakꞌaa. Tai kꞌapꞌɨa jõdaruta pɨjida, ewari chaa tꞌãride audupɨara Tachi Akꞌõrede ijãapata.
43012003	Description	Mãɨmisa Mariapa aneeji kꞌera ɨ̃pɨa nardodee ooda. Litro kꞌaudaa baji. Ma kꞌera Jesús bɨɨrɨ ɨ̃rɨ weetꞌaaji mãikꞌaapa ichi pudapa pꞌootꞌaaji. Te jã tꞌũa jo nɨ̃beeji kꞌerapa.
58011009	Faith	Abrahampa ijãa bada perã, banaji ma eujã jaradade. Bapachi te ne–edee oodade awaraa eujãdepemaarãpa oopatapꞌedaakꞌa. Ichiaba mãgá pꞌanapachida Isaac mãikꞌaapa Jacob, ijãadapꞌedaa perã Tachi Akꞌõrepa jarada; ma eujã teeitꞌee ãchi ëreerãmaa.
50003017	Recommendation	Ɨ̃pemaarã, ne–inaa jõma oopatáatɨ mɨa ooparikꞌa. Pia akꞌɨ́tɨ ijãapataarã tai jĩakꞌa pꞌanapata mãikꞌaapa aukꞌa pꞌanapatáatɨ.
48006002	Recommendation	Chikꞌaripa pꞌanapatáatɨ. Mãgá jõmaweda choodaitꞌee nepɨrade baaidakꞌãri. Mãgá chikꞌaripa pꞌanadakꞌãri, oopata Cristopa oopi bɨkꞌa.
59002024	Faith	Mãpai ɨ̃pemaarã, Tachi Akꞌõrepa mãga ooda perã Abraham ome, parãpa kꞌawa pꞌanɨ Tachi Akꞌõrepa pꞌekꞌau kꞌachia wẽe akꞌɨpari eperã irude wãara ijãa bɨ mãikꞌaapa irua jara bɨkꞌa oo bɨ. Mamĩda mãgá akꞌɨ–epɨ eperã irude ijãa bɨda apari, mãgɨpa oo–e bɨ pɨrã irua jara bɨkꞌa.
45009014	Faith	Mãgara ¿kꞌãata jaradaima? ¿Tachi Akꞌõrepa pia oo–e bɨkꞌã, aba pipɨara akꞌɨpari perã chi apema kꞌãyaara? ¡Mãga–e!
45014001	Recommendation	Cristode ijãapari aukꞌa parãkꞌa ijãa–e bɨ pɨrã, pia akꞌɨ́tɨ, awaraa ijãapataarã akꞌɨpatakꞌa. ¿Irua mãgá ijãa–e bɨpaa atꞌãri Akꞌõre Ũraa pia kꞌawa–e bairã? Mapa iru ome aupedeedaikꞌaraa bɨ.
66012007	Violence	Mãpai ɨtꞌari jura paraaji. Angeleerã poro waibɨa Miguel awaraa angeleerã ome chõo jɨrɨjida mãgɨ́ je choma bɨ ome. Mãpai jepa ichideerã pꞌe atapꞌeda, chõojida.
49004026	Recommendation	‘Kꞌĩraudaruta pɨrã, ne–inaa kꞌachia oonáatɨ.’ (Salmos 4.4) Kꞌĩrau pꞌananáatɨ akꞌõrejĩru baairumaa,
60003009	Recommendation	Awaraarãpa parãmaa ne–inaa kꞌachia oodakꞌãri, aukꞌa oonáatɨ. Parãmaa ikꞌachia jaradakꞌãri, aukꞌa jaranáatɨ. Ma kꞌãyaara ãchimaa pia pedéetɨ mãikꞌaapa ɨtꞌaa iidítɨ Tachi Akꞌõrepa ãchi kꞌaripamerã. Ma–itꞌee Tachi Akꞌõrepa parã jɨrɨji, parã jida kꞌaripa kꞌinia bada perã.
43008029	Grace	Mɨ pëida na pꞌekꞌau eujãdee mɨ ome baparida aji. Mɨ ituaba atabëi–epɨ, irua kꞌinia bɨkꞌa oopari perã.
49006014	Recommendation	Mãga pꞌanadaitꞌee nãga oopatáatɨ: soldaorãpa ne–inaa kꞌɨrrɨde jɨ̃patakꞌa, mãga pɨkꞌa Tachi Akꞌõrepa wãarata jara pëida kꞌawáatɨ mãikꞌaapa ichita wãarata jarapatáatɨ. Soldaorãpa camisa hierrodee ooda jɨ̃patakꞌa, mãga pɨkꞌa Tachi Akꞌõrepa oopi bɨkꞌa ichita oopatáatɨ, netuara eere pꞌanɨɨrãpa maarepida parãmaa kꞌachia oonaadamerã.
66001020	Description	Pɨa unu bɨ ne–inaa Tachi Akꞌõrepa waide unupi–e pada apidaamaa: na lucero siete mɨ jua juaraare mãikꞌaapa jã lámpara bɨpata siete nẽedee ooda. Na lucero siete jara kꞌinia bɨ angeleerã siete bɨda ijãapataarã chipꞌepata siete aba–abaa akꞌɨdamerã. Jõdee jã lámpara bɨpata siete jara kꞌinia bɨ ma ijãapataarã chipꞌepatamãi siete.
58002009	Grace	Mamĩda Jesús jua ekꞌari bɨ. Tachi Akꞌõrepa Jesús ekꞌariara bɨji ichi angeleerã kꞌãyaara, taarã–e nɨde eperã jĩpꞌaakꞌa bapariimerã. Eperãarã kꞌinia iru bairã, Jesús piupiji jõmaarã pari. Mãgá chupɨria piuda perã, Tachi Akꞌõrepa iru tachi rey waibɨa papiji mãikꞌaapa kꞌĩra wãree papiji.
50002013	Grace	Mãga oodai, Tachi Akꞌõre parã ome bapari perã. Iruata parã kꞌaripaitꞌee oo kꞌinia pꞌanadamerã mãikꞌaapa oodamerã Cristopa oopi bɨkꞌa. Mãgá kꞌaripaitꞌee, tꞌãripa tachi ijãapataarã kꞌaripa kꞌinia bapari perã.
43015011	Grace	ʼMɨa mãga jaraji mɨkꞌa parã tꞌãri o–ĩa pꞌanapataadamerã. Kꞌinia bɨ parã tꞌãri o–ĩa pꞌanapataadamerã.
54001001	Description	Mɨ, Pablopa na kꞌartꞌa pꞌã pëiru Timoteomaa. Tachi Akꞌõrepa kꞌinia bada perã, mɨ jɨrɨtꞌeraji Jesucristopa pëimerã ichi ũraa jarateede. Kꞌawa pꞌanɨ eperãarãpa Jesucristode ijãadakꞌãri, Tachi Akꞌõrepa ãra kꞌaripaitꞌee atuanaadamerã. Mapa tachia ijãapata mãikꞌaapa nɨpata irua jaradakꞌa oomerã.
54002009	Recommendation	Ichiaba kꞌinia bɨ ijãapataarã wẽraarãpa pꞌaru jɨ̃damerã wẽra pꞌaru jĩpꞌa jɨ̃pataarãpa jɨ̃patakꞌa. Kꞌĩra wãree pꞌanadaitꞌee makꞌɨara chi–oodaikꞌaraa bɨ jɨ̃daitꞌee netꞌaa nẽedee ooda, perladee ooda, pꞌaru ɨ̃pɨadee ooda maa–e pɨrã puda pi–ia bida pꞌanɨpa.
43002015	Violence	Mãga unukꞌãri, Jesupa soo oo ataji mãikꞌaapa ma jõmaweda taawaa jërekꞌooji ãchi pꞌakꞌa, oveja ome. Ma pꞌaratꞌa tau tꞌerabaipataarã mesa eujãde sĩa batꞌakꞌoopꞌeda, ãchi pꞌaratꞌa eujãde pꞌokꞌooji
49002010	Grace	Iruata tachi ooji Cristode ijãadamerã mãikꞌaapa iruata tachi araa pꞌanapiji Cristo ome. Mãga ooji Jesucristo kꞌapꞌɨa pari ne–inaa pia oodamerã, irua naaweda kꞌĩsia iru badakꞌa.
60004012	Recommendation	Ɨ̃pemaarã kꞌiniarã, pꞌeranáatɨ awaraarãpa parã jɨrɨdakꞌãri miapidaitꞌee. Mãgá chupɨria pꞌanadakꞌãri, parãpa kꞌawaa atadai wãara Cristode ijãa pꞌanɨ wa makꞌɨara ijãada–e pꞌanɨ. Kꞌĩsianáatɨ parã miadaikꞌaraa bɨ ichideerã perã.
66019007	Recommendation	O–ĩa pꞌanadáma mãikꞌaapa iru waaweedáma, Oveja Chakꞌe miakꞌãiitꞌee fiesta paru perã. Wẽra ɨmɨkꞌĩra ome miakꞌãiparikꞌa bapariitꞌee chi kꞌima ome, mãga pɨkꞌa Cristode ijãapataarã ichita pꞌanapataadaitꞌee iru ome. Ãchia miakꞌãipata pꞌaru jɨ̃ pꞌanɨ.
49006017	Recommendation	Soldaorãpa casco jɨ̃patakꞌa, mãga pɨkꞌa wãara ijãapatáatɨ Tachi Akꞌõrepa parã o kꞌachiadeepa kꞌaripa ataji. Ma awara soldaorãpa espada ateepatakꞌa, Tachi Akꞌõre Ũraa jara pëida ichi Jaure kꞌapꞌɨa pari tꞌãride atéetɨ.
44007024	Violence	Mamĩda unukꞌãri Egiptodepemapa ichi aukꞌaa sĩmaa bɨ, Moisepa kꞌaripanaji mãikꞌaapa ma Egipto pida pee atapëiji.’ (Éxodo 2.11-12)
53003013	Recommendation	Ichiaba apemaarã ɨ̃pemaarãmaa ũraa pꞌanɨ ichita ne–inaa pia oopataadamerã, sẽda–ee.
46016013	Faith	Kꞌĩrakꞌaupai apidaapa parã kꞌachiade baaipidai. Cristode ijãapatáatɨ mɨa jarateedakꞌa mãikꞌaapa oopatáatɨ Cristopa oopi bɨkꞌa. Pia choopatáatɨ Cristode ijãa pꞌanɨde.
44007043	Sin	Ma kꞌãyaara parãpa ɨtꞌaa tꞌɨ̃pachida Canaandepemaarã akꞌõre waibɨa Molocmaa mãikꞌaapa Egiptodepemaarã akꞌõre waibɨa Refanmaa. Mɨa mãga kꞌawa bɨ ne–inaa pãchi juapa oodapꞌedaa atee pꞌanadapꞌedaa perã pãchi wãrutamaa. Mapa mɨa parã ãyaa jërekꞌooitꞌeeda aji, Babilónia pꞌuuru kꞌãyaara tꞌɨmɨara.’ (Amós 5.25-27)
53002015	Recommendation	Ɨ̃pemaarã, maperã chóotɨ Cristode ijãa pꞌanɨde mãikꞌaapa kꞌĩra atuanáatɨ taipa parãmaa jarateepatapꞌedaa, pedee jaradapa wa kꞌartꞌade pꞌãdapa.
47005005	Grace	Ma–itꞌee Tachi Akꞌõrepa ɨtꞌaripema kꞌapꞌɨa ooitꞌee ichideerã–itꞌee, aɨde pꞌanapataadamerã iru truade. Mãga kꞌawa pꞌanɨ irua ichi Jaure pëida perã tachi chaachaa bapariimerã. Ichi Jaurepata kꞌawapipari ichia kꞌĩsia iru bɨ ichideerã–itꞌee.
54002011	Recommendation	Ijãapataarã chipꞌedaidakꞌãri Tachi Akꞌõre Ũraa ũridaitꞌee, wẽraarãpa kꞌĩupꞌee ũridaipia bɨ, ãchi kꞌĩsia jarada–ee. Ãchi jarateepataarã ichita waawee pꞌanadaipia bɨ.
54005019	Recommendation	Eperãpa ijãapataarã akꞌɨpari ɨmɨateeru pɨrã, ijãanáatɨ mãgɨpa jara bɨ. Jĩpꞌa ma pedee akꞌɨdaipia bɨ eperãarã omé wa õpee aukꞌa jararuta pɨrã.
45016016	Recommendation	Salude tee para bátɨ pãchi pitapai akꞌɨpidaitꞌee chikꞌinia pꞌanapata Cristopa kꞌinia bɨkꞌa. Nãpema ijãapataarãpa parãmaa aukꞌa salude pëiruta.
66018019	Description	Jarajẽe bɨ misa, yooro pꞌora ɨtꞌaa batꞌadaitꞌee baaimerã ãchi poro ɨ̃rɨ. Mãgá akꞌɨpipata ãchi tꞌãri pꞌua pꞌanɨ. Mãpai golpe pedeedaitꞌee: “¡Aai, pꞌuuru waibɨa! Pɨchia netꞌaa pꞌe wãda kꞌaurepa pꞌusade nidá barco chipariirã jõmaweda pꞌaratꞌara padachida. Ɨ̃rá, taarã–e weda, pɨchia iru bada jõmaweda jõdachida adaitꞌee.
62003001	Grace	¡Kꞌĩsíatɨ! Tachi Akꞌõrepa tachi audú kꞌinia iru bapari perã, jarapari tachi ichi warrarã. ¡Wãarapɨ! Mamĩda na pꞌekꞌau eujãdepema ijãadakꞌaa beerãpa mãga pꞌoyaa kꞌawada–e, wãara Tachi Akꞌõre kꞌawadakꞌaa perã.
60005005	Recommendation	Chonaarãmaa ũraadakꞌa ichiaba parã tꞌãidepema kꞌũtrãarãmaa ũraaitꞌee. Oopatáatɨ chonaarãpa jara pꞌanɨkꞌa. Parã ijãapataarã tꞌãidepema apida audua baikꞌaraa bɨ, Tachi Akꞌõre Ũraa pꞌãdade jara bairã: ‘Tachi Akꞌõrepa kꞌaripa–e audua pꞌanapataarã, mamĩda tꞌãri pia kꞌaripapari audua–ee beerã.’ (Proverbios 3.34)
45003004	Faith	¡Mãga–e! Akꞌõrepa seewa jarakꞌaa eperãarãkꞌa. Jĩpꞌa oopari ichia jara bɨkꞌa. Ichi ũraa pꞌãdade chonaarãwedapema Rey David itꞌaideepa jaraji: ‘Akꞌõre, mɨa ne–inaa kꞌachia oopata akꞌɨpꞌeda, pɨa wãarata jarapari “kꞌachia bɨda” akꞌãri. Pɨ ɨmɨateepataarã ichita pꞌoyaapariitꞌee, pɨa aupaita akꞌɨitꞌee perã eperãarãpa oopata jaraitꞌee pia wa kꞌachia.’ (Salmos 51.4)
44009014	Violence	Ɨ̃rá nama che bɨ pꞌaareerã poroorãpa kꞌaripa kꞌinia pꞌanadairã. Maperã pëijidada aji, pɨde ijãapataarã jita pꞌe atade.
61002001	Sin	Mamĩda maapai Israel pidaarã, tachi chonaarã tꞌãide ichiaba seewa jarateepataarã paraaji. “Tai ichiaba Tachi Akꞌõre pedee jarapataarãda” apachida mĩda, mãga–e paji. Mãɨrã jĩakꞌa parã tꞌãide ichiaba seewa jarateepataarã paraaitꞌee. Mãɨrãpa ãchi kꞌĩsiadeepa ijãapataarãmaa seewa imeraa jarateedaitꞌee. Meradaitꞌee Jesucristo tachi chipari, irua ãchi neto pɨkꞌa ataji mĩda ãchi pari piukꞌãri, atuanaadamerã. Ma meraruta kꞌaurepata, atu pꞌanɨde Tachi Akꞌõrepa ãchi jõpiitꞌee.
43005018	Violence	Mãga ũridakꞌãri, ma judiorãpa audupɨara peetꞌaa kꞌinia pꞌanapachida, ɨ̃ipata ewate mimiapachi perã mãikꞌaapa Tachi Akꞌõre ome aukꞌa bɨda ada perã. Mãga jaraji Tachi Akꞌõre ichi Akꞌõreda akꞌãri.
46011002	Faith	Ɨ̃rá mɨa jara kꞌinia bɨ parãpa pia oo pꞌanɨ, kꞌirãpa pꞌanadairã mɨ sãga bapari parã ome bakꞌãri. Mɨ o–ĩa bɨ parã ome, atꞌãri oopata perã mɨa jarateedakꞌa.
44002025	Faith	Chonaarãweda Tachi Akꞌõrepa Jesús ome ooitꞌee bada jaraji Rey David itꞌaideepa: ‘Ichita mɨ Akꞌõre Waibɨa unupachida aji, mɨ kꞌĩrapite. Ichi mɨ ome bairã, maarepida mɨ waawee–e.
60001023	Grace	Mãga pꞌanadaipia bɨ Tachi Akꞌõre Jaurepa parã waya tꞌo pɨkꞌapida perã ichideerã pꞌaneedamerã. Mãga padaida–e paji pãchi akꞌõreerã kꞌaurepa, ewaa tꞌodakꞌa. Mãgee akꞌõreerã piupata. Mamĩda Tachi Akꞌõre ichita chokꞌai bapari. Iruata parã ichideerã papiji ichi pedee kꞌaurepa. Mãgɨ́ pedee jõkꞌaa. Ichita bapari Tachi Akꞌõrekꞌa. Mapa parã jida ichita pꞌanapataadaitꞌee.
59005016	Recommendation	Tachi Akꞌõrepa mãga oopari perã, kꞌayaa beerãpa jaradaipia bɨ ãchia kꞌachia oodapꞌedaa awaraa ijãapataarãmaa, mãɨrãpa ɨtꞌaa tꞌɨ̃damerã ãchi pari. Mãgá Tachi Akꞌõrepa ãra jɨpaipɨ. Mɨa mãga jara bɨ irua oopari perã ichi kꞌĩrapite pia nipapataarãpa iidi pꞌanɨkꞌa, wãara ijãadakꞌãri. Mãga oopari ãrapa ne–inaa chaaree iidi pꞌanɨ pɨjida.
43006047	Faith	Mɨa wãarata jararu. Eperãpa mɨde ijãa bɨ ɨtꞌaa wãitꞌee.
43014018	Grace	ʼMɨa parã chupɨria atabëi–eda aji. Waya cheitꞌee.
45003002	Grace	¡Mãga–epɨ! Tachi Akꞌõrepa judiorãta naapɨara jɨrɨtꞌeraji ichia jarada jɨ̃adamerã mãikꞌaapa awaraarãmaa jarateedamerã.
49006005	Recommendation	Esclavoorã, oopatáatɨ parã na pꞌekꞌau eujãdepema chipariirãpa jara pꞌanɨkꞌa. Ãra waaweepatáatɨ mãikꞌaapa kꞌĩra jĩpꞌa mimiapatáatɨ, Cristo–itꞌee mimiakꞌajidakꞌa.
45002004	Grace	Maa–e pɨrã ¿nãga kꞌĩsia bɨkꞌã? “Tachi Akꞌõre audú tꞌãri pia bairã, chooitꞌee mɨa ne–inaa kꞌachia ookꞌãri.” ¿Kꞌawa–e bɨkꞌã Tachi Akꞌõre tꞌãri pia bapari pɨ ome, kꞌinia bairã pɨa pꞌekꞌau kꞌachia oo amaamerã?
62005014	Faith	Maperã tachi inejasia–ee ɨtꞌaa iidipata Tachi Akꞌõremaa. Tꞌãride kꞌawa pꞌanɨ tachia iidiruta pɨrã Tachi Akꞌõrepa ne–inaa oomerã ichia oo kꞌinia bɨkꞌa eperãarã kꞌaripaitꞌee, tachia iidiruta irua ũriitꞌee.
45015013	Faith	Mɨa ɨtꞌaa iidi bɨ parã pari aukꞌa ijãadamerã. Mãgá ijãadakꞌãri, Tachi Akꞌõrepa parã o–ĩa pꞌanapiitꞌee mãikꞌaapa kꞌãiwee pꞌanapiitꞌee. Iidi bɨ Tachi Akꞌõre Jaurepa parãmaa kꞌawaapimerã Akꞌõrepa kꞌĩsia iru bɨ Cristodeerã–itꞌee, tꞌãri o–ĩa nɨ pꞌanadamerã irumaa wãrutamaa.
43019041	Description	Jesús peedapꞌedaamãi ne–uu eujã kꞌaitꞌa baji. Mama baji mãu te uria ewaa kꞌorodapꞌedaa piuda ɨadaitꞌee. Mamĩda waide apida ɨada–e pꞌanajida.
66019020	Violence	Mamĩda ichia ma nemĩsia jita ataji ma ne–animal kꞌachia ome; chi mãgɨ́ nemĩsia kꞌĩrapite oodapa ne–inaa eperãarãpa pꞌoyaa oodakꞌaa ãchi juadoopa. Mãga oo bɨpa ma ne–animal kꞌachia, chi seewa jaraparipa eperãarã kꞌũraji ma nemĩsia tauchaa bɨpidamerã ãchi kꞌapꞌɨade mãikꞌaapa ma nemĩsia kꞌĩrakꞌa bɨmaa ɨtꞌaa tꞌɨ̃pataadamerã. Ma caballo tꞌorroo ɨ̃rɨ wã nipadapa ma nemĩsia ma seewa jarapari ome chokꞌai bɨta batꞌakꞌooji lagokꞌa tꞌɨpɨtau azufre ome jẽrajẽraa jira bɨdee.
45012020	Recommendation	Awara ãi ichiaba jara bɨ: ‘Eperãpa pɨ kꞌĩra unuamaa iru bɨ pɨrã, nãgá ooipia bɨ. Mãgɨ́ jarrapisia bakꞌãri, nekꞌopíji mãikꞌaapa opisia bakꞌãri, ne–inaa topíji. Mãgá ooru pɨrã, iru kꞌĩra nejasiapiitꞌee mãikꞌaapa irua pɨmaa kꞌachia oo kꞌinia bɨ oo–e pai.’ (Proverbios 25.21-22)
51003016	Recommendation	Tꞌãripa jɨrɨpatáatɨ Cristopa jarateeda waapɨara kꞌawaadaitꞌee mãikꞌaapa pꞌanapatáatɨ ma jarateedade jara bɨkꞌa. Iidítɨ Tachi Akꞌõrepa parã kꞌĩsia kꞌawaapimerã mãikꞌaapa jaratéetɨ ma jarateeda awaraarã pãchi tꞌãidepemaarãmaa. Ichiaba ũráatɨ oodamerã Cristopa oopi kꞌinia bɨkꞌa. Ma jõma oodai cheepurudakꞌãri kꞌaride salmos Tachi Akꞌõre Ũraa pꞌãdadepema, Akꞌõre kꞌari mãikꞌaapa Tachi Akꞌõre Jaurepa kꞌaripiru. Mãgɨ́ kꞌaridakꞌãri, tꞌãripa kꞌaridaipia bɨ Tachi Akꞌõremaa, iru jõmaarã kꞌãyaara tꞌãri piara bapari perã.
51003019	Recommendation	Jõdee ɨmɨkꞌĩraarã wẽra paraa beerã, pãchi wẽra kꞌinia iru pꞌanapatáatɨ. Kꞌĩrau pꞌananáatɨ ãra ome. Ma kꞌãyaara tꞌãri pia pꞌanapatáatɨ.
54005016	Recommendation	Waya mɨa jara bɨ: Cristode ijãapari ëreerãdepema pꞌẽtrãa paraa pɨrã, ma ijãaparipa chi pꞌẽtrãa kꞌaripaipia bɨ. Pëikꞌaraa bɨ ijãapataarãmaa kꞌaripa iidide, ãrapa ne–inaa iru pꞌanɨ araa–e pai perã audú chokꞌaraarã–itꞌee. Ijãapataarãpa akꞌɨdaipia bɨ pꞌẽtrãarã ëreerã wẽe chitoonɨ aupai.
62005011	Grace	Tachi Akꞌõrepa jara bɨ tachia iru Warrade wãara ijãadakꞌãri, ichita pꞌanapataadaitꞌee iru ome.
62005012	Faith	Mapa jaradai: “Chi Tachi Akꞌõre Warrade wãara ijãapari ɨtꞌaa wãitꞌee. Mamĩda chi Tachi Akꞌõre Warrade ijãa–e bɨ ɨtꞌaa wã–e paitꞌee. Mãgɨ́ atuaitꞌee.”
43008036	Grace	Mapa Tachi Akꞌõre Warrapa parã pꞌekꞌau kꞌachia jua ekꞌariipa uchia ataru pɨrã, wãara uchiadaitꞌee.
49003013	Faith	Tachi Akꞌõrepa ma jõma jara aupada ooda perã tachi ijãapataarã kꞌaripaitꞌee, o–ĩa para bátɨ. Mɨ nama carcelde chupɨria nɨ̃bɨ mĩda parã judio–eerãmaa jaratee kꞌiniapa, parã pia–ee, kꞌĩsia paraa pꞌanadaikꞌaraa bɨ. Ma kꞌãyaara o–ĩa pꞌanadaipia bɨ Tachi Akꞌõrepa parã judio–eerã ichiaba pia oo kꞌinia bairã Cristo kꞌapꞌɨa pari.
45016018	Sin	Mãgeerãpa oodakꞌaa Cristopa oopi bɨkꞌa. Jĩpꞌa ãchi–itꞌee aupai mimiapata. Pedee sia, iwarraa pedee jaratee pꞌanɨpa kꞌũrapata ijãapataarã, chi pia kꞌĩsia kꞌawada–e pꞌanɨɨrã.
45001029	Sin	Mãgá pꞌekꞌau kꞌachia kꞌĩra tꞌãdoo oo pꞌaneepachida. Mãgee eperãarã nãgá pꞌanapata: pariatua awaraarã jɨrɨpata aɨ ome kꞌãidaitꞌee; ikꞌawaa ne–inaa kꞌachia oodaitꞌee; chĩara netꞌaa kꞌɨ̃ayaa; chĩara kꞌachia ooyaa; chĩara kꞌĩra unuamaa iru bee ne–inaa kꞌaurepa; chĩara jɨrɨyaa peedaitꞌee; chõo jɨrɨyaa; chĩara kꞌũrayaa; tꞌãri kꞌachia–idaa; chĩara ãpɨte kꞌachia pedeeyaa;
55001014	Recommendation	Jɨ̃́aji Tachi Akꞌõrepa wãarata pɨmaa jara pëida. Tachi Akꞌõre Jaure, tachi ome baparipa pɨ kꞌaripaitꞌee.
48006008	Faith	Mãga pɨkꞌa kꞌachia kꞌĩra tꞌãdoo ooparipa ichia kꞌiniata oopꞌeda, ma kꞌachia jĩakꞌa ataitꞌee, atuaitꞌee perã. Jõdee Tachi Akꞌõre Jaurepa oopi bɨkꞌa ooparipa ne–inaa pia oopꞌeda, ma jĩakꞌa ataitꞌee, ɨtꞌaa wãitꞌee perã.
46010009	Recommendation	Ichiaba Tachi Akꞌõre kꞌĩraupináatɨ ãradepemaarãpa oodapꞌedaakꞌa, jaradakꞌãri Tachi Akꞌõrepa ãra pꞌoyaa pia akꞌɨ–e paji. Maperã Tachi Akꞌõrepa taamaarã pëiji kꞌaakꞌoodamerã. Mapa chokꞌara piujida.
46013005	Recommendation	Chĩara kꞌĩraupidakꞌaa mãikꞌaapa kꞌĩra nejasiapidakꞌaa. Tachi–itꞌee ne–inaa pipɨara jɨrɨdakꞌaa. Isapai kꞌĩraudakꞌaa. Kꞌĩra pꞌu–ua pꞌanadakꞌaa tachimaa chĩarapa ne–inaa kꞌachia ookꞌãri.
66009009	Description	Ãchi tꞌũade ne–inaa jɨ̃ pꞌanajida armadura hierrodee oodakꞌa. Wãaichookꞌoodaidakꞌãri, ãchi isia jĩwaapachida carro caballopa jidiupata jĩwaapatakꞌa, chokꞌara uchiadakꞌãri jura chõode.
43015022	Sin	ʼMɨa Akꞌõre netꞌaa jara che–e pada paara, ãrapa kꞌĩsiada–e pꞌanakꞌajida ãchia pꞌekꞌau kꞌachia oopata. Mamĩda mɨ Akꞌõrepa jara pëida jara cheji. Mapa ɨ̃rá “taipa kꞌawada–e pꞌanɨda” adaikꞌaraa bɨ.
51004005	Recommendation	Kꞌĩsia kꞌawaa pꞌanapatáatɨ ijãadakꞌaa beerã ome. Unuruta chaa ne–inaa jõma óotɨ ãchimaa Cristode ijãapidaitꞌee.
45006006	Faith	Kꞌawa pꞌanɨ Cristode ijãadai naaweda pꞌekꞌau kꞌachia ooyaa pꞌanapachida. Mamĩda ijãadakꞌãri mãikꞌaapa araa pꞌaneedakꞌãri iru ome, ma pꞌekꞌau kꞌachia ooyaa bɨ kꞌapꞌɨa kurusode piu pɨkꞌaji iru kꞌapꞌɨa ome. Mãgá uchiajida ma pꞌekꞌau kꞌachia ooyaa bɨ kꞌapꞌɨa jua ekꞌariipa, waa tachimaa kꞌachia oopinaamerã.
62003010	Sin	Nãga kꞌawa pꞌanɨ chisãgɨ́ Tachi Akꞌõre warrarã mãikꞌaapa chisãgɨ́ Netuara Poro Waibɨa warrarã. Chi oo–e bɨpa Tachi Akꞌõrepa oopi bɨkꞌa Tachi Akꞌõre warra–e. Ma awara chi ɨ̃pema Cristo kꞌaurepa kꞌĩra unuamaa iru bɨpa Tachi Akꞌõre warra–e.
45008007	Sin	Mãgee oo kꞌinia pꞌanapataarãpa ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa Tachi Akꞌõre kꞌĩra unuamaa iru pꞌanapata. Mapa oo kꞌiniadakꞌaa iru ũraa pꞌãdade jara bɨkꞌa. Wãara mãgá pꞌoyaa oodakꞌaa, Akꞌõre Jaure wẽe pꞌanadairã.
44002026	Faith	Mapa mɨ tꞌãri o–ĩa nɨ̃bɨ, mãikꞌaapa kꞌari kꞌinia bɨ, kꞌawa bairã Tachi Akꞌõrepa mɨ kꞌaripapari.
46010020	Sin	Ma kꞌãyaara jara kꞌinia bɨ Tachi Akꞌõrede ijãadakꞌaa beerãpa nechiara kꞌodai naaweda, bɨruta pɨrã ne–inaa juapa ooda kꞌĩrapite, akꞌɨpipata mãgɨde ijãa pꞌanɨ, tachia Cristode ijãapatakꞌa. Mamĩda mãga oodakꞌãri, wãara ooda–e ãchi akꞌõre waibɨa apata–itꞌee. Jĩpꞌa oopata netuaraarã–itꞌee, mãgee ne–inaa juapa ooda kꞌĩrapite ɨtꞌaa tꞌɨ̃pata netuarade perã. Maperã parã wãnáatɨ mãgɨ́ ne–inaa aɨ kꞌĩrapite ɨtꞌaa tꞌɨ̃patamaa kꞌodaitꞌee nechiara ata bɨdapꞌedaa ma ne–inaa kꞌĩrapite. Mãga ooruta pɨrã, akꞌɨpi pꞌanɨ araa pꞌana kꞌinia pꞌanɨ netuaraarã ome. ¡Mɨa mãga kꞌinia–e bɨ!
44013001	Description	Antioquiadepema Cristode ijãapataarã tꞌãide paraaji Akꞌõre pedee jarapataarã mãikꞌaapa jarateepataarã. Mãgɨɨrã paji Bernabé, Simón (ichiaba tꞌɨ̃jarapata Nerro), Lucio Cirene pꞌuurudepema, Menahem (aukꞌa warida Galilea pidaarã poro Herodes ome) mãikꞌaapa Saulo.
49005006	Recommendation	Mãgee pꞌekꞌau kꞌachia oopataarã atuadaitꞌee, Tachi Akꞌõre kꞌĩraupipata perã ãchia kꞌachia oo jõnɨpa mãikꞌaapa oodaamaa pꞌanapata perã irua oopi bɨkꞌa. Kꞌũrapináatɨ mãgee pariatua pedeepataarã apidaamaa, seewa jarateepata perã.
56001011	Sin	Tito, mãɨrãmaa jarateepináaji. Ãchia jarateedaikꞌaraa bɨ, ma kꞌaurepa ɨmɨkꞌĩraarã, wẽraarã, ãchi warrarã paara kꞌũrapata perã. Mãgeerãpa kꞌĩra nejasia wẽe seewa jarateepata pꞌaratꞌa atadaitꞌee ãchi–itꞌee.
43013011	Sin	Jesupa mãga jaraji kꞌawa bada perã kꞌaipa ichi traicionaaitꞌee bɨ.
43010001	Sin	Mãpai Jesupa mãgaji: —Mɨa wãarata jararu. Eperãarã oveja kꞌãipatamãi tꞌĩudakꞌãri, puerta eere tꞌĩupata. Maperã eperã ma puerta eere tꞌĩu–e pɨrã, mãgɨ́ nechɨayaa bɨ.
61002015	Sin	Mãgá pꞌana kꞌiniapa ãchia Tachi Akꞌõre o atuajida. Oodai kꞌãyaara Tachi Akꞌõrepa oopi bɨkꞌa, oopata chonaarãwedapema Bosor warra Balaampa oodakꞌa. Mãgɨpa ne–inaa kꞌachia ooitꞌee paji, pꞌaratꞌa audú ata kꞌinia bada perã mãga oorumaa.
44014005	Violence	Maapai ũkꞌuru judiorã mãikꞌaapa judio–eerã pedeeteejida ãchi poroorã ome miapidaitꞌee; mãupa batꞌa peedaitꞌee.
43021017	Description	Waya iidida õpee iidiji: —Simón, Juan warra, ¿pɨa mɨ kꞌinia iru bɨkꞌã? aji. Pedro kꞌĩra pia–ee baji Jesupa iidida õpee mãgá iidida perã. Pꞌanauji: —Tachi Waibɨa, pɨa jõma kꞌawa bɨ. Kꞌawa bɨda aji, mɨa pɨ kꞌinia iru bɨ. Jesupa mãgaji: —Mɨde ijãapataarã akꞌɨpariipáde aji, oveja akꞌɨparipa ichi ovejaarã akꞌɨparikꞌa.
66021027	Sin	Mamĩda ma pꞌuurude ne–inaa kꞌachia apida unuda–e paitꞌee. Kꞌachia oopataarã apida mãikꞌaapa seewa jarapataarã apida mama unuda–e paitꞌee. Aba unudaitꞌee Tachi Akꞌõrepa tꞌɨ̃ pꞌãpidaarã Oveja Chakꞌe librode.
66017004	Sin	Mãgɨ́ wẽrapa pꞌaru pꞌupꞌuchia pꞌoree ome jɨ̃ baji. Ichiaba nẽe, mãu pi–ia mãikꞌaapa perla jɨ̃ baji. Ichi juade iru baji copa nẽedee ooda. Mãgɨ́ ipuru baji ne–inaa kꞌachia kꞌĩra tꞌãdoopa; ne–inaa jõmaweda Tachi Akꞌõrepa unuamaa iru bɨ.
51003014	Recommendation	Ma awara chikꞌinia pꞌanapatáatɨ. Mãga pꞌanapataadakꞌãri, wãara oodai ma jõma etꞌewa jarada Tachi Akꞌõredeerãpa oopataadamerã.
43012023	Description	Ũrikꞌãri judio–eerãpa iru jɨrɨmaa pꞌanɨ, Jesupa mãgaji: —Ewari paruda aji, Eperã Akꞌõre Truadepema ɨtꞌaa wãitꞌee.
45002022	Sin	Jarapata tachi wẽra omepai kꞌãipia bɨ. Mamĩda parãdepema ũkꞌuruurãpa chĩara wẽra jɨrɨpata, aɨ ome kꞌãidaitꞌee. Kꞌĩra unuamaa iru pꞌanapatada apata ne–inaa kꞌĩra tꞌãdoo juapa ooda, aɨ kꞌĩrapite ɨtꞌaa tꞌɨ̃pata. Mamĩda parãdepemaarã ũkꞌuru tꞌĩupata mãgee ne–inaa iru pꞌanɨ tede nechɨadaitꞌee.
45007008	Sin	Mamĩda tachia Akꞌõre Ũraa pꞌãda iru pꞌanɨ. Maperã mɨ pꞌekꞌau kꞌachia ooyaa bɨ kꞌapꞌɨapa waapɨara mɨmaa chĩara netꞌaa kꞌɨ̃apipari, mãgɨpa oopi kꞌinia bairã ma ũraade jara bɨ eperãarãpa oonaadamerã. Ma ũraa wẽ–e pada paara, ¿sãga oopikꞌajima ma ũraade jara bɨ oonaadamerã? ¡Maarepida oopi–e pakꞌaji!
44026017	Grace	Ma–itꞌee pɨ pëiitꞌeeda aji, judiorãmaa mãikꞌaapa judio–eerãmaa. Mamĩda pɨ kꞌaripa ataitꞌee ãchi juadeepa.
56003003	Sin	Naaweda tachia Cristo kꞌawada–e pꞌanadakꞌãri, kꞌachia pꞌanapachida. Oodaamaa pꞌanapachida Tachi Akꞌõrepa jara pëidakꞌa. Atua pꞌanajida, seewa jara pꞌanɨpa tachi itu kꞌũra pꞌanadapꞌedaa perã. Esclavoorãkꞌa pꞌanapachida, tachia oo kꞌiniata ne–inaa kꞌachia kꞌĩra tꞌãdoo oo nipapatapꞌedaa perã. Tꞌãri kꞌachia–idaa pꞌanapachida. Awaraarã unuamaa iru pꞌanapachida, ne–inaa iru pꞌanadapꞌedaa kꞌaurepa. Chikꞌĩra unuamaa pꞌanapachida.
54005021	Recommendation	Tachi Akꞌõre kꞌĩrapite mãikꞌaapa Jesucristo kꞌĩrapite, angeleerã jɨrɨtꞌerada kꞌĩrapite paara, mɨa jara bɨ: óoji mɨa etꞌewa jaradakꞌa. Mamĩda pɨchi kꞌinia aba pipɨara akꞌɨnáaji awaraa kꞌãyaara.
58010035	Recommendation	Jõma ma etꞌewa jarada wãara perã, waaweenáatɨ. Tachi Akꞌõrepa kꞌĩsia iru bɨ parãmaa ne–inaa pi–ia teeitꞌee.
46004002	Faith	Irua tai mãgá pëida perã, chokꞌekꞌee pꞌanadaipia bɨ.
44009043	Description	Maperã Pedro kꞌãima chokꞌara beeji ma pꞌuurude, ne–e pꞌoopari tꞌɨ̃jarapatapꞌedaa Simón tede.
46003016	Grace	Tachi Akꞌõre ichi te waibɨade baparikꞌa, ichi Jaure bapari parã ome. Maperã parã iru tékꞌapɨ pꞌanɨ.
58010019	Faith	Mãpai ɨ̃pemaarã, Jesucristo waa batꞌada kꞌaurepa nãgaweda tachi panadai Tachi Akꞌõre bɨmaa.
43008021	Sin	Mãpai waya Jesupa mãgaji: —Mɨ ãyaa wãitꞌeeda aji. Parãpa mɨ jɨrɨdaitꞌee. Mamĩda mɨ unuda–e paitꞌee. Atuadaitꞌee pãchia pꞌekꞌau kꞌachia oopata kꞌaurepa. Mapa mɨ wãitꞌee bɨmaa parã pꞌoyaa wãda–eda aji.
51003012	Recommendation	Tachi Akꞌõrepa parã mãgá jɨrɨtꞌeraji ichideerã papiitꞌee. Parã kꞌinia iru bapari perã, parã awara bɨji nãga pꞌanapataadamerã awaraarã ome: chupɨria kꞌawaa; tꞌãri pia; audua–ee; kꞌĩrau–ee; tꞌãripa choo, nepɨrade baairuta pɨjida.
43012026	Faith	Apidaapa oo kꞌinia bɨ pɨrã mɨa oopi bɨkꞌa, mãgɨ́ nipaipia bɨ mɨ ome mɨ wãrumaa. Mãga ooru pɨrã, mɨ Akꞌõrepa iru pia akꞌɨitꞌee.
54003004	Description	Ichi te pidaarã pia akꞌɨ baipia bɨ, chi warrarãpa ichi waaweedamerã mãikꞌaapa chokꞌekꞌee pꞌanadamerã.
52005011	Recommendation	Maperã o–ĩa para bátɨ mãikꞌaapa chikꞌaripa pꞌanapatáatɨ oodaitꞌee irua oopi bɨkꞌa, parãpa nãga weda oomaa pꞌanɨkꞌa.
62003011	Recommendation	Cristode ijãadakꞌãriipa parãpa nãga ũridooda: chikꞌinia pꞌanapataadaipia bɨ.
46007026	Recommendation	Ɨ̃rapema ijãapataarã miapi iru pꞌanadairã, mɨ–itꞌee pipɨara bɨ tuu baitꞌee.
43003001	Description	Bapachi fariseo tꞌɨ̃jarapatapꞌedaa Nicodemo. Judiorã poro waibɨarãdepema paji.
59002025	Description	Tachi Akꞌõrepa Abraham ome oodakꞌa ichiaba ooji Rahab ome. Mãgɨ́ prostituta baji. Mamĩda Israel pidaarã chedakꞌãri iru baparimãi ma pꞌuuru akꞌɨde, irua ma Israel pidaarã kꞌaripaji ichi aukꞌaarãpa jita atanaadamerã. Mãga ooji Tachi Akꞌõrede ijãa bada perã. Mãgá ooda perã mãikꞌaapa wãara ijãada perã, Tachi Akꞌõrepa mãgɨ́ wẽra pꞌekꞌau kꞌachia wẽe akꞌɨji.
54002015	Faith	Ma kꞌaurepa eperãarã jõmaweda o kꞌachiade pꞌaneejida. Mamĩda wẽraarã paara ma o kꞌachiadeepa uchiadai Cristode ijãaruta pɨrã mãikꞌaapa kꞌĩra jĩpꞌa ooruta pɨrã Tachi Akꞌõrepa kꞌinia bɨkꞌa; ãchideerã pia akꞌɨpataadamerã mãikꞌaapa awaraarã kꞌinia iru pꞌanapataadamerã.
44013017	Grace	Tai Israel pidaarãpa ijãa pꞌanɨda aji, chonaarãweda Tachi Akꞌõrepa tai chonaarã jɨrɨtꞌeraji ichi–itꞌee. Ãchi ĩwapiji Egiptode, atꞌãri awaraa eujãdepemaarãkꞌa pꞌanajida mĩda. Ichi juapa ãchi mamãikꞌaapa uchiapiji, ichi jõmaarã kꞌãyaara waibɨara bairã.
44015008	Grace	Tachi Akꞌõrepa ãchi tꞌãride iru pꞌanadapꞌedaa kꞌawa bada perã, akꞌɨpiji ichia ãchi jida kꞌinia iru bɨ, tachi kꞌinia iru bɨkꞌa. Mãga akꞌɨpiji ãchimaa pëikꞌãri ichi Jaure, tachimaa pëidakꞌa.
59002011	Sin	Iruata jaraji: ‘Miakꞌãi bɨ awaraarã ome kꞌãináaji.’ Ichiaba jaraji: ‘Eperã peenáaji.’ (Éxodo 20.13-14) Mapa awaraa jɨrɨ–e pɨjida, eperã peeru pɨrã, ichita oo–e bɨ jõmaweda Tachi Akꞌõrepa jara bɨkꞌa.
43010028	Grace	Mɨa ãchi o kꞌachiadeepa kꞌaripa atapari atuanaadamerã; jĩpꞌa ichita chokꞌai pꞌanapataadamerã Tachi Akꞌõre ome. Apidaapa ãchi pꞌoyaa jãri atada–e pai mɨ juadeepa.
45016020	Grace	Parãpa ma seewa jarateepataarãpa jara pꞌanɨ ũrida–e pɨrã, Tachi Akꞌõrepa isapai pꞌoyaai Satanás, chi ãchimaa mãga oopi bɨ. Mãgá parã kꞌãiwee pꞌanadai, kꞌĩsia awara–awaraa pꞌanadai kꞌãyaara. Mɨa ɨtꞌaa iidi bɨ Tachi Waibɨa Jesupa made parã kꞌaripamerã.
55003005	Sin	Mãgeerã chipꞌedaipata Cristode ijãapataarã ome ɨtꞌaa tꞌɨ̃de. Mamĩda seewata mãga oo pꞌanɨ, oo kꞌiniadakꞌaa perã Cristopa oopi bɨkꞌa. ¡Ãyaa béeji mãgeerã ikꞌaawaapa!
45012005	Description	Mãga pɨkꞌa bɨ tachi Cristode ijãapataarã. Tachi jõma araa pꞌanɨ iru ome. Mapa aukꞌa araa pꞌanɨ apemaarã ijãapataarã ome kꞌapꞌɨa apai bɨkꞌa.
56003008	Faith	Mɨa etꞌewa pꞌãda wãarapɨ. Maperã mãgɨ́ ũraa ipꞌii jarateeipia bɨ ijãapataarãmaa, mãga ũridakꞌãri, ne–inaa pia kꞌĩra tꞌãdoo oo pꞌanadamerã. Mãga oodakꞌãri, eperãarã jõmaweda kꞌaripadaitꞌee, Tachi Akꞌõrepa kꞌinia bɨkꞌa.
59002023	Faith	Ma awara mãga ookꞌãri, wãara uchiaji Tachi Akꞌõre Ũraa pꞌãdade jara bɨkꞌa: ‘Abrahampa Tachi Akꞌõrepa jarada ijãaji. Maperã Tachi Akꞌõrepa iru pia akꞌɨpachi.’ (Génesis 15.6) Abrahampa ichia wãara ijãada mãgá akꞌɨpida perã, Tachi Akꞌõre kꞌõpꞌãyoda apachida.
59002001	Faith	Ɨ̃pemaarã, parãpa kꞌawa pꞌanɨ netꞌaa jõma Tachi Waibɨa Jesucristo jua ekꞌari nɨ̃bɨ. Iruata Tachi Akꞌõre kꞌĩra wãree iru bɨ. Mãga kꞌawa pꞌanɨta mãikꞌaapa irude ijãa pꞌanɨta, ¿sãapꞌeda parãpa aba kꞌiniara iru pꞌanapatama apemaarã kꞌãyaara? Tachi Akꞌõrepa mãga oopikꞌaa.
45003013	Sin	‘Nãga pɨkꞌa pꞌanɨ. Ara piuda kꞌapꞌɨa pia ɨada–e pakꞌãri, mikꞌia uchiaparikꞌa ma ɨadapꞌedaamãiipa, mãga pɨkꞌa pedee kꞌachia uchiapari ãchi itꞌaideepa, tꞌãri kꞌachia–idaa pꞌanapata perã. Ãchi itꞌaideepa seewa aupai uchiapari.’ (Salmos 5.9) ‘Ara taamapa neera mera iru baparikꞌa chi kꞌidade eperã kꞌaaitꞌee, mãga pɨkꞌa ãchi imeraa pedeepa eperãarã kꞌũrapata ne–inaa kꞌachia oopidaitꞌee.’ (Salmos 140.3)
49005028	Recommendation	Cristopa tachi ijãapataarã, ichi kꞌapꞌɨa apai pɨkꞌa pꞌanɨɨrã, mãgá kꞌinia iru bapari perã, ɨmɨkꞌĩraarãpa ãchi wẽraarã ichiaba kꞌinia iru pꞌanapataadaipia bɨ ãchi kꞌapꞌɨakꞌa. Ɨmɨkꞌĩrapa ichi wẽra wãara kꞌinia iru bakꞌãri, pia akꞌɨ bapariitꞌee, ichi kꞌapꞌɨa akꞌɨ baparikꞌa.
45009030	Faith	Tachia ¿kꞌãata kꞌawaadaima kꞌĩsiadakꞌãri Akꞌõrepa mãga oodade Israel pidaarã ome? Kꞌawa pꞌanɨ judio–eerãpa Tachi Akꞌõre jɨrɨda–e pꞌanajida. Mamĩda ɨ̃rá pꞌekꞌau kꞌachia wẽe pꞌanapata Tachi Akꞌõre kꞌĩrapite, Cristode ijãapata perã.
54003009	Faith	Tachi Akꞌõrepa wãarata kꞌawapida Cristo kꞌapꞌɨa pari tꞌãripa ijãadaipia bɨ, kꞌĩsia pꞌua–ee.
54006002	Recommendation	Chipari ichiaba Cristode ijãa bɨ pɨrã, ma esclavopa kꞌĩsiaikꞌaraa bɨ oo–e paitꞌee jõma chiparipa oopi bɨkꞌa, ichi ɨ̃pema perã Cristo kꞌaurepa. Ma kꞌãyaara audupɨara tꞌãripa ooipia bɨ chiparipa oopi bɨkꞌa iru kꞌaripaitꞌee mãikꞌaapa akꞌɨpiitꞌee iru kꞌinia iru bɨ Cristo kꞌapꞌɨa pari. Ma jõma jara aupada jãpema ijãapataarãmaa jaratéeji mãikꞌaapa ũráaji mãga oodamerã.
45003003	Faith	Made Akꞌõrepa ichi ũraa jaraji judiorãmaa. Mamĩda ãchidepema ũkꞌuruurãpa ma ũraa ijãada–e pꞌanapachida. Maperã ooda–e paji irua oopi kꞌinia bɨkꞌa. Ãrapa mãgá ijãada–e pꞌanadapꞌedaa perã, ¿Akꞌõrepa oo amaa beejikꞌã ichia jaradakꞌa ma ũraa pꞌãdade?
43019034	Violence	Ma kꞌãyaara soldaopa Jesús orrode miasupa sutꞌaaji. Aramata uchiaji waa pania ome.
43015012	Recommendation	Mɨa nãga jara bɨ: Chikꞌinia pꞌanapatáatɨ, mɨa parã kꞌinia iru baparikꞌa.
45006013	Recommendation	Ne–inaa kꞌachia oopináatɨ pãchi juamaa, bɨɨrɨmaa, itꞌaimaa, taumaa. Jĩpꞌa pãchi kꞌapꞌɨa bɨ́tɨ Tachi Akꞌõre jua ekꞌari, irua ne–inaa pia oopimerã ma kꞌapꞌɨamaa. Pꞌanapatáatɨ kꞌapꞌɨa chiwidi iru pꞌanɨkꞌa, parã aukꞌa pꞌirabai pɨkꞌadapꞌedaa perã Cristo ome, iru kꞌapꞌɨa chiwidi pꞌirabaikꞌãri.
58010039	Faith	Tachi Akꞌõrepa mãga jaraji mĩda, tachita atuada–e paitꞌee ma ijãada–eerãkꞌa, Cristode wãara ijãapata perã. Maperãpɨ irua tachi kꞌaripaitꞌee irumaa parutamaa.
45011026	Grace	Ma tꞌẽepai, Israel pidaarã chokꞌara aukꞌa Cristode ijãadaitꞌee mãikꞌaapa Akꞌõrepa ãra o kꞌachiadeepa kꞌaripa ataitꞌee, iru ũraa pꞌãdade jara bɨkꞌa: ‘Tachi Kꞌaripapari uchiaitꞌee Israel pidaarã tꞌãideepa, Sión pꞌuurudeepa. Jacobdeepa uchiadapꞌedaarã o kꞌachiadeepa kꞌaripa ataitꞌee.
52002015	Violence	Mãgee judiorãpa Tachi Waibɨa Jesús peepijida, ãchi aukꞌaarãpa chonaarãweda Tachi Akꞌõre pedee jarapataarã peepidapꞌedaakꞌa. Jesús peepidapꞌeda, tꞌãri kꞌachiapa tai jida jɨrɨpachida miapidaitꞌee mãikꞌaapa tꞌɨmɨ́ jërekꞌoodaitꞌee ãchi eujãdeepa. Tachi Akꞌõrepa mãgee eperãarã pia akꞌɨ–e. Mãgeerãpa eperãarã jõmaweda kꞌĩra unuamaa iru pꞌanɨ.
58010026	Sin	Ijãadakꞌãri Tachi Akꞌõrepa wãarata jara pëida Cristode, tachia oo kꞌiniata oo wãruta pɨrã, ijãa amaa kꞌiniapa, kꞌĩsiadaikꞌaraa bɨ awaraa ne–inaapa tachia pꞌekꞌau kꞌachia oopata wẽpapii. Cristo awara ne–inaa wẽ–e tachia pꞌekꞌau kꞌachia oopata wẽpapiitꞌee.
49002006	Grace	Tachi Akꞌõrepa tachi Jesucristo ome araa pꞌanapida perã, jaradai irua Cristo chokꞌai pꞌirabaipikꞌãri, tachi aukꞌa mãgá chokꞌai pꞌirabai pɨkꞌapiji. Ma awara Tachi Akꞌõrepa Cristo su–akꞌɨ beepikꞌãri ichi juaraare ɨtꞌari, tachi aukꞌa mama su–akꞌɨ pꞌanee pɨkꞌapiji, Cristo ome araa pꞌanapata perã.
49004025	Recommendation	Mãga pꞌanadaitꞌee waa seewa jaranáatɨ. Ichita wãarata jarapatáatɨ awaraarãmaa, tachi jõmaweda kꞌapꞌɨa apai pɨkꞌa araa pꞌanadairã tachi poro Cristo jua ekꞌari.
48002005	Faith	Taipa maarepida kꞌĩsiada–e paji oodaitꞌee mãgeerãpa oopi kꞌinia pꞌanadapꞌedaakꞌa. Cristopa ooda eperãarã kꞌaripaitꞌee, ma pedee wãara jɨ̃a kꞌinia pꞌanajida parã–itꞌee.
46014013	Recommendation	Mamĩda iidi kꞌinia pꞌanɨ pɨrã Akꞌõrepa pedeepimerã kꞌawada–e pꞌanɨ pedeede, mãgara ichiaba iididaipia bɨ kꞌawapimerã kꞌãata jara kꞌinia bɨ mãgɨ́ pedee. Mãgá awaraarãmaa jarateedai.
44009001	Violence	Felipepa mãga oo bɨ misa, Saulopa Cristode ijãapataarã peekꞌooitꞌeeda apachi. Mapa wãji judiorã pꞌaareerã poro waibɨamaa
43017013	Description	ʼƗ̃rá mɨ wãitꞌee pɨmaa. Na pꞌekꞌau eujãde bɨde mɨa nãgɨ́ pedee jara bɨ, ãrapa o–ĩa ũridamerã mãikꞌaapa tꞌãri o–ĩadaidamerã, mɨ tꞌãri o–ĩa bɨkꞌa.
60004013	Recommendation	Ma kꞌãyaara o–ĩa pꞌanátɨ parã miapidakꞌãri Cristo miapidapꞌedaakꞌa, ne–inaa pia oo pꞌanɨ kꞌaurepa. O–ĩa pꞌanadai mãgá miaruta misa na eujãde, kꞌawa pꞌanadairã na ewari wãara tꞌãri o–ĩa pꞌanadaitꞌee Cristo chekꞌãri ichi kꞌĩra wãree unupide jõmaarãmaa.
44011006	Description	Pi–ia akꞌɨji kꞌawaaitꞌee kꞌãata edajãde paraaji. Unuji ne–animalaarã kꞌĩra tꞌãdoo, bɨɨrɨpa nĩuteepata, kꞌachia beepata, bipa nĩuteepata mãikꞌaapa wãabaipata.
51003008	Recommendation	Mamĩda ɨ̃rá mãga pꞌanadaikꞌaraa bɨ. Mapa nãgee jõmaweda oo amáatɨ. Kꞌĩrau mãikꞌaapa tꞌãri kꞌachia pꞌananáatɨ. Kꞌĩsianáatɨ chĩara kꞌachia oodaitꞌee. Pedee kꞌachia pedeenáatɨ awaraarã ãpɨte mãikꞌaapa ikꞌachia pedeenáatɨ.
44018003	Description	Pablo pꞌasiade wãkꞌãri ma judío badamaa, kꞌawaa ataji ichi jĩakꞌa Aquilapa carpa oopari. Mapa Pablo ãra ome beeji ma mimia oomaa.
45006012	Sin	Oonáatɨ ma pꞌekꞌau kꞌachia ooyaa bɨ kꞌapꞌɨapa oopi kꞌinia bɨkꞌa parãmaa. Mãgɨ́ kꞌaurepa ne–inaa kꞌachia kꞌĩra tꞌãdoo oopata. Mamĩda ma kꞌapꞌɨa jõitꞌeepɨ.
53003012	Recommendation	Maperãpɨ Tachi Waibɨa Jesucristopa taimaa jarapiru: mãgee eperãarã kꞌãiwee mimiadaipia bɨ mãikꞌaapa chikꞌo atadaipia bɨ ãchi juadoopa.
44007009	Sin	ʼMãgɨ́ Jacob warrarã pada, tachi chonaarãpa, ãchi ɨ̃pema José kꞌĩra unuamaa iru pꞌanapachida. Maperã netotꞌaajida esclavokꞌa Egiptodee wãyaa wãdapꞌedaarãmaa. Mamĩda Tachi Akꞌõre José ome baji.
44011028	Description	Mama pꞌanɨde mãɨrãdepema aba tꞌɨ̃jarapatapꞌedaa Agabo, ijãapataarã kꞌĩrapite bainɨ̃ beepꞌeda, Tachi Akꞌõre Jaurepa jarapiji jarra oodaitꞌee jõmaweda Roma jua ekꞌari pꞌanɨɨrã eujãde. Wãara, aɨ tꞌẽepai mãgɨpa jaradakꞌa pꞌasaji César Claudio Romadepema reyrã poro waibɨa bakꞌãri.
44020036	Description	Mãga jarapꞌeda, Pablo bedabaidachi mãikꞌaapa ɨtꞌaa tꞌɨ̃ji Tachi Akꞌõremaa jõmaarã ome.
48005024	Faith	Ma etꞌewa jara aupadade kꞌĩsiadakꞌãri, kꞌawa pꞌanɨ Jesucristode ijãapataarãpa oo amaapata ãchi pꞌekꞌau kꞌachia ooyaa bɨ kꞌapꞌɨapa ne–inaa kꞌachia kꞌĩra tꞌãdoo oopata.
59001002	Recommendation	Ɨ̃pemaarã Cristo kꞌaurepa, parã nepɨrade pꞌanadakꞌãri maa–e pɨrã chupɨria jõnadakꞌãri, waapɨara Cristode o–ĩa ijãa pꞌanátɨ.
62001006	Sin	Tachidepemapa jarai ichi araa bapari Tachi Akꞌõre ome. Mamĩda ma eperãpa atꞌãri ne–inaa kꞌachia oomaa bɨ pɨrã, seewamaa bɨ. Ichia oo–e bɨ Tachi Akꞌõrepa wãarata jara pëidakꞌa.
44010011	Description	unuji pajã ewadaru. Madeepa ɨtꞌariipa che wãji lienzokꞌa bɨ. Ma kꞌɨ̃ chaa jɨ̃ beeji.
44002009	Description	Nama eperãarã pꞌanɨ Partia, Media, Elam, Mesopotamia, Judea, Capadocia, Ponto mãikꞌaapa Ásia eujãdepemaarã.
51001010	Faith	Taipa mãga iidipata kꞌinia pꞌanadairã parã pꞌanapataadamerã Tachi Waibɨadeerãkꞌa, ne–inaa jõma oomaa pꞌanɨ irua kꞌinia bɨkꞌa. Mãga pꞌanadakꞌãri, ne–inaa pia kꞌĩra tꞌãdoo oodaitꞌee mãikꞌaapa Tachi Akꞌõre pipɨara kꞌawaadaitꞌee.
54001018	Recommendation	Timoteo, pɨ mɨchi warrakꞌa bairã, mɨa na ũraa jararu. Kꞌirãpáji Tachi Akꞌõrepa jarapida pɨmaa ichi pedee jarapataarã itꞌaideepa. Ma jaradapꞌedaakꞌa ookꞌãri, kꞌĩsia pꞌua–ee chooitꞌee wãarata ijãa bɨde, soldaopa chooparikꞌa ãpɨtee wã–ee chõo jõnɨde.
66019001	Faith	Ma tꞌẽepai mɨa ũriji eperãarã chokꞌara ɨtꞌari golpe pedeemaa pꞌanɨkꞌa: —¡Ɨtꞌaa tꞌɨ̃dáma Tachi Akꞌõremaa! ¡Iru jõmaarã kꞌãyaara waibɨara bɨ! Iruata tachi o kꞌachiadeepa kꞌaripa ataji atuanaadamerã. Mapa Tachi Akꞌõre aupaita waaweedaipia bɨ mãikꞌaapa iru jua ekꞌari aupaita pꞌanapataadaipia bɨ.
49002001	Grace	Cristode ijãadai naaweda, Tachi Akꞌõre–itꞌee parã piu pɨkꞌa pꞌanajida, irua oopi bɨkꞌa oodaamaa pꞌanapatapꞌedaa perã mãikꞌaapa pꞌekꞌau kꞌachia ooi awaa pꞌanapatapꞌedaa perã.
46010021	Sin	¿Parã araa pꞌanadaipia bɨkꞌã netuara ome? ¡Mãgá oodaikꞌaraa bɨ, Cristo waa batꞌada kꞌaurepa iru ome araa pꞌanapata perã! ¿Netuara eere pꞌanɨɨrã ome kꞌodaipia bɨkꞌã nechiara netuaramaa teeda? Mãga oodaikꞌaraa bɨ, Cristode ijãapataarã ome araa pꞌanapata perã iru piuda kꞌaurepa.
49005003	Recommendation	Tachi Akꞌõrepa parã awara bɨda perã Cristokꞌa pꞌanapataadamerã, nãgee pꞌekꞌau kꞌachia eperãarãpa oopata jida jaradaikꞌaraa bɨ: miakꞌãi pꞌanɨɨrã awaraarã ome kꞌãipata; kꞌĩra nejasia wẽe awaraarã jɨrɨpata pꞌekꞌau oodaitꞌee ãchi ome; awaraarã wẽra wa netꞌaa kꞌɨ̃apata.
56001015	Sin	Cristo kꞌaurepa pꞌekꞌau kꞌachia wẽe pꞌanadakꞌãri, ne–inaa jõmaweda pia bɨ tachi–itꞌee; chikꞌo kꞌodaitꞌee mãikꞌaapa itꞌabarreepema netꞌaa. Jõdee jãgee pꞌekꞌau kꞌachia oopataarã–itꞌee mãikꞌaapa Cristo ũraade ijãadakꞌaa beerã–itꞌee, maarepida ne–inaa pia wẽ–e. Ãchi–itꞌee jõmaweda kꞌachia bɨ. Ãchi kꞌĩsia paara kꞌachia bɨ, Akꞌõrepa kꞌinia bɨkꞌa kꞌĩsiadakꞌaa perã.
44009021	Description	Mãga ũridakꞌãri, jõmaarãpa akꞌɨtrua para beepachi mãikꞌaapa mãgapachida: —¿Nãgɨ́ paji–ekꞌã ajida, Jerusalende jɨrɨ nipapata peeitꞌee jõmaweda Jesude ijãapataarã? ¿Ichiaba nama cheji–ekꞌã ajida, ijãapataarã jita pꞌe ateede pꞌaareerã poroorãmaa?
58008006	Description	Kꞌawa pꞌanɨ tachi Pꞌaareerã Poro Waibɨapa oo bɨ ɨtꞌari pipɨara bɨ na pꞌekꞌau eujãdepema pꞌaareerãpa oopata kꞌãyaara. Mãga bɨ Tachi Akꞌõrepa ichi ũraa chiwidide jara bairã tachi pia akꞌɨpariitꞌee Cristo kꞌaurepa.
50001021	Faith	Mɨa nãga ijãapari. Mɨ bapari ooitꞌee Cristopa oopi bɨkꞌa. Mamĩda mɨa kꞌawa bɨ jai–idaakꞌãri pipɨara bapariitꞌee, ɨtꞌari Cristo ome ichita bapariitꞌee perã.
50001006	Faith	Mãgá ijãadakꞌãri, Tachi Akꞌõrepa parã tꞌãri pia pꞌanapiji ichia kꞌĩsia iru badakꞌa. Mɨa tꞌãride kꞌawa bɨ Tachi Akꞌõrepa mãgá oo wãkꞌãtɨ wãitꞌee, irukꞌa tꞌãri pia parutamaa Cristo waya chekꞌãri.
62005020	Faith	Ichiaba kꞌawa pꞌanɨ Tachi Akꞌõre Warra na pꞌekꞌau eujãdee cheji Tachi Akꞌõre kꞌawapiitꞌee tachimaa, mãgá kꞌawaadamerã kꞌaita wãara Tachi Akꞌõre. Tachi ijãapataarã chaa tꞌãri a–ba bapari ma wãara Akꞌõre ome, tꞌãri a–ba bapari perã iru Warra Jesucristo ome. Mãgɨta wãara Tachi Akꞌõre. Iru kꞌaurepata ɨtꞌaa wãdaitꞌee.
45012018	Recommendation	Awaraarã nepɨra jɨrɨyaa pꞌanɨ mĩda, parã jõdee kꞌãiwee pꞌanapatáatɨ chĩara ome.
58010023	Faith	Mãgapai–epɨ. Ichita pꞌanadáma tachi pꞌanadapꞌedaakꞌa naa tꞌãripa ijãadakꞌãri, kꞌawa pꞌanadairã Tachi Akꞌõrepa teeitꞌee ne–inaa jõma ichia kꞌĩsia iru bɨ tachi–itꞌee. ¡Tachi Akꞌõrepa ichita oopari ichia jara bɨkꞌa!
43014027	Grace	ʼMɨ wãi naaweda, parã tꞌãri kꞌãiweepi kꞌinia bɨ. Tꞌãri kꞌãiwee pꞌanapatáatɨ. Mɨa arakꞌatɨapai kꞌãiwee pꞌanapi–e, na pꞌekꞌau eujãdepemaarãpa oopatakꞌa. Mapa tꞌãri pꞌua pꞌananáatɨ mãikꞌaapa pꞌeranáatɨ.
47005006	Faith	Tachi Akꞌõrepa mãgá ne–inaa kꞌĩsia iru bapari perã ichideerã–itꞌee, na pꞌekꞌau eujãde pꞌanɨ misa, tachi kꞌãiwee pꞌanapataadai. Wãara kꞌawa pꞌanɨ na pꞌekꞌau eujãdepema kꞌapꞌɨade pꞌanɨ misa, Tachi Waibɨa ikꞌaawaapa tꞌɨmɨ́ pɨkꞌa pꞌanɨ.
43012047	Grace	Eperãpa mɨ ũraa ũripꞌeda, made jara bɨkꞌa oo–e pɨrã, mɨa jara–e ma eperã atuaitꞌee. Mɨ che–e paji na pꞌekꞌau eujãdepemaarã atuapiitꞌee. Ma kꞌãyaara mɨ cheji eperãarã o kꞌachiadeepa kꞌaripa atade.
62003012	Sin	Tachia mãga kꞌawa pꞌanadairã, oonaadáma Caínpa oodakꞌa. Ichia ooji Netuara Poro Waibɨapa oopidakꞌa. Chi ɨ̃pema kꞌĩra unuamaa iru bapꞌeda, peetꞌaaji. ¿Sãapꞌeda mãga ooji? Ichi tꞌãri kꞌachia bapachi. Jõdee chi ɨ̃pema tꞌãri pia bapachi.
66016020	Description	Ma awara ma wëre nɨ̃bɨde jõmaweda isla ee ome wẽpadachida.
58011012	Description	Mãpai Abraham eperã piudakꞌa baji mĩda, warrarã chokꞌara irudeepa uchiajida, lucero pajãde nɨ̃bɨkꞌa mãikꞌaapa pꞌusa ide ipu tau nãusaa nɨ̃bɨkꞌa.
54001017	Faith	Maperã o–ĩa ɨtꞌaa tꞌɨ̃dáma Tachi Ɨtꞌaripema Reymaa. Iru jõmaarã kꞌãyaara waibɨara bɨ. Iru trua ichita bapari. Iru aupaita Tachi Akꞌõre. Ichita bapari. Eperãarãpa iru unudakꞌaa. ¡Amén!
66014007	Faith	Golpe pedeepachi: —Tachi Akꞌõre waawee pꞌanapatáatɨ mãikꞌaapa irumaa jarapatáatɨ iru jõmaarã kꞌãyaara waibɨara bɨ. Ewari paji irua akꞌɨmerã eperãarãpa oopata jaraitꞌee pia wa kꞌachia. Ɨtꞌaa tꞌɨ̃patáatɨ irumaa, iruata ooda perã pajã, na eujã pꞌusa ome mãikꞌaapa jõmaweda pania poatrɨ uchia bɨmãi.
44006001	Description	Maapai ijãapataarã chokꞌarapɨara ĩwajida. Judiorã griego pedee pedeepataarãpa ɨmɨateejida judiorã hebreo pedee pedeepataarãmaa, ãchia griego pedee pedeepataarã pꞌẽtrãarã pia akꞌɨdakꞌaa pada perã ewari chaa ne–inaa jededakꞌãri kꞌaripadaitꞌee.
60002021	Grace	Ma–itꞌee Tachi Akꞌõrepa parã jɨrɨji, Cristo jĩakꞌa pꞌanapataadamerã. Iru miaji parã kꞌaripaitꞌee. Kꞌinia bɨ parãpa awaraarã aukꞌa kꞌaripadamerã, miaruta pɨjida mãga oo pꞌanɨ kꞌaurepa. Tachi Akꞌõre pedee jaraparipa irude nãga jaraji:
53003010	Recommendation	Parã ome pꞌanadakꞌãri, na ũraa jarajida: “Nekꞌopidaikꞌaraa bɨda ajida, mimia kꞌinia–e bɨmaa.”
43003016	Grace	—Tachi Akꞌõrepa na pꞌekꞌau eujãdepemaarã audú kꞌinia iru bada perã, ichi warra apai iru bada pëiji piumerã eperãarã pari. Eperãpa iru Warrade ijãa bɨ pɨrã, atua–e. Jai–idaakꞌãri, Akꞌõre eujãde banaitꞌee.
44019015	Description	Mamĩda mãga oodakꞌãri, ma netuara eperã kꞌapꞌɨade merãtɨa badapa mãgaji: —Mɨa kꞌawa bɨda aji, Jesús. Ichiaba kꞌawa bɨ kꞌaita Pablo. Mamĩda parã ¿kꞌairã́ma? aji.
66019019	Violence	Mãpai unuji mãgɨ́ nemĩsia na pꞌekꞌau eujãdepema reyrã ome mãikꞌaapa ãchi soldaorã ome. Mãgɨɨrã chipꞌe pꞌanajida jura chõonadaitꞌee ma caballo tꞌorroo ɨ̃rɨ wã nipada ome mãikꞌaapa iru eere pꞌanadapꞌedaarã ome.
44027002	Description	Bataujida Adramitio pꞌuurudepema barcode, mãgɨ́ wãitꞌee pada perã Ásia eujãdee, pꞌusa ide pꞌuuru bee chaa. Tai ome ichiaba nipaji Aristarco, Tesalónica pꞌuurudepema. Mãgɨ́ pꞌuuru Macedonia eujãde bɨ.
58013003	Recommendation	Kꞌirãpátɨ mãikꞌaapa kꞌaripapatáatɨ carcelde pꞌanɨɨrã Cristo kꞌaurepa. Chupɨria kꞌawáatɨ parã jida mãga pꞌaneedai perã. Ichiaba ijãadakꞌaa beerãpa parã kꞌõpꞌãyoorã miapi pꞌanadakꞌãri Cristo kꞌaurepa, kꞌaripapatáatɨ, parã jida mãga pꞌanadapꞌedaa perã.
51003017	Recommendation	Wãara jõmaweda parãpa oopata oodaipia bɨ Tachi Waibɨa Jesupa oopi bɨkꞌa. Ichiaba jõmaweda parãpa jarapata jaradaipia bɨ irua jarapi bɨkꞌa. Mãga oodakꞌãri, iru kꞌapꞌɨa pari gracias jaradaitꞌee Tachi Akꞌõremaa.
48006006	Recommendation	Ijãapataarã jarateepari itꞌaideepa parãpa ũridakꞌãri Cristopa ooda eperãarã kꞌaripaitꞌee, ma jarateepari pia akꞌɨ pꞌanadaipia bɨ mãikꞌaapa ne–inaa pia teedaipia bɨ irumaa, iru mimia pari.
44007005	Description	Mamĩda na eujã maarepida waide tee–e paji irumaa; bɨɨrɨ aba tꞌɨaitꞌee pida. Jĩpꞌa jaraji teeitꞌee irudeepa uchiadaitꞌeerãmaa iru piuda tꞌẽepai, Abraham waide warra wẽe baji mĩda.
44007019	Description	Mãgɨ́ reypa tachi chonaarã kꞌũraji waa ĩwanaadamerã. Ãchi chupɨria ooji. Jaraji ãchi warrarã ewaa tꞌo kꞌedeerã ita–aria piupidamerã.
43020003	Description	Mãga ũridakꞌãri, Pedro mɨ ome araa wãjida akꞌɨde.
44024016	Faith	Mapa mɨa jõma oopari kꞌĩsia pꞌua–ee baitꞌee Tachi Akꞌõre kꞌĩrapite mãikꞌaapa eperãarã kꞌĩrapite.
65001013	Description	Pꞌusa tꞌojara pakꞌãri, kꞌĩraudaipari mãikꞌaapa kꞌõpꞌepꞌee nejarra kꞌachia ome ipu ide atabëipari. Mãga pɨkꞌa mãgeerã. Golpe pedeepata eperãarã waibɨarãkꞌa. Mamĩda tachia unudai ne–inaa kꞌachia kꞌĩra tꞌãdoo ãchia oopata. Lucero Akꞌõrepa bɨdamãiipa uchiadákꞌapɨ pꞌanɨ, awaraarãmaa Tachi Akꞌõre o atuapipata perã. Mapa irua ãchi atuapiitꞌee, ichita pꞌãriude jɨ̃a paraa pꞌanadamerã.
48001012	Description	maa–e pɨrã awaraapa mɨmaa jarateeda. Jara–e paji eperãpa jara pëida. Jĩpꞌa jaraji Jesucristopa mɨmaa kꞌawapida.
45007005	Sin	Araa pꞌanadai naaweda Cristo ome, ma pꞌekꞌau kꞌachia ooyaa bɨ kꞌapꞌɨapa ne–inaa kꞌachia kꞌĩra tꞌãdoo oopipachi tachimaa, oo kꞌinia bada perã Akꞌõre Ũraa pꞌãdade jara bɨ eperãarãpa oonaadamerã. Mãga oopida perã, Tachi Akꞌõrepa tachi atuapiitꞌee paji.
54002007	Faith	Ma–itꞌeepɨ ichia mɨ bɨji mãga jarateemerã. Mɨ jɨrɨtꞌeraji Cristopa pëimerã ichi ũraa jarateede. Audú kꞌinia bɨ mɨa ma wãara pedee jarateenamerã judio–eerãmaa, ãchia ichiaba ijãadamerã. Wãara jara bɨ; seewa–e.
62003024	Faith	Chi ooparipa Tachi Akꞌõrepa jara bɨkꞌa tꞌãri a–ba bapari iru ome. Chikꞌinia pꞌanapata. Tachia mãga kꞌawa pꞌanɨ Tachi Akꞌõre Jaurepa tachimaa mãga kꞌawapipari perã. Ma–itꞌee ichi Jaure pëiji tachi ome bapariimerã.
46010024	Recommendation	Apidaapa ne–inaa oodaikꞌaraa bɨ ichi–itꞌee aupai. Ichiaba ooipia bɨ awaraarã kꞌaripaitꞌee.
45012016	Recommendation	Tꞌãri aukꞌa pꞌanadaipia bɨ awaraa ijãapataarã ome. Jĩpꞌa jɨrɨdaipia bɨ Akꞌõrepa parãmaa oopi kꞌinia bɨ. Kꞌĩsiadaikꞌaraa bɨ parã awaraarã kꞌãyaara pipɨara pꞌanɨ. Aukꞌa kꞌõpꞌãyo meraadaipia bɨ chupɨria beerã ome mãikꞌaapa pꞌaratꞌara beerã ome. Audua pꞌanadaikꞌaraa bɨ.
49004031	Recommendation	Mapa parãdepema apida nãgá baikꞌaraa bɨ: tꞌãri ãrii; kꞌĩrauyaa; tꞌãri kꞌachia; chõoyaa; ikꞌachia pedeeyaa maa–e pɨrã awaraarã ãpɨte pedee kꞌachia jarayaa; awaraarã kꞌĩra unuamaa iru pꞌanapata.
51001025	Faith	Tachi Akꞌõrepa mɨ na mimiade bɨji, parã Cristode ijãapataarã kꞌaripamerã. Mapa jarateepari jõma Tachi Akꞌõrepa wãarata jara pëida Cristode.
66001014	Description	Ichi puda tꞌo–tꞌoo baji, oveja kꞌarakꞌa maa–e pɨrã nievekꞌa. Chi tau urua nɨ̃baji tꞌɨpɨtaukꞌa.
47004015	Grace	Mãga kꞌawa pꞌanadairã, choopata parã mãikꞌaapa awaraarã kꞌaripadaitꞌee Cristode ijãadamerã. Mãgá chokꞌaraarãpa kꞌawaadaitꞌee Akꞌõrepa ãchi kꞌinia iru bɨ mãikꞌaapa o kꞌachiadeepa uchiapi kꞌinia bɨ. Mãpai mãɨrãpa Cristode ijãadakꞌãri, gracias jaradaitꞌee Tachi Akꞌõremaa mãikꞌaapa ãchi ɨtꞌaa tꞌɨ̃ pꞌanɨde akꞌɨpidaitꞌee wãara irude ijãapata.
43006056	Faith	Chi mɨ kꞌapꞌɨa kꞌo bɨpa, ichiaba mɨ waa to bɨpa mɨ ome araa bapariitꞌeeda aji.
43011027	Faith	Martapa mãgaji: —Ijãa bɨpɨ. Pɨta Mesías, chi na pꞌekꞌau eujãdee cheitꞌee bada eperãarã kꞌaripade. Pɨta Tachi Akꞌõre Warra.
44002042	Faith	Mamãikꞌaapa ãchia ũri kꞌinia pꞌanapachida Cristopa jɨrɨtꞌeradaarãpa jarateepata mãikꞌaapa jedepachida ãchia ne–inaa iru bee. Ichiaba jõmaweda cheepurupachida ɨtꞌaa tꞌɨ̃daitꞌee mãikꞌaapa ne–inaa jedekꞌodaitꞌee, mãgá kꞌirãpadaitꞌee Cristo piuda ãchi pari.
58001009	Grace	Ne–inaa pia aupai oo kꞌinia bapachi. Pꞌekꞌau kꞌachia ooamaa bada perã, pꞌekꞌau kꞌachia wẽe bɨ. Maperã pɨ Akꞌõre, Tachi Akꞌõrepa pɨ jɨrɨtꞌeraji waibɨara pamerã pɨ kꞌõpꞌãyoorã kꞌãyaara. Mãga ookꞌãri, pɨ o–ĩapiji.’ (Salmos 45.6-7)
44012002	Violence	Jaraji Juan ɨ̃pema, Santiago espadapa peetꞌaadamerã.
55002016	Recommendation	Mamĩda ãyaa béeji pariatua pedee wãpataarã ikꞌaawaapa. Ãchia Tachi Akꞌõrepa jarapi bɨkꞌa jaradakꞌaa. Mãgá pariatua pedee pꞌanɨ kꞌaurepa audupɨara kꞌachiade baairuta.
62003015	Sin	Tachi Akꞌõre–itꞌee eperãpa ichi ɨ̃pema kꞌĩra unuamaa iru bɨ pɨrã, aukꞌa bɨ eperã chĩara peepari ome. Parãpa kꞌawa pꞌanɨ chĩara peepataarã ɨtꞌaa wãdakꞌaa.
43021015	Faith	Nekꞌodapꞌedaa tꞌẽepai, Jesupa Simón Pedromaa iidiji: —Simón, Juan warra, ¿pɨa mɨ kꞌinia iru baparikꞌã aji, apemaarãpa mɨ kꞌinia iru pꞌanapata kꞌãyaara? Pedropa pꞌanauji: —Tachi Waibɨa, pɨata kꞌawa bɨ. Mɨa pɨ kꞌinia iru bɨ. Mãpai Jesupa mãgaji: —Ewaa ijãa pꞌanɨɨrã akꞌɨpariipáde aji, oveja akꞌɨparipa oveja chakꞌeerã akꞌɨparikꞌa.
46012008	Grace	Abaamaa kꞌĩsia kꞌawaapipari jarateemerã ne–inaa Tachi Akꞌõrepa kꞌawapi kꞌinia bɨ. Awaraarãmaa pipɨara kꞌawapipari Tachi Akꞌõrepa wãarata jara pëida, mãga jarateemerã.
44007013	Description	Aɨ tꞌẽepai wãdakꞌãri, Josepa ichi ɨ̃pemaarãmaa kꞌawaapiji. Madeepa Faraónpa José ëreerã kꞌawaji.
60003010	Recommendation	Iru ũraa pꞌãdade jara bɨ: ‘Eperã tꞌãri o–ĩa taarã ba kꞌinia bɨ pɨrã na pꞌekꞌau eujãde, awaraarã ãpɨte pedee kꞌachia jara amaaipia bɨ mãikꞌaapa seewa amaaipia bɨ.
44004032	Description	Maapai ijãapataarã jõmaweda aukꞌa kꞌĩsiapachida mãikꞌaapa chikꞌaripa pꞌanapachida. Apidaapa ãchi netꞌaa iru pꞌanɨ ãchi–itꞌee aupaida adakꞌaa paji. Jĩpꞌa jõmaarã–itꞌee paji.
46015003	Grace	Ma jarateeda kꞌawaapꞌeda, mɨa parãmaa jarateeji, jarateeda pipɨara bairã. Nãga bɨ: Cristo piuji tachia pꞌekꞌau kꞌachia oopata wẽpapiitꞌee, Tachi Akꞌõre Ũraa pꞌãdade jara bɨkꞌa.
66018024	Violence	Tachi Akꞌõrepa ma pꞌuuru jõtꞌaaji, aɨde eperãarãpa peedapꞌedaa perã iru pedee jarapataarã, ichideerã mãikꞌaapa awaraarã.
44013048	Faith	Judio–eerãpa mãga ũridakꞌãri, o–ĩa para beeji mãikꞌaapa Tachi Akꞌõrepa jara pëida pia bɨda apachida. Mãpai Cristode ijãajida chi Tachi Akꞌõrepa kꞌĩsia iru bada ichita chokꞌai pꞌanapataadamerã.
66022020	Description	Jesucristo, chi na pꞌãdade jara bɨ kꞌawapidapa mãgapari: —Taarã–e mɨ cheitꞌeeda apari. Mɨ, Juanpa jara bɨ: —¡Amén! ¡Chéji, Tachi Waibɨa Jesús!
50004009	Recommendation	Parãpa ma ũraa ijãajida mãikꞌaapa awaraa jarateeda chokꞌara ũrijida mɨchi itꞌaideepa. Mɨ parã tꞌãide nipai naaweda, awaraarãpa mɨ bapata parãmaa nepɨrɨpachida. Ma awara pãchi taupa unujida mɨa oopata jãma nipakꞌãri. Mapa oo wãkꞌãtɨ wã́tɨ mɨa ooparikꞌa mãikꞌaapa pꞌanapatáatɨ mɨ baparikꞌa. Mãga ooruta pɨrã, Tachi Akꞌõre parã ome baitꞌee mãikꞌaapa parã kꞌãiwee pꞌanapiitꞌee.
53003015	Recommendation	Mamĩda kꞌĩrakꞌaupai mãgɨ́ ɨ̃pema Cristo kꞌaurepa kꞌĩra unuamaa iru pꞌanadai. Jĩpꞌa ũráatɨ pãchi ɨ̃pema ũraapatakꞌa, irua oomerã Cristopa kꞌinia bɨkꞌa.
51002008	Recommendation	Kꞌĩrakꞌaupai ijãadai seewa jarateepataarãpa jara pꞌanɨ. Ãchia jarateeda–e Cristopa ooda mãikꞌaapa jarada. Ma kꞌãyaara ãchi kꞌĩsiadeepa seewa jarateepata, chonaarãweda kꞌĩsia kꞌawaa beerãda apatapꞌedaarãpa jarateedapꞌedaakꞌa. Mãɨrãpa jarateepachida eperãarã ne–inaa oo pꞌanɨpa Tachi Akꞌõre kꞌawadai.
50003014	Faith	Jĩpꞌa jɨrɨ bɨ iru kꞌawaitꞌee irukꞌa parumaa, chokꞌai pꞌirabaidakꞌãri. Ma–itꞌee Tachi Akꞌõrepa mɨ jɨrɨji, ɨtꞌaa wãmerã Jesucristo kꞌaurepa.
56002014	Faith	Ichi ita–aria peepiji tachi pari. Mãgá tachi kꞌaripa ataji pꞌekꞌau kꞌachia jua ekꞌariipa. Mãgá piukꞌãri, tachia kꞌachia oopatapꞌedaa jõmaweda wẽpapiji ichideerã pꞌaneedamerã. Maperã tꞌãripa ichi–itꞌee ne–inaa pia kꞌĩra tꞌãdoo oo kꞌinia pꞌanɨ.
43005024	Faith	ʼMɨa wãarata jararu. Tachi Akꞌõre Waibɨapa mɨ pëiji. Mɨ pedee ũri bɨpa mãikꞌaapa irude ijãa bɨpa ɨtꞌaa wãitꞌeeda aji. Mãgɨ́ eperã atua–e paitꞌee. Irua ijãadakꞌãriipa ichita bapariitꞌee Tachi Akꞌõre ome.
66021015	Description	Ma ángel mɨmaa pedee badapa pakꞌuru nẽedee ooda juade atee wãji. Mãgɨpa ma pꞌuuru chaamaa beeji; chi muralla, chi tꞌĩupatamãi paara.
50003019	Sin	Mãɨrã atuadaitꞌee. Ãchi kꞌapꞌɨa ãchi akꞌõre waibɨakꞌa iru pꞌanɨ. Mɨa mãga jara bɨ oopata perã ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa. Mãga oopata kꞌĩra nejasia wẽe. Jĩpꞌa kꞌĩsia pꞌanapata na pꞌekꞌau eujãdepema netꞌaade.
54003006	Sin	Eperã ewaa Cristode ijãa bɨ pɨrã, ijãapataarã akꞌɨpari paikꞌaraa bɨ, auduadarii perã mãikꞌaapa Tachi Akꞌõrepa atuapii perã Netuara Poro Waibɨa atuapidakꞌa.
65001003	Recommendation	Ɨ̃pemaarã kꞌiniarã, mɨa tꞌãripa pꞌãitꞌee paji jaraitꞌee sãga Cristopa tachi ijãapataarã jõmaweda o kꞌachiadeepa kꞌaripa ataji atuanaadamerã. Mamĩda, ma kꞌãyaara, pꞌãru ũraaitꞌee parãpa ijãa amaadamerã awaraarãpa seewa jarateepata mãikꞌaapa tꞌãripa Cristopa kꞌinia bɨkꞌa ijãadamerã, tai naapema ijãapataarãpa naaweda jarateedapꞌedaakꞌa.
44004002	Description	Kꞌĩrau pꞌanajida Pedropa mãikꞌaapa Juanpa jaratee pꞌanadapꞌedaa perã eperãarã piudapꞌeda chokꞌai pꞌirabaidai, Jesús pꞌirabaidakꞌa.
66018005	Sin	Tachi Akꞌõrepa mãgɨɨrã miapiitꞌee ãchia ne–inaa kꞌachia oopata kꞌaurepa, audú ne–inaa kꞌachia chokꞌara oopatapꞌedaa perã.
43004046	Description	Jesús waya cheji Caná pꞌuurudee, ichia pania vino papidamãi. Maapai Capernaum pꞌuurude bapachi rey mimiapataarã poro waibɨa. Mãgɨ́ warra kꞌayaa baji.
45012011	Recommendation	Kꞌoo–idaa pꞌanadaikꞌaraa bɨ. Tꞌãripa oodaipia bɨ Akꞌõre Jaurepa oopi bɨkꞌa. Mãgá oodaitꞌee Tachi Waibɨa Jesucristopa oopi kꞌinia bɨkꞌa.
60001008	Faith	Parãpa Cristo waide unuda–e pꞌanɨ mĩda, iru kꞌinia iru pꞌanɨ. Ma awara ɨ̃rá unuda–e pꞌanɨ mĩda, irude ijãapata. Mapa tꞌãri o–ĩa pꞌanapata. Pedee wẽ–e jaraitꞌee sãga parã audupai o–ĩa pꞌanɨ.
62004013	Grace	Nãga kꞌawa pꞌanɨ tachi tꞌãri a–ba pꞌanapata Tachi Akꞌõre ome. Irua ichi Jaure pëiji tachi ome bapariimerã.
43019029	Description	Mama iru pꞌanajida vino achuchua chokꞌode. Aɨde esponjakꞌa pꞌẽesapꞌẽesaa bɨ topa atadapꞌeda, jõi bɨjida hisopo kꞌɨ̃de mãikꞌaapa itꞌaimãi tꞌɨ atajida.
51001013	Grace	Ma awara, iruata tachi uchiapiji na pꞌekꞌau eujãdepema pꞌãriu pɨkꞌa bɨdeepa mãikꞌaapa bɨji ɨtꞌaripema ɨ̃daa pɨkꞌa bɨde, ichi Warra kꞌinia iru bɨ jua ekꞌari.
45016017	Recommendation	Ɨ̃pemaarã, mɨa enenee nɨ̃bɨ parã kꞌɨɨrɨchaa pꞌanadamerã, ũkꞌuru seewa jarateepata paraa perã. Mãɨrãpa awara jarateepata Tachi Akꞌõre Ũraa wãara jarateepataarãpa parãmaa jarateedapꞌedaa kꞌãyaara mãikꞌaapa ijãapataarã kꞌĩsia awara–awaraa papipata. Maperã Cristode ijãapataarã ũkꞌuru ijãa amaadaipata ãchi kꞌaurepa. Ãyaa pꞌanéetɨ mãɨrã ikꞌaawaapa.
45012007	Recommendation	Awaraamaa ijãapataarã kꞌaripapiru pɨrã, mãga ooipia bɨ. Awaraamaa jarateepiru pɨrã, ichiaba mãga ooipia bɨ.
43016023	Faith	ʼMaapai parãpa mɨmaa maarepida iidida–e paitꞌee. Mɨa wãarata jararu. Mɨ tꞌɨ̃de mɨ Akꞌõremaa ne–inaa iidiruta pɨrã, irua parãpa iidi pꞌanɨ teepariitꞌee, mɨchideerã perã.
66021019	Description	Ma muralla basadepema mãu, mãu pi–ia ome pꞌoira baji; nãgee mãu pi–ia kꞌĩra tꞌãdoo, chi naapema basa mãu pi–ia jaspe ome; araarepema zafiro ome; omé eerepema ágata ome; õpee eerepema esmeralda ome;
59004017	Sin	Mãpai eperãpa kꞌawa bɨ pɨrã ne–inaa pia ooipia bɨ, mamĩda mãga oo–ee, kꞌachia oomaa bɨ Tachi Akꞌõre kꞌĩrapite.
66019005	Faith	Mãpai mɨa ũriji ma su–akꞌɨ beeparideepa pedeeru: —Parã jõmaarãpa Tachi Akꞌõremaa jarapatáatɨ iru jõmaarã kꞌãyaara waibɨara bɨ. Parã jõmaarãpa oopata irua oopi bɨkꞌa mãikꞌaapa iru waaweepata, ekꞌariara beerã, waibɨara beerãpa paara mãga jaradaipia bɨ.
47005002	Faith	Na pꞌekꞌau eujãdepema kꞌapꞌɨade pꞌanɨ misa, chupɨria jõnapata mãikꞌaapa audú kꞌĩsia jõnapata, ma ɨtꞌaripema kꞌapꞌɨade pꞌana kꞌinia pꞌanadairã.
48006004	Recommendation	Ijãapari chaa kꞌĩsiaipia bɨ ichia ooparide. Pia oo bɨ pɨrã, tꞌãride o–ĩa baipia bɨ. Mamĩda awaraarãpa oopata akꞌɨikꞌaraa bɨ kꞌawaaitꞌee aukꞌa pia wa makꞌɨara pia–e bɨ ichia oo bɨ jĩakꞌa. Tachia oo pꞌanɨdepai kꞌĩsiadaipia bɨ.
46007036	Recommendation	Ɨmɨkꞌĩra tuu bɨpa pedeeru pɨrã miakꞌãiitꞌee mãikꞌaapa kꞌapꞌɨapa choo–e bɨ pɨrã wẽra wẽe baitꞌee maa–e pɨrã ma wẽra pedeeteeda tꞌãri pꞌuapi kꞌinia–e bɨ pɨrã, miakꞌãipia bɨ. Mãga ooru pɨrã, pꞌekꞌau kꞌachia oo–e bɨ.
43016002	Violence	Tachi Akꞌõre Ũraa jarateepata tedeepa parã jëretꞌaapataadaitꞌeeda aji. Ma awara parã peetꞌaadaitꞌeeda aji. Mãga oodakꞌãri, ãchia kꞌĩsiadaitꞌee mãgata pia oomaa pꞌanɨ Tachi Akꞌõre–itꞌee.
66015001	Description	Mãpai mɨa ne–inaa awara waide unukꞌaa pada ɨtꞌari unuji. Pꞌera pɨkꞌa beeji mãga unukꞌãri. Unuji angeleerã siete. Ma chaachaa ne–inaa kꞌachia atee wãji pꞌasapiitꞌee eperãarãmaa. Mãgɨ́ ne–inaa kꞌachia siete aupadakꞌãri, Tachi Akꞌõre kꞌĩrau bada na pꞌekꞌau eujãdepemaarã ome jõitꞌee.
43018023	Description	Jesupa mãgaji: —Mɨa pedee kꞌachia jaraji pɨrã, jarapáde aji, kꞌãare pedeeta kꞌachia baji. Mamĩda mɨa jarada wãara pɨrã, ¿sãapꞌeda mɨ sĩjima? aji.
50004003	Recommendation	Ichiaba pɨmaa, mɨchi kꞌõpꞌãyo kꞌiniara, chupɨria iidi bɨ mãgɨ́ wẽraarã kꞌaripamerã. Pɨ mɨ ome aukꞌa wãara mimiapari Cristo–itꞌee. Mapa mɨa kꞌawa bɨ pɨa ãra kꞌaripaitꞌee. Mɨkꞌa ãchia jɨrɨjida jarateedaitꞌee Tachi Akꞌõrepa jara pëida Jesucristode. Ichiaba mãgá oojida Clemente mãikꞌaapa awaraa mimiapataarã Cristo–itꞌee. Tachi Akꞌõrepa mãgɨɨrã tꞌɨ̃ pꞌã iru bɨ ɨtꞌari, Cristopa chokꞌai pꞌanapidaarã tꞌɨ̃ pꞌã jẽra bɨ librode.
66016006	Sin	Pɨa pia ooji mãgá pania waa papikꞌãri, jãgɨ́ eperãarãpa pɨchideerã waa mãikꞌaapa pɨ pedee jarapataarã waa batꞌapidapꞌedaa perã, ãra pee atapëidakꞌãri. Maperãpɨ jãgɨɨrãmaa waa topimaa bɨ. Mãgɨ́ todaipia bɨ jãgeerãpa.
45006002	Sin	¡Mãga–e! Cristode ijãadakꞌãri, tachi pꞌekꞌau kꞌachia ooyaa bɨ kꞌapꞌɨa piu pɨkꞌaji. Mãga bɨta, ¿sãga waapɨara pꞌekꞌau kꞌachia oodaima?
66017011	Violence	Mãgɨ́ nemĩsia chokꞌai bada mamĩda ɨ̃rá wẽ–e ma reyrã siete tꞌẽe uchiaitꞌee, aɨ eerepemakꞌa. Mamĩda wãara mãgɨ́ ma sietedepema uchiada paitꞌee. Waya eperãarã iru bapariitꞌee ichi jua ekꞌari. Mãgɨta wãitꞌee Tachi Akꞌõrepa jõtꞌaaitꞌeemaa.
48004030	Recommendation	Mamĩda mãga baji mĩda Agar warra ome, Tachi Akꞌõre Ũraa pꞌãdade jara bɨ: ‘Ãyaa pëipáde aji, ma esclava ichi warra ome. Ma warrapa chi akꞌõrepa bëida ata–e paitꞌee chi wẽra warrapa ataparikꞌa.’ (Génesis 21.10)
54006009	Sin	Mamĩda eperãarã ũkꞌuru, audú pꞌaratꞌa ata kꞌiniapa, kꞌĩsia kꞌawa–eedaipata mãikꞌaapa kꞌachiade baaipata. Maapꞌeda bigi pꞌoyaa lazodeepa uchia–e bɨkꞌa, mãga pɨkꞌa ãra ma kꞌachiadeepa pꞌoyaa uchiada–e pꞌaneepata. Mãgapɨ eperãarã atua wãpata.
66017016	Violence	Ma reyrã diez pɨa unuda mãgɨ́ nemĩsia ome, mãgɨ́ prostitutakꞌa bɨ kꞌĩra unuamaa iru pꞌaneedaitꞌee. Mapa ãchia jãri atadaitꞌee jõmaweda ma wẽrapa ne–inaa iru bɨ, ãkꞌadaa pɨkꞌa beemerã. Maapꞌeda iru paa jõdaitꞌee.
46008003	Faith	Mamĩda eperãpa Tachi Akꞌõre kꞌinia iru bɨ pɨrã, Tachi Akꞌõrepa kꞌawa bɨ ma eperã wãara irude ijãapari.
45003009	Sin	Ma jõma jara aupadade kꞌĩsiadakꞌãri, kꞌawa pꞌanɨ tai judiorã pipɨara pꞌanɨ–e judio–eerã kꞌãyaara, Akꞌõrepa ichi ũraa pꞌãda tai ome bëida perã. Etꞌewa mɨa akꞌɨpiji parãmaa tachi jõmaarãpa pꞌekꞌau kꞌachia oopata, pꞌekꞌau kꞌachia jua ekꞌari pꞌanapata perã; judiorã, judio–eerã aukꞌa.
44007041	Sin	Mãpai oojida pꞌakꞌa chakꞌekꞌa aɨ kꞌĩrapite ɨtꞌaa tꞌɨ̃daitꞌee. Ne–animalaarã peejida aɨ kꞌĩrapite paadaitꞌee mãikꞌaapa fiesta oojida o–ĩapa, ma pꞌakꞌa chakꞌekꞌa ooda–itꞌee.
66009020	Sin	Mãgá eperãarã chokꞌara piujida mĩda ma kꞌachiapa, chi waide peeda–e pꞌanadapꞌedaarãpa ãchia ne–inaa kꞌachia oopata oo amaa kꞌiniada–e paji. Ɨtꞌaa tꞌɨ̃ amaa kꞌiniadakꞌaa paji netuaraarãmaa. Ichiaba ɨtꞌaa tꞌɨ̃ amaa kꞌiniadakꞌaa paji ãchia ne–inaa juapa ooda kꞌĩrapite; ne–inaa nẽedee ooda, pꞌaratꞌadee ooda, broncedee ooda, mãudee ooda, pakꞌurudee ooda. Mãgɨ́ kꞌĩrapite ɨtꞌaa tꞌɨ̃ kꞌinia pꞌanapachida mãgee ne–inaa pꞌoyaa akꞌɨkꞌaa mĩda, pꞌoyaa ũrikꞌaa mĩda mãikꞌaapa pꞌoyaa tꞌɨakꞌaa mĩda.
47005011	Faith	Cristopa tachia oopata mãgá akꞌɨitꞌee perã, iru waawee pꞌanapata. Mapa taipa eperãarãmaa jarateepata Cristode ijãadamerã mãikꞌaapa tai pꞌanapata kꞌawaadamerã. Taipa ne–inaa oodakꞌãri wa ne–inaa jaradakꞌãri, mãga oopata eperãarã kꞌaripadaitꞌee. Tachi Akꞌõrepa kꞌawa bɨ tai tꞌãride iru pꞌanɨ. Mɨa kꞌinia bɨ parãpa tai ichiaba mãgá kꞌawaadamerã.
49002003	Sin	Wãara Cristode ijãadai naaweda, tachi jõmaweda mãgee kꞌachia oopataarãkꞌa pꞌanapachida. Oopachida tachia oo kꞌiniata, tachi pꞌekꞌau kꞌachia ooyaa bɨ kꞌapꞌɨapa oopidakꞌa mãikꞌaapa tachia pariatua kꞌĩsiadapꞌedaakꞌa. Mãgá pꞌanadapꞌedaa perã, Tachi Akꞌõre kꞌĩraupi pꞌanapachida mãikꞌaapa atuadaitꞌee paji apemaarã pꞌekꞌau kꞌachia oopataarã ome.
44002040	Recommendation	Mãgɨ́ pedee jõma jarapꞌeda, Pedropa ũraaji: —Pꞌananáatɨ Jesús peedapꞌedaarãkꞌa; jĩpꞌa ijã́atɨ mãikꞌaapa óotɨ Tachi Akꞌõrepa oopi bɨkꞌa.
45008013	Faith	Parã pꞌanaruta pɨrã mãgɨ́ pꞌekꞌau kꞌachia ooyaa bɨ kꞌapꞌɨapa pꞌanapi kꞌinia bɨkꞌa, atuadaitꞌee. Mamĩda mãgɨpa oopi bɨkꞌa oo amaaruta pɨrã mãikꞌaapa Akꞌõre Jauremaa oopiruta pɨrã irua oopi bɨkꞌa, parã pꞌekꞌau kꞌachia ooyaa bɨ kꞌapꞌɨa pꞌoyaadaitꞌee mãikꞌaapa Akꞌõre truade pꞌananadaitꞌee.
45010011	Faith	Kꞌirãpátɨ Akꞌõre Ũraa pꞌãdade ichiaba jara bɨ: ‘Eperã Cristode ijãa bɨ kꞌĩra pia–ee ba–e paitꞌee Akꞌõre kꞌĩrapite.’ (Isaías 28.16)
45001008	Faith	Naapɨara mɨa jara kꞌinia bɨ Jesucristo kꞌaurepa mɨa gracias jarapari mɨ Akꞌõre Waibɨamaa parã jõmaarã pari. Mɨa mãgá gracias jarapari, ijãapataarã para bee chaa nepɨrɨpata perã parãpa wãara Jesucristode ijãa pꞌanɨ.
52001004	Faith	Ɨ̃pemaarã Cristo kꞌaurepa, taipa kꞌawa pꞌanɨ Tachi Akꞌõrepa parã kꞌinia iru bapari. Mapa ichia parã jɨrɨtꞌeraji ichideerã papiitꞌee.
60004008	Recommendation	Ma awara nãga óotɨ awaraa ne–inaa jõmaweda oodai naaweda. Tꞌãripa chikꞌinia pꞌanapatáatɨ, mãgá pꞌanadakꞌãri, maarepida kꞌirãpada–e paitꞌee perã awaraarãpa parãmaa ne–inaa kꞌachia oopata mãikꞌaapa jarapata.
44027001	Description	Pedeeteedapꞌeda, tai pëijida Italiadee. Pablo awaraa presoorã ome bɨjida soldaorã poro juade, Julio apatapꞌedaa. Mãgɨ́ baji soldaorã batallonde tꞌɨ̃jarapatapꞌedaa Reyrã Poro Waibɨadeerã.
66015003	Faith	Kꞌarimaa pꞌanajida Tachi Akꞌõre mimiapari Moisepa kꞌaridakꞌa mãikꞌaapa Oveja Chakꞌedeerãpa kꞌaripatakꞌa: —Tachi Akꞌõre Waibɨa, pɨa jõmaarã kꞌãyaara ne–inaa piara oopari. Pɨta jõmaarã eujãdepemaarã Rey. Pɨa ne–inaa jõma pia kꞌĩsia iru bɨ mãikꞌaapa ichita wãarata jarapari.
60002002	Faith	Ma kꞌãyaara, ara warra ewaa tꞌoda juto kꞌinia bɨkꞌa, kꞌawaa kꞌinia pꞌanapatáatɨ Tachi Akꞌõrepa wãarata jara pëida. Mãgá oo wãdaitꞌee irua oopi bɨkꞌa ɨtꞌaa wãrutamaa.
66014013	Faith	Mãpai mɨa ũriji ɨtꞌariipa nãga pedeeru: —Pꞌã́ji nãgɨ́ pedee: “Tꞌãri o–ĩa pꞌanɨ Tachi Waibɨadeerã, chi namãikꞌaapa waa piudaitꞌeerã kꞌachia beerã juapa.” Mãpai Tachi Akꞌõre Jaurepa mãgaji: —Wãarapɨ. Mãɨrã piudakꞌãri, waa mimiada–e paitꞌee. Ma kꞌãyaara kꞌãiwee pꞌanadaitꞌee. Tachi Akꞌõre o–ĩa baitꞌee ãra ome, ãrapa ne–inaa pia oopatapꞌedaa perã Cristo kꞌapꞌɨa pari.
59001027	Faith	Wãara Tachi Akꞌõrepa kꞌinia bɨkꞌa ooparipa ooamaa bapari ijãadakꞌaa beerãpa kꞌachia oopata kꞌĩra tꞌãdoo. Ma awara kꞌaripapari akꞌõre wẽe beerã mãikꞌaapa pꞌẽtrãa beerã ãchi chupɨria jõnɨde.
51002004	Recommendation	Mɨa mãga jara bɨ parãpa kꞌũrapinaadamerã apidaamaa, ne–inaa awara iwarraa jaratee pꞌanɨ mĩda.
66005013	Description	Mãpai mɨa ũriji jõma ne–inaa chokꞌai pꞌanɨɨrã ɨtꞌaripema, na pꞌekꞌau eujãdepema, na pꞌekꞌau eujã ekꞌaripema mãikꞌaapa pꞌusadepema; ne–inaa jõmaweda Tachi Akꞌõrepa ooda. Mãɨrãpa mãgajida: —Rey su–akꞌɨ beeparide su–akꞌɨ bɨmaa mãikꞌaapa Oveja Chakꞌemaa jõmaarãpa ichita ɨtꞌaa tꞌɨ̃daipia bɨ mãikꞌaapa ichita jaradaipia bɨ parã jõmaarã kꞌãyaara waibɨara bɨ, ne–inaa jõmaweda parã jua ekꞌari bapari perã.
66008008	Description	Araarepema angelpa ichi trompeta chaakꞌãri, mãu choma tꞌɨpɨtau ome urua nɨ̃bɨ batꞌajida pꞌusa jãdee. Mãpai perá pꞌusa jã esajĩakꞌa waa padachi.
44007058	Violence	Jerusalén pꞌuurudeepa uchia atadapꞌeda, mãupa batꞌamaa pꞌaneejida iru peetꞌaadaitꞌee. Aukꞌa kꞌaripajida Esteban ɨmɨateedapꞌedaarãpa. Ãchi ɨ̃rɨpema pꞌaru jɨ̃patapꞌedaa ata bɨjida eperã Saulo apatapꞌedaa bɨɨrɨ ikꞌaawa irua akꞌɨmerã, ãchia mãu batꞌaruta misa.
45015011	Faith	Awara ãi ichiaba jara bɨ: ‘Parã jõmaarã eujãdepemaarã, ɨtꞌaa tꞌɨ̃́tɨ mãikꞌaapa kꞌarítɨ Tachi Waibɨamaa.’ (Salmos 117.1)
45011036	Faith	Eperãpa mãgá pꞌoyaa tee–e, Tachi Akꞌõre juadeepa ne–inaa jõmaweda uchiapari perã. Ichiata ne–inaa jõmaweda akꞌɨ bapari. Ne–inaa jõmaweda nɨ̃bɨ ichi–itꞌee. Mapa ichita jaradaipia bɨ: “Akꞌõre, ¡pɨ jõmaarã kꞌãyaara waibɨara bɨ! ¡Amén!”
43001029	Faith	Aɨ norema Juanpa unukꞌãri Jesús ichi kꞌaitꞌa cheru, mãgaji: —¡Akꞌɨ́tɨ! Nãgɨ́ eperã oveja chakꞌekꞌa bɨ, Tachi Akꞌõrepa pëida perã piumerã eperãarã pari. Nãgɨpa wẽpapiitꞌee eperãarãpa pꞌekꞌau kꞌachia oopata.
58011031	Description	Prostituta Rahabpa Tachi Akꞌõrede ijãa bada perã, ichi temãi o–ĩa tꞌĩupiji Josuépa eperãarã omé pëida; ma pꞌuuru akꞌɨde chedapꞌedaarã. Maperã piu–e paji apemaarã ma pꞌuurude ijãadakꞌaa beerãkꞌa, Israel pidaarãpa ma pꞌuuru jõtꞌaa chedakꞌãri.
43010010	Grace	ʼChi nechɨapari chepari nechɨaitꞌee aupai mãikꞌaapa peeitꞌee aupai; ichiaba ne–inaa jõma pꞌe atadariitꞌee aupai. Jõdee mɨ nama cheji eperãarã pia pꞌanapiitꞌee mãikꞌaapa ichita pꞌanapiitꞌee Tachi Akꞌõre ome.
50003020	Faith	Jõdee tachi ɨtꞌaripema pꞌuuru pidaarã, ɨtꞌaripema netꞌaade kꞌĩsia pꞌanapata perã. Nɨmaa pꞌanɨ Tachi O Kꞌachiadeepa Kꞌaripa Atapari ɨtꞌariipa chemerã. Mãgɨ́ Tachi Waibɨa Jesucristo.
45015007	Recommendation	Maperã awaraa ijãapataarã pia akꞌɨ́tɨ, Cristopa parã pia akꞌɨparikꞌa. Cristopa mãga ooda perã na eujãde bɨ misa, awaraarãpa pia jarapachida Tachi Akꞌõre ãpɨte. Aukꞌa pia jaradai iru ãpɨte, parãpa mãga oo pꞌanɨ pɨrã.
44021024	Recommendation	Pɨchi ome pꞌe ateepáde aji, mãikꞌaapa pꞌaapáde aji, ãchimaa pꞌaapipataarãpa iidi pꞌanɨ. Oodapáde aji, Tachi Akꞌõre Ũraade jara bɨkꞌa; puda tꞌɨɨpidamerã mãikꞌaapa Tachi Akꞌõre tede tꞌĩu pia pꞌaneedamerã. Mãgá ooru pɨrã, jõmaarãpa kꞌawaadai pɨ ãpɨte seewa nepɨrɨ pꞌanɨ. Ma awara pɨa mãgá ãramaa akꞌɨpii Moisepa pꞌãdade jara bɨkꞌa ichiaba oopari.
45004012	Faith	Jõdee tauchaa iru beerã ichiaba Abraham warrarã. Mãga pꞌanɨ–e tauchaa iru pꞌanadairã ãchi kꞌapꞌɨadepai. Jĩpꞌa mãga pꞌanɨ ijãapata perã tai judiorã chonaarãwedapema Abrahampa ijãadakꞌa, ichi waide tauchaa wẽe bɨde.
44001026	Description	Mãga ɨtꞌaa tꞌɨ̃dapꞌeda, suerte jemenejida jɨrɨtꞌeradaitꞌee. Mãpai Matiata uchiaji. Ma ewate weda apemaarã once Cristopa jɨrɨtꞌeradaarã ome mimiamaa beeji.
45004007	Grace	‘Pꞌekꞌau kꞌachia oopataarã o–ĩa pꞌanapata Tachi Akꞌõrepa ãchi pꞌekꞌau kꞌachia ãyaa bɨkꞌãri mãikꞌaapa wẽpapikꞌãri.
66011004	Description	Mãgɨɨrã omé olivo bɨɨrɨkꞌa pꞌanɨ mãikꞌaapa lámpara bɨpatakꞌa pꞌanɨ; Tachi Waibɨa, chi na pꞌekꞌau eujã ooda kꞌĩrapite pꞌanɨ.
59004009	Recommendation	Parã wãara pia nipa kꞌinia pꞌanɨ pɨrã Tachi Akꞌõre kꞌĩrapite, kꞌĩsíatɨ pãchia oopatapꞌedaade. Maapꞌeda kꞌĩsia pꞌua pꞌanátɨ. Ëidai kꞌãyaara, tꞌãri pꞌua pꞌanátɨ mãikꞌaapa jẽ́etɨ, pãchia kꞌachia oopatapꞌedaa kꞌaurepa.
64001011	Recommendation	Gayo, mɨ ɨ̃pema kꞌinia, oonáaji ichia oo bɨkꞌa, ne–inaa kꞌachia oomaa bairã. Ma kꞌãyaara pia óoji. Nãgɨ́ kꞌirãpáji. Chi ne–inaa pia oo bɨpa oopari Tachi Akꞌõrepa oopi bɨkꞌa. Mamĩda chi kꞌachia oo bɨpa Tachi Akꞌõre kꞌawa–e bɨ.
45004011	Faith	Ma tꞌẽepaita Abrahampa mãga ooji. Mãga ookꞌãri, akꞌɨpiji ichia wãara ijãa bɨ Tachi Akꞌõrepa iru kꞌachia wẽe akꞌɨda, ma ijãa bɨ kꞌaurepa. Tachi Akꞌõrepa Abraham mãgá akꞌɨda perã ma tauchaa bɨi naaweda, kꞌawa pꞌanɨ tauchaa wẽe beerã aukꞌa pꞌekꞌau kꞌachia wẽe pꞌaneedai Tachi Akꞌõre kꞌĩrapite, ijãadakꞌãri Abrahampa ijãadakꞌa. Mãgá ijãadakꞌãri, Abraham warrarãkꞌa padaipata, ãchi kꞌapꞌɨade tauchaa wẽe pꞌanɨ mĩda.
45006007	Grace	Tachi eperã kꞌapꞌɨa piukꞌãri, ne–inaa waa tachimaa oopi–e pai, pia wa kꞌachia. Mãga pɨkꞌa tachi pꞌekꞌau kꞌachia ooyaa bɨ kꞌapꞌɨa piu pɨkꞌakꞌãri Cristo kꞌapꞌɨa ome, ne–inaa kꞌachia waa tachimaa oopi–e pai.
47004010	Faith	Tai wãrutamaa jɨrɨpata peedaitꞌee Jesús peedapꞌedaakꞌa. Mamĩda Tachi Akꞌõrepa tai kꞌaripapari ãchi juadeepa, eperãarãpa kꞌawaadamerã irua aupaita tai kꞌaripapari. Mãga oopari Jesucristo Jaure tai ome bapari perã.
50002021	Sin	Apemaarãpa jɨrɨmaa pꞌanɨ oodaitꞌee ne–inaa ãchia oo kꞌinia pꞌanɨ, oodai kꞌãyaara Jesucristopa oopi kꞌinia bɨkꞌa.
58011011	Faith	Abraham audú chonaa baji warra ooitꞌee. Ichiaba Sara warra tꞌokꞌaa paji. Mamĩda Tachi Akꞌõrepa warra oopiji Abrahammaa, ijãa bada perã Tachi Akꞌõrepa ooitꞌee ichia jaradakꞌa.
43006039	Grace	Ma–itꞌee mɨ pëiji; jõmaweda mɨ jua ekꞌari bɨdaarã akꞌɨ bamerã apida atuanaamerã. Mãgá Akꞌõre ewari waibɨa ewate ãra chokꞌai pꞌirabaidaitꞌee.
46008006	Faith	Mamĩda tachi ijãapataarã–itꞌee Tachi Akꞌõreta Akꞌõre Waibɨa. Ijãapata irua ne–inaa jõmaweda ooji, eperãarã paara. Ma jõmaweda oopiji ichi Warra Jesucristomaa, tachia irude ijãadamerã mãikꞌaapa irua oopi bɨkꞌa oodamerã.
52003006	Description	Mamĩda mãga–e paji. Parã akꞌɨnapꞌeda, Timoteo waya chekꞌãri, pedee pia nepɨrɨ cheji. Jaraji parã Tachi Akꞌõre ome pia nidá mãikꞌaapa chikꞌinia pꞌanapata. Ichiaba jaraji parãpa tai kꞌirãpapata mãikꞌaapa tai unu kꞌinia jõnapata, taipa parã unu kꞌinia jõnɨkꞌa.
60005004	Grace	Mãgá pꞌanaruta pɨrã, tachi akꞌɨpari waibɨara bɨpa ichi waya unupikꞌãri jõmaarãmaa, parã́pata atadaitꞌee iru kꞌĩra wãree mãikꞌaapa ichita pꞌanapataadaitꞌee iru ome. Mãgɨ́ pipɨara bɨ na pꞌekꞌau eujãdepema poro jɨ̃ra atai kꞌãyaara, Cristo kꞌĩra wãree jõkꞌaa perã.
47003012	Faith	Kꞌawa pꞌanadairã Akꞌõrepa ũraa chiwidi jara pëida mãgá pipɨara bɨ chi naawedapema jarada kꞌãyaara, taipa mãgɨ́ ũraa jĩpꞌa jarateepata, waaweeda–ee.
61002012	Sin	Ma seewa jarateepataarã ne–animalaarã́kꞌapɨ pꞌanɨ. Ne–animalaarã kꞌĩsiadakꞌaa eperãarãkꞌa. Oopata ãchi kꞌapꞌɨapa oopi bɨkꞌa. Tꞌopata eperãarãpa jita atadamerã mãikꞌaapa peedamerã. Mãga pɨkꞌa pꞌanɨ ma seewa jarateepataarã. Pedee kꞌachia jarapata ne–inaa jõma ãchia kꞌawada–e pꞌanɨ ãpɨte. Ma kꞌaurepa Tachi Akꞌõrepa ãchi jõpiitꞌee, eperãarãpa ne–animalaarã jõpipatakꞌa.
43012006	Sin	Mamĩda Judapa mãga jara–e paji chupɨria beerã kꞌaripa kꞌinia bada perã. Ma kꞌãyaara mãga jaraji nechɨayaa bada perã. Ichia ãra pꞌaratꞌa anipapachi mãikꞌaapa aɨdepema chɨa atapachi.
62004016	Faith	Mãgá tachia Tachi Akꞌõre kꞌawa pꞌanɨ mãikꞌaapa ijãa pꞌanɨ irua tachi kꞌinia iru bapari. Tachi Akꞌõrepa eperãarã jõmaweda kꞌinia iru bapari perã, eperãpa aukꞌa Tachi Akꞌõre kꞌinia iru bakꞌãri, tꞌãri a–ba bapari iru ome.
44011019	Description	Esteban piuda tꞌẽepai, Jesucristode ijãapataarã jɨrɨmaa pꞌanadakꞌãri peedaitꞌee, ũkꞌuru mirukꞌoodachida Fenicia eujãdee, Chipre isladee mãikꞌaapa Antioquía pꞌuurudee. Ãchi wãdapꞌedaa chaa Cristopa ooda eperãarã kꞌaripaitꞌee jarateepachida judiorãmaa aupai.
54006006	Faith	Jõdee Cristode wãara ijãapataarã nãga pꞌanapata: tꞌãri o–ĩa; kꞌãiwee; awaraarã kꞌinia iru pꞌanapata. Pꞌaratꞌa iru pꞌanɨ jida wa wẽe pꞌanɨ pɨjida, aukꞌa tꞌãri o–ĩa pꞌanapata.
66013007	Violence	Ma awara Tachi Akꞌõrepa mãgɨ́ ichiakꞌau bɨda perã, jura chõo beeji Cristodeerã, chi atꞌãri na pꞌekꞌau eujãde pꞌanadapꞌedaarã ome, ãra pꞌoyaarumaa. Ichiaba mãgá ichiakꞌau bɨda perã, mãgɨpa ichi jua ekꞌari pꞌe wãji eperãarã ëreerã chaadepema, pꞌuuru chaadepema, pedee chaadepema mãikꞌaapa eujã chaadepema.
60002020	Faith	Jõdee mãgá akꞌɨ–e paitꞌee parãpa ne–inaa kꞌachia oodapꞌeda, kꞌĩrau–ee chooruta pɨrã miapidakꞌãri ma kꞌachia oodapꞌedaa kꞌaurepa. Mamĩda parã kꞌĩrau–ee chooruta pɨrã miapidakꞌãri ne–inaa pia oodapꞌedaa perã, mãgara Tachi Akꞌõrepa parã pia akꞌɨitꞌee.
58009015	Grace	Tachi Akꞌõrepa mãga kꞌinia bairã, Cristo pëiji irua oomerã Akꞌõre Ũraa chiwidide jara bɨkꞌa. Mãgá chonaarãwedapema Tachi Akꞌõrede ijãapatapꞌedaarãpa aukꞌa iru pꞌanadaitꞌee ne–inaa jõma irua kꞌĩsia iru bada ãchi–itꞌee. Cristo piuda kꞌaurepa Tachi Akꞌõrepa wẽpapiji ãrapa pꞌekꞌau kꞌachia oopatapꞌedaa, tachide ome aukꞌa. Mãga ooji Cristo piuda perã jõmaarã pari, pꞌekꞌau kꞌachia wẽe ichita pꞌanapataadamerã Tachi Akꞌõre kꞌĩrapite.
45006001	Sin	Parãdepemapa iidii: “Tachi Akꞌõrepa Cristode ijãapataarã pꞌekꞌau kꞌachia wẽe akꞌɨ bɨ pɨrã, ¿pꞌekꞌau kꞌachia waapɨara oodaipia bɨ–ekꞌã, mãgá Akꞌõrepa waapɨara tachi pia akꞌɨmerã?”
49005004	Recommendation	Ichiaba parãpa nãgee kꞌachia oopata apida oodaikꞌaraa bɨ: bɨsɨ pedeepata; pariatua pedeepata maa–e pɨrã bɨsɨ pedee pedeepata ëidamerã. Cristopa apidaamaa mãgá pedeepikꞌaa. Mãgá pedeedai kꞌãyaara, gracias jarapatáatɨ Tachi Akꞌõremaa.
66006008	Violence	Akꞌɨkꞌãri, unuji caballo kꞌuarakꞌuaraa bɨ. Aɨ ɨ̃rɨ su–akꞌɨ bada Piuda apachida. Mãgɨ́ tꞌẽe cheda Piudaarã Pꞌanapatamãi apachida. Mãgɨɨrã juade Tachi Akꞌõrepa na pꞌekꞌau eujãdepemaarã kꞌĩmariidepema chaa aba bɨji, ma eperãarã piudamerã jura chõo jõnɨpa, jarra oo jõnɨpa, kꞌayaapa mãikꞌaapa ne–animal kꞌachia beerãpa.
45004016	Faith	Ma jõma jara aupadade kꞌĩsiadakꞌãri, kꞌawa pꞌanɨ Tachi Akꞌõrepa jaradakꞌa, ichia Abrahamdeepa uchiadapꞌedaarã pia akꞌɨpariitꞌee, ãrapa ijãapata perã Abrahampa ijãadakꞌa; ma kꞌaurepapai. Maperã kꞌawa pꞌanɨ Abraham jõmaarã akꞌõchona, judiorã akꞌõchona mãikꞌaapa judio–eerã akꞌõchona, ijãadakꞌãri irua ijãadakꞌa.
44028018	Description	Romadepemaarãpa mɨmaa iididakꞌãri kꞌãare kꞌachiata oo bɨ, kꞌena pëidaitꞌee paji, maarepida kꞌachia oo–e pada perã mɨ peedaitꞌee.
45009016	Grace	Mãga jarada perã, kꞌawa pꞌanɨ Tachi Akꞌõrepa eperãarã jɨrɨtꞌerapari kꞌaripaitꞌee, ichia ãchi chupɨria kꞌawaa kꞌinia bairã. Jɨrɨtꞌera–e ãchia mãga kꞌinia pꞌanadairã maa–e pɨrã ne–inaa pia wa kꞌachia oo pꞌanadairã.
46010008	Sin	Ichiaba pariatua pꞌekꞌau oonáatɨ, ma kꞌaurepa ewari abaade Tachi Akꞌõrepa ãradepemaarã veintitrés mil kꞌiniipida perã.
45007023	Sin	Mamĩda mɨ pꞌekꞌau kꞌachia ooyaa bɨ kꞌapꞌɨa presokꞌa bɨ. Mãgɨ́ chõo pɨkꞌa bɨ mɨchi tꞌãri ome, atꞌãri mɨ chipari ba kꞌinia bairã.
58006001	Faith	Mapa oodáma Tachi Akꞌõrepa oopi bɨkꞌa mãikꞌaapa iru ũraa pipɨara kꞌawaa wãdáma. O–ĩa pꞌananaadáma tachimaa naapɨara jarateedapꞌedaa ome. Nãga jarateejida tachimaa: Eperãarãpa pꞌekꞌau kꞌachia oo amaadaipia bɨ, ma kꞌaurepa Tachi Akꞌõrepa eperãarã ichi bɨmãi tꞌĩupi–e paitꞌee perã. Ijãadaipia bɨ Tachi Akꞌõrepa Jesucristo pëiji eperãarã o kꞌachiadeepa kꞌaripa atamerã, mãgá ãra pꞌanapataadamerã Akꞌõre truade iru ome, waa piuda–ee.
46016011	Recommendation	Iru oo iru pꞌanadaikꞌaraa bɨ. Ma kꞌãyaara pia akꞌɨ pꞌanátɨ mãikꞌaapa kꞌaripátɨ, o–ĩa chemerã apemaarã ijãapataarã ome mɨa nɨmaa bɨmãi.
59002014	Faith	Mãpai ɨ̃pemaarã, kꞌĩsíatɨ mɨa jararude. Eperãpa Tachi Akꞌõrede ijãa bɨda ai. Mamĩda mãgɨpa chĩara kꞌaripakꞌaa pɨrã Akꞌõrepa oopi kꞌinia bɨkꞌa, ichi kꞌinia mãga jara bɨ. Mãga jara bɨpapai ɨtꞌaa wã–e paitꞌee.
43007025	Description	Maapai Jerusalén pꞌuurudepemaarãpa iidi para beeji: —¿Nãgɨ́ eperã–ekꞌã ajida, tachi poroorãpa jɨrɨmaa pꞌanɨ peetꞌaadaitꞌee?
43020022	Faith	Mãga jarapꞌeda, jãrapꞌuaji ãchi ɨ̃rɨ mãikꞌaapa mãgaji: —Akꞌõre Jaure auteebáitɨ, parã ome ba chemerã.
45010003	Sin	Kꞌawa kꞌiniadakꞌaa Akꞌõrepa Cristode ijãapataarã pꞌekꞌau kꞌachia wẽe beepipari. Kꞌĩsiapata ne–inaa pia oo pꞌanɨpa Tachi Akꞌõrepa ãchi pia akꞌɨitꞌee. Maperã Cristode ijãa kꞌiniada–e.
62005010	Faith	Mapa chi Tachi Akꞌõre Warrade ijãaparipa kꞌawa bɨ iru wãara Tachi Akꞌõre Warra, Tachi Akꞌõre Jaurepata ma eperã tꞌãride mãga kꞌawapipari perã. Mamĩda chi mãga ijãa–e bɨpa jõmaarãmaa akꞌɨpimaa bɨ ichi kꞌĩsiade Tachi Akꞌõrepa seewa jara bɨ.
43014012	Faith	Mɨa wãarata jararu. Chi mɨde wãara ijãa bɨpa aukꞌa ooyada aji, mɨa ne–inaa oo bɨkꞌa. Ma awara ne–inaa pi–iara ooyada aji, mɨ wãitꞌee perã mɨ Akꞌõre bɨmaa.
56002009	Recommendation	Ũráaji esclavoorã ijãa pꞌanɨɨrãmaa: ãchi chipariirã jua ekꞌari chokꞌekꞌee pꞌaneedaipia bɨ; ne–inaa jõmaata tꞌãri pia oodaipia bɨ chipariirãpa oopi pꞌanɨkꞌa; pedee kꞌachia pꞌanaudaikꞌaraa bɨ mimiade chokꞌa pëidakꞌãri.
58012015	Recommendation	¡Kꞌĩrakꞌaupai ijãa amaa pꞌaneedai Akꞌõrepa Jesucristo pëida, ichia tachi kꞌinia iru bairã! Ichiaba apidaapa ũridaikꞌaraa bɨ ijãa amaapi kꞌinia pꞌanɨɨrãpa jaratee pꞌanɨ Jesucristopa oodade. Ma jaratee pꞌanɨ neera kꞌachíakꞌata bɨ, todakꞌãri, chokꞌara peepari perã.
54003007	Recommendation	Ijãapataarã akꞌɨpari tꞌɨ̃ pia tꞌo pꞌanadaipia bɨ, Cristode ijãadakꞌaa beerãpa paara. Mãga–e pɨrã, Netuara Poro Waibɨapa iru ãpɨte ne–inaa kꞌachia nepɨrɨpii eperãarãmaa, jõmaarãpa ma kꞌaurepa iru pia–e akꞌɨdamerã.
49004007	Grace	Mamĩda tachi ijãapari chaa Cristopa ne–inaa pia awara–awaraa oo kꞌawaapipari, mãgá awaraarã kꞌaripadamerã. Tachi chaachaa aukꞌa oo kꞌawaapi–e. Oo kꞌawaapipari ichia kꞌinia bɨkꞌa.
66016003	Description	Mãpai araarepema angelpa ichi vaso wetꞌaaji pꞌusa jãde. Mãpai pania aɨde nɨ̃bɨ eperã piuda waakꞌa padachi. Mapa ne–inaa chokꞌai pꞌanadapꞌedaarã aɨde nɨ̃bɨ jõmaweda piudachida.
49006006	Recommendation	Edaare esclavo kꞌĩra jĩpꞌa mimiapari chiparipa akꞌɨ bɨ misa aupai, ichi mimiayaa bɨda amerã. Mamĩda parãpa mãga oodaikꞌaraa bɨ. Ma kꞌãyaara aukꞌa kꞌĩra jĩpꞌa mimiapataadaipia bɨ, chipariirãpa akꞌɨda–e pꞌanɨ pɨjida. Mãgá tꞌãripa ichiaba oopatáatɨ Tachi Akꞌõrepa oopi bɨkꞌa, Cristo parã chipari jõmaarã kꞌãyaara waibɨara bairã.
60003016	Recommendation	Mamĩda mãga óotɨ tꞌãri pia, audua–ee, Tachi Akꞌõre waaweepata perã. Ne–inaa pia aupaita oopatáatɨ. Mãga ooruta pɨrã, kꞌĩsia pꞌua pꞌanada–e paitꞌee. Ma awara parã ɨmɨateepataarãpa parã ãpɨte pedee kꞌachia jaradakꞌãri, awaraarãpa ãchi kꞌĩra nejasiapidaitꞌee, parã wãara pꞌanapata perã Cristopa oopi bɨkꞌa.
43006040	Faith	Mɨ Akꞌõrepa kꞌinia bɨ jõmaweda ichi Warra kꞌawa pꞌanɨɨrã mãikꞌaapa irude ijãa pꞌanɨɨrã ɨtꞌaa wãdamerã. Akꞌõre ewari waibɨa ewate mɨata mãgɨɨrã pꞌirabaipiitꞌee.
44012023	Violence	Aramata, angelpa Herodes kꞌayaapitꞌaaji, irua ɨtrɨa–e pada perã mãga jaradakꞌãri. Mapa mokꞌitꞌa kꞌida pꞌuapa piuji.
47001003	Grace	¡Wãara, Tachi Akꞌõre, Tachi Waibɨa Jesucristo Akꞌõre, jõmaarã kꞌãyaara waibɨara bɨ! Ichia tachi chupɨria kꞌawaapari mãikꞌaapa ichiata tachi tꞌãri o–ĩapipari.
54001006	Sin	Mamĩda ɨ̃rá jãpemaarã ũkꞌuruurãpa mãga ooda–e pꞌanɨ. Ma kꞌãyaara awaraa kꞌĩsia atajida. Mapa pariatua pedee wãpata.
45001016	Faith	Mɨ kꞌĩra nejasia–ee jarateeitꞌee Cristopa ooda eperãarã kꞌaripaitꞌee, Tachi Akꞌõre, ichi juapa aɨde ijãapataarã kꞌaripaitꞌee perã atuanaadamerã. Naapɨara mãga jara pëiji judiorãmaa mãikꞌaapa ɨ̃rá mãga ichiaba jara pëiru judio–eerãmaa.
46003011	Description	Mɨa mãga jara bɨ Tachi Akꞌõrépata ichi Warra Jesucristo bɨda perã ma te choma te basakꞌa bamerã. Irua aupaita tachi o kꞌachiadeepa kꞌaripa atai. Mapa apidaapa awaraa basa jɨrɨdaikꞌaraa bɨ.
49005033	Recommendation	Mapa waya jara kꞌinia bɨ parãmaa: Ɨmɨkꞌĩra chaa ichi wẽra kꞌinia iru baipia bɨ ichi kꞌapꞌɨa kꞌinia iru baparikꞌa. Jõdee wẽra chaa ichi ɨmɨkꞌĩra waaweeipia bɨ ichi poro waibɨakꞌa.
51002013	Grace	Ma awara parã araa pꞌanapata perã Cristo ome, jaradai Tachi Akꞌõrepa Cristo chokꞌai bapikꞌãri, parã aukꞌa chokꞌai pꞌanapiji. Cristode ijãadai naaweda, Tachi Akꞌõre–itꞌee parã piu pɨkꞌa pꞌanajida parãpa pꞌekꞌau kꞌachia oopata kꞌaurepa. Ichiaba piu pɨkꞌa pꞌanajida, Tachi Akꞌõre Ũraa kꞌawada–e pꞌanadapꞌedaa perã. ¡Mamĩda ɨ̃rá mãga pꞌanɨ–e! Tachi Akꞌõrepa tachi ijãapataarã chokꞌai pꞌanapikꞌãri Cristo ome, tachia pꞌekꞌau kꞌachia oopata jõmaweda wẽpapiji.
54004014	Recommendation	Kꞌirãpáji Tachi Akꞌõre pedee jarapataarãpa jaradapꞌedaa pɨmaa, ijãapataarã akꞌɨpataarãpa ãchi jua bɨdakꞌãri pɨ ɨ̃rɨ. Mãga oodakꞌãri, Tachi Akꞌõre Jaurepa ne–inaa oopiji pɨmaa kꞌawaamerã kꞌãare mimia ooitꞌee Tachi Akꞌõre–itꞌee. Mãga óoji Akꞌõre Jaurepa oopi bɨkꞌa.
66021001	Description	Mãpai mɨa unuji pajã chiwidi mãikꞌaapa eujã chiwidi, naapema pajã mãikꞌaapa eujã pꞌusa ome jõdarida perã.
52005016	Recommendation	Ichita tꞌãri o–ĩa pꞌanapatáatɨ.
66009006	Description	Mãgá eperãarã kꞌaa jõnɨde, ma eperãarã audú piu kꞌinia pꞌanadaitꞌee. Mamĩda piuda–e paitꞌee.
52004014	Faith	Mamĩda mãga–e tachi ijãapataarã ome, tachia ijãapata perã Jesús piupꞌeda chokꞌai pꞌirabaiji. Mapa ijãa pꞌanɨ Jesús kꞌaurepa Tachi Akꞌõrepa irude ijãapataarã aukꞌa chokꞌai pꞌirabaipiitꞌee. Mãga ooitꞌee Jesús waya chekꞌãri ãchi jaureerã ome.
62004015	Faith	Mapa chi jara bɨpa Jesús Tachi Akꞌõre Warra tꞌãri a–ba bapari Tachi Akꞌõre ome.
49004022	Recommendation	Ma kꞌaurepata kꞌawaajida parãpa naaweda oopatapꞌedaa kꞌachia baji Akꞌõre kꞌĩrapite. Mapa waa mãga pꞌanapataadaikꞌaraa bɨ. Oo amáatɨ parã pꞌekꞌau kꞌachia ooyaa bɨ kꞌapꞌɨapa oo kꞌinia bɨkꞌa. Ma kꞌaurepa kꞌachiade pꞌanapachida mãikꞌaapa pãchi itu kꞌũrapipachida kꞌachia oo kꞌiniapa.
43010009	Grace	Mɨda aji, puertakꞌa bɨ. Mɨa eperãarã o kꞌachiadeepa kꞌaripa atapari tꞌĩudamerã mɨchi jua ekꞌari mɨchideerã ome. Oveja akꞌɨpari pia bɨpa ichi ovejaarã akꞌɨparikꞌa, mãga pɨkꞌa mɨa mɨchideerã akꞌɨpari mãikꞌaapa kꞌaripapari pia pꞌanapataadamerã.
58011037	Violence	Awaraarã mãupa batꞌa peejida maa–e pɨrã serruchopa esajĩakꞌa tꞌoopꞌe peejida. Ũkꞌuru peejida espadapa. Ũkꞌuru chupɨria oveja e maa–e pɨrã cabra e jɨ̃ nipapachida; jarra oopachida mãikꞌaapa chĩarapa ãra kꞌachia ooruta choopachida.
62002029	Faith	Parãpa kꞌawa pꞌanɨ Jesucristo, Tachi Akꞌõre Warrapa ichita oopari ichi Akꞌõrepa jara bɨkꞌa. Ichiaba kꞌawadaipia bɨ chi Tachi Akꞌõrepa jara bɨkꞌa ooparipa aukꞌa Tachi Akꞌõre warra.
44013047	Grace	Mãga oodaitꞌee Tachi Akꞌõre Ũraa pꞌãdade jara bairã: ‘Kꞌõpꞌãyoorã ome lámpara pëipatakꞌa ɨ̃daamerã ode pꞌãrikꞌua nipadakꞌãri, mãga pɨkꞌa mɨa pɨ pëiru mɨ o akꞌɨpimerã na pꞌekꞌau eujãdepemaarãmaa. Mɨa mãgá pëiru kꞌinia bairã pɨa chi tꞌɨmɨara beerã paara o kꞌachiadeepa kꞌaripa atamerã.’ (Isaías 49.6)
47004002	Faith	Taipa oodaamaa pꞌanapata ne–inaa kꞌachia awaraarãpa mera oopata; ne–inaa eperãarã jĩpꞌaarã kꞌĩra nejasia pꞌanapata oodaitꞌee. Madepema ũkꞌuruurãpa imeraa jarateepata chĩara kꞌũradaitꞌee. Maa–e pɨrã ãchi kꞌĩsia pꞌoirapata Akꞌõrepa jarapi bɨ ome, irua jara kꞌinia bɨ awara uchiamerã. Mamĩda taipa mãga ooda–e. Akꞌõrepa wãarata jara pëida kꞌĩra jĩpꞌa jarateepata. Mãga oo pꞌanɨpa kꞌinia pꞌanɨ jõmaarãpa kꞌawaadamerã Tachi Akꞌõre kꞌĩrapite taipa wãarata jarateepata.
44002033	Description	Tachi Akꞌõrepa iru ɨtꞌaa ateeji ichi juaraare akꞌɨ banamerã. Maapꞌeda ichia jaradakꞌa ichi Jaure teeji Jesumaa, irua pëimerã irude ijãapataarãmaa. Mãgɨta parãpa etꞌewa unujida mãikꞌaapa ũrijida.
51003010	Recommendation	Ma kꞌãyaara pꞌana kꞌinia pꞌaneejida eperãarã chiwidi pꞌanɨkꞌa, Tachi Akꞌõre, tachi oodapa parã ichi kꞌĩrakꞌa papimerã. Mãga pꞌanadai iru wãara kꞌawa wãdakꞌãri.
43011004	Faith	Jesupa mãga ũrikꞌãri, mãgaji chi kꞌõpꞌãyoorãmaa: —Ma kꞌayaapa jai–idaaru pɨjida, chokꞌai pꞌirabaiitꞌee. Iru kꞌayaa bɨ eperãarãpa kꞌawaadamerã Tachi Akꞌõre jõmaarã kꞌãyaara waibɨara bɨ mãikꞌaapa kꞌawaadamerã Tachi Akꞌõre Warrapa ne–inaa jõma ooi ichi Akꞌõrepa oopi bɨkꞌa. Mãga ookꞌãri, jarapataadaitꞌee Tachi Akꞌõre tꞌãri pia bapari eperãarã ome; chi Warra jida aukꞌa.
45001017	Faith	Mãgɨ́ jara pëida kꞌaurepa kꞌawa pꞌanɨ eperãarãpa kꞌawaadakꞌãri Cristopa ooda ãchi–itꞌee mãikꞌaapa irude ijãadakꞌãri, Tachi Akꞌõrepa ãchi pꞌekꞌau kꞌachia wẽe akꞌɨpariitꞌee. Tachia mãga kꞌawa pꞌanɨ Tachi Akꞌõre Ũraa pꞌãdade jara bairã: ‘Eperã Tachi Akꞌõrede wãara ijãapari ichita bapariitꞌee iru ome, pꞌekꞌau kꞌachia wẽe bairã iru kꞌĩrapite.’ (Habacuc 2.4)
43019017	Description	Jesumaa kuruso ateepidapꞌeda, uchiajida pꞌuurudeepa taawaa wãdaitꞌee “Tachi Poro Bɨɨrɨ” apatapꞌedaamaa. (Hebreo pedeede Gólgota apachida.)
45012006	Faith	Mamĩda Tachi Akꞌõrepa kꞌaripakꞌãri, ne–inaa awara–awaraa oopata, irua oopi kꞌinia bɨkꞌa tachi chaachaa. Ichi ũraa jarapiru pɨrã tachidepema abaamaa, mãgɨpa mãga ooipia bɨ tꞌãripa, Akꞌõremaa kꞌaripa iidi bɨ misa.
66004007	Description	Aba león kꞌĩrakꞌa baji; awaraa pꞌakꞌa chakꞌe kꞌĩrakꞌa; awaraa eperã kꞌĩrakꞌa mãikꞌaapa chi apema nejɨ̃pɨ wãabai wãkꞌa baji.
49005015	Recommendation	Maperã kꞌĩrakꞌaupai pꞌanadai kꞌĩsia kꞌawa–ee beerãkꞌa. Ma kꞌãyaara kꞌĩra jĩpꞌa, kꞌĩsia kꞌawaa pꞌanapatáatɨ.
45010012	Grace	Mãga jara bairã kꞌawa pꞌanɨ judiorã, judio–eerã ome aukꞌa pꞌanɨ Tachi Akꞌõre kꞌĩrapite, Cristode ijãadakꞌãri. Iruta Jõmaarã Waibɨa. Aukꞌa kꞌaripapari chi chupɨria iidirutaarã ichimaa, ãchi aukꞌa kꞌinia iru bapari perã.
45010004	Faith	Mamĩda Cristopata ichideerã uchiapipari Tachi Akꞌõre Ũraa pꞌãdade jara bɨ jua ekꞌariipa, oopataadamerã irua jara bɨkꞌa. Maperã Tachi Akꞌõrepa Cristode ijãapataarã pꞌekꞌau kꞌachia wẽe akꞌɨpari.
50004006	Recommendation	Makꞌɨara kꞌĩsianáatɨ. Ma kꞌãyaara ne–inaa jõma pꞌasarutade ɨtꞌaa tꞌɨ̃patáatɨ Tachi Akꞌõremaa. Mãgá ɨtꞌaa tꞌɨ̃ bɨde gracias jarátɨ irumaa mãikꞌaapa iidítɨ irua parã kꞌaripamerã.
46010006	Faith	Tachia mãgɨ́ chonaarãpa oodapꞌedaade kꞌĩsiadakꞌãri, kꞌawaadaipia bɨ ãrapa oodapꞌedaa kꞌachia baji Tachi Akꞌõre kꞌĩrapite. Mapa kꞌĩrakꞌaupai mãgá oodai ãrapa oodapꞌedaakꞌa. ¡Oonaadáma tachia ne–inaa kꞌachia kꞌĩra tꞌãdoo oo kꞌinia pꞌanɨkꞌa!
66009002	Description	Ma uria tꞌai ewakꞌãri, narira uchia nɨ̃beeji, nari waibɨa uchiaparikꞌa tꞌɨpɨtau waibɨadeepa. Ma nari kꞌaurepa pꞌãriudachi. Akꞌõrejĩru mãikꞌaapa pajã perá unu–e paji nari jɨ̃rakꞌawaa nɨ̃bɨpa.
52004006	Recommendation	Kꞌĩrakꞌaupai pãchi ɨ̃pemaarã Cristo kꞌaurepa kꞌũradai, mãga oo pꞌanɨpa ãchi wẽraarã ome. Mãgá kꞌachia ooruta pɨrã, Tachi Akꞌõrepa parã miapiitꞌee, taipa naaweda jaradapꞌedaakꞌa.
47005017	Faith	Eperã araa bakꞌãri Cristo ome ijãapari perã irude, mãgɨ́ eperã tꞌãri awaradaipari. ¡Pia kꞌĩsíatɨ! Cristode ijãai naaweda, ma eperã kꞌachiade nipapachi. Mamĩda irude ijãadakꞌãriipa waa mãgá nipa kꞌinia–e. Jĩpꞌa nipa kꞌinia bɨ Cristopa oopi bɨkꞌa.
43005020	Faith	Mãga bɨ chi Akꞌõrepa ichi Warra kꞌinia iru bapari perã. Mapa jõma ichia oo bɨ akꞌɨpipari chi Warramaa. Wãara na ewari ne–inaa pi–iara akꞌɨpiitꞌee chi warramaa. Mãga unudakꞌãri, parã pꞌera pɨkꞌa para beeitꞌee.
49004028	Recommendation	Ichiaba mɨa jara bɨ chi nechɨayaa bɨmaa waa nechɨanaamerã. Ma kꞌãyaara mimia piata ooipia bɨ, ne–inaa iru bamerã pɨchi juadoopa. Mãgá pɨa chupɨria chedeerãmaa teei.
57001022	Recommendation	Mãga oo bɨ misa, cuarto awara bɨ́ji mɨ–itꞌee, mɨ jãma panakꞌãri. Mɨa mãga jara bɨ ijãa bairã parã ɨtꞌaa tꞌɨ̃pata kꞌaurepa Tachi Akꞌõrepa mɨ uchiapiitꞌee na carceldeepa mãikꞌaapa waya pëiitꞌee parãmaa.
58013009	Recommendation	Parãmaa naawedapema jarateepataarãpa jarapachida Tachi Akꞌõrepa Jesucristo pëiji eperãarã o kꞌachiadeepa kꞌaripa atade, tachi kꞌinia iru bapari perã. Ma wãara perã, tꞌãripa waapɨara ijãadáma irude. Ijãanáatɨ awaraa ne–inaa kꞌĩra tꞌãdoo jarateepataarã pedee. Mãɨrãpa jara pꞌanɨ Tachi Akꞌõrepa eperãarã kꞌaripapari kꞌo pꞌanadairã ne–animalaarã peedapꞌeda, paadapꞌedaa altarde. Mamĩda mãga oo bɨpa apida pꞌekꞌau kꞌachia wẽe bakꞌaa Tachi Akꞌõre kꞌĩrapite.
52005012	Recommendation	Ɨ̃pemaarã, taipa enenee jõnɨ waaweedamerã pãchi ijãapataarã poro waibɨarã, ãchi audú mimiapata perã parã–itꞌee. Ãchia parã ũraapata mãikꞌaapa akꞌɨpata Tachi Waibɨapa kꞌinia bɨkꞌa.
43009022	Description	Chi akꞌõreerãpa mãga jarajida judiorã waidoopa. Aɨ naaweda judiorã poro waibɨarãpa pedeeteejida chi eperã Jesús Mesías aru pɨrã, waa tꞌĩupida–e paitꞌee Tachi Akꞌõre Ũraa jarateepata tede.
50003003	Faith	Tachia, jõdee, ne–inaa piara iru pꞌanɨ tauchaa iru pꞌanadai kꞌãyaara tachi kꞌapꞌɨade, Tachi Akꞌõre Jaure bapari perã tachi tꞌãride. Iru kꞌapꞌɨa pari ɨtꞌaa tꞌɨ̃pata Tachi Akꞌõremaa mãikꞌaapa tꞌãri o–ĩa pꞌanapata Jesucristodeerã perã. Kꞌawa pꞌanɨ Tachi Akꞌõrepa tachi piara akꞌɨ–e paitꞌee tauchaa bɨpiruta pɨrã tachi kꞌapꞌɨade. Mapa jɨrɨpata oodaitꞌee irua oopi bɨkꞌa, jɨrɨdai kꞌãyaara ne–inaa eperãarãpa jɨrɨpata pia pꞌanadaitꞌee iru kꞌĩrapite.
62003023	Faith	Tachi Akꞌõrepa jara bɨ tachia nãga oodamerã: Ijãadaipia bɨ Jesucristo wãara Tachi Akꞌõre Warra mãikꞌaapa chikꞌinia pꞌanapataadaipia bɨ irua jaradakꞌa.
66013011	Description	Ma tꞌẽepai mɨa unuji awaraa ne–animal kꞌachia eujãdeepa uchiaru. Cacho omé iru baji Oveja Chakꞌepa iru baparikꞌa. Mamĩda pedeepachi je choma pedeeparikꞌa.
46014020	Recommendation	Maperã ɨ̃pemaarã, warra chakꞌeerãkꞌa kꞌĩsianáatɨ. Ãrakꞌa pꞌana kꞌinia pꞌanɨ pɨrã, pꞌanadaipia bɨ warra ewaa tꞌodakꞌa; audua–ee. Pia kꞌĩsíatɨ chonaarãpa kꞌĩsiapatakꞌa.
59005013	Recommendation	Mãpai ɨ̃pemaarã, parãdepema aba chupɨria nɨ̃bakꞌãri, ɨtꞌaa tꞌɨ̃ipia bɨ. Jõdee o–ĩa bakꞌãri, Tachi Akꞌõremaa kꞌariipia bɨ.
58012012	Recommendation	Maperã tꞌãridepai choopatáatɨ ijãa pꞌanɨde. Parã ũkꞌuru pꞌirapataarã́kꞌata pꞌanɨ. Mãɨrã ĩyapaadaidakꞌãri, juatau tꞌũmaadaipata mãikꞌaapa bɨɨrɨ wëredaipata. ¡Mãgá pꞌananáatɨ!
60001017	Recommendation	Tachi Akꞌõre, “Akꞌõreda” a pꞌanɨ pɨrã, iru waaweedaipia bɨ na pꞌekꞌau eujãde pꞌanɨ misa kꞌĩra tewaraarãkꞌa. Iru waaweedaipia bɨ irua jõmaarãpa ne–inaa oopata aukꞌa akꞌɨpari perã jaraitꞌee pia wa kꞌachia.
58010036	Recommendation	Mapa choo pꞌanapatáatɨ pãchi ijãa pꞌanɨde Tachi Akꞌõrepa oopi bɨkꞌa oodaitꞌee. Mãga ooruta pɨrã, unudaitꞌee jõma irua jarada teeitꞌee parãmaa.
58011001	Faith	¿Kꞌãata jara kꞌinia bɨma Tachi Akꞌõrede ijãapari? Ijãapata perã kꞌawa pꞌanɨ wãarata uchiaitꞌee Tachi Akꞌõrepa jara bɨkꞌa, waide mãga unuda–e pꞌanɨ mĩda.
49004017	Recommendation	Tachi Waibɨapa mɨmaa nãga jarapiru. Waa pꞌananáatɨ ijãadakꞌaa beerãkꞌa. Ãchi pariatua kꞌĩsiapata.
51002016	Recommendation	Tachi Akꞌõrepa ma jõma ooda perã tachi kꞌaripaitꞌee, kꞌĩsianáatɨ awaraarãpa parã ãpɨte pedee kꞌachia jararuta pɨrã ne–inaa kꞌopata kꞌaurepa maa–e pɨrã topata kꞌaurepa. Ichiaba kꞌĩsianáatɨ mãga ooruta pɨrã, parãpa ɨada–e pꞌanadairã ewari, atane mãikꞌaapa año, ãrapa ma ɨ̃ipata ewate mãikꞌaapa fiesta ewate ɨapatakꞌa.
66007015	Faith	‘Maperãpɨ Tachi Akꞌõre su–akꞌɨ beepari kꞌĩrapite bainɨ̃ pꞌanɨ. Ãstaawa, pꞌãrikꞌua pida ãchia oopata Tachi Akꞌõrepa oopi bɨkꞌa ichi ɨtꞌaripema te waibɨade. Ma rey su–akꞌɨ beeparide su–akꞌɨ bɨpa ãra ichita akꞌɨ bapariitꞌee, ichita ãra ome bapariitꞌee perã.
44020010	Description	Mãpai Pablo ɨrabaipꞌeda, ma kꞌũtrãa kꞌapꞌɨa wëre ataji mãikꞌaapa mãgaji chi kꞌõpꞌãyoorã arii pꞌanadapꞌedaarãmaa: —¡Pꞌeranáatɨ! ¡Iru chokꞌai bɨpɨ!
55002010	Faith	Maperãpɨ mɨa ne–inaa jõma choopari, mia nɨ̃bɨ mĩda. Mãgá choopari eperãarã Tachi Akꞌõrepa jɨrɨtꞌerada Jesucristode ijãadamerã, o kꞌachiadeepa uchiadamerã mãikꞌaapa ichita pꞌanapataadamerã Tachi Akꞌõre kꞌĩra wãree eujãde.
60005014	Recommendation	Chikꞌinia saludaa para bátɨ. Mɨa ɨtꞌaa iidi bɨ parã Cristodeerã jõmaarã pari, kꞌãiwee pꞌanapataadamerã. Mãgapai paji.
49005021	Recommendation	Akꞌɨpidaitꞌee Cristo wãara pãchi poro waibɨa, ũripatáatɨ awaraa ijãapataarãpa ũraa pꞌanɨ mãikꞌaapa oopatáatɨ ãrapa jara pꞌanɨkꞌa.
61003017	Recommendation	Mãpai ɨ̃pemaarã kꞌiniarã, ɨ̃rá parãpa kꞌawa pꞌanadairã mãgee seewa jarateepataarã uchiadaitꞌee ijãapataarã tꞌãide, kꞌĩrakꞌaupai ijãadai ãrapa jarateepata. Ichiaba kꞌĩrakꞌaupai oodai ãrapa oopatakꞌa, oodakꞌaa perã Tachi Akꞌõre Ũraade jara bɨkꞌa. Ɨ̃rá parãpa pia ijãapata. Mamĩda kꞌũrapiruta pɨrã ãramaa, parã ãyaa atadaridai Cristo ikꞌaawaapa.
51003018	Recommendation	Wẽraarã, ɨmɨkꞌĩra paraa beerã, chokꞌekꞌee pꞌanapatáatɨ pãchi kꞌima ome, Tachi Waibɨapa kꞌinia bairã wẽraarã irude ijãa pꞌanɨ mãga pꞌanapataadamerã.
54005020	Recommendation	Mamĩda ijãapataarã akꞌɨpataarã kꞌachiade baai jõnaruta pɨrã, jõmaarã taide ɨtrɨakꞌóoji. Mãgá awaraarãpa ne–inaa kꞌachia ooda–e paitꞌee waaweepa.
45014013	Recommendation	Maperã akꞌɨnaadáma awaraa ijãapataarãpa oopata pedee kꞌachia pedeedaitꞌee ãra ãpɨte. Ma kꞌãyaara jõma óotɨ awaraa ijãapataarã pipɨara ijãadamerã, mãikꞌaapa oodamerã Cristopa oopi kꞌinia bɨkꞌa.
45002010	Grace	Jõdee pia oopataarã kꞌãiwee pꞌanadaitꞌee, Tachi Akꞌõrepa ãchi pia akꞌɨitꞌee perã mãikꞌaapa ichi trua kꞌĩra wãreedee wãpiitꞌee perã. Mãga pꞌanadaitꞌee naapɨara judiorã, maapꞌeda judio–eerã.
58011034	Violence	Awaraarã tꞌɨpɨtaudeepa paa–ee uchiajida; awaraarã chokꞌai uchiajida espadapa pee kꞌinia pꞌanadapꞌedaarã juadeepa; ũkꞌuru juatau tꞌũmaa pꞌanadakꞌãri, Tachi Akꞌõrepa juataura papiji; awaraarã Tachi Akꞌõrepa sõcharra papipꞌeda, chõojida ãchi kꞌĩra unuamaa iru pꞌanapataarã ome; ũkꞌuruurãpa ãchi eujãdeepa jërekꞌoojida awaraa eujãdepema chõode chedapꞌedaarãpa.
48006017	Faith	Mãpai na pedeepapai na kꞌartꞌa pꞌã aupaitꞌee. Waa apidaapa mɨ ome nepɨra jɨrɨdaikꞌaraa bɨ. Mɨ kꞌapꞌɨade jidikꞌada–idaa unurutapa kꞌawaadai mɨa oopari Jesucristopa oopi bɨkꞌa.
66018021	Violence	Mãpai ángel juataura bɨpa mãu tapɨa kꞌũrumakꞌa bɨ jira ataji mãikꞌaapa batꞌatꞌaaji pꞌusade. Maapꞌeda mãgaji: —Jãgá pɨ baaiitꞌee, pꞌuuru waibɨa Babilónia. Pɨ waa unudakꞌaa paitꞌee.
65001020	Faith	Jõdee parã, ɨ̃pemaarã kꞌiniarã, mãga pꞌanadakꞌaa. Mapa chikꞌaripa pꞌanapatáatɨ waapɨara Cristode ijãadaitꞌee mãikꞌaapa pipɨara kꞌawaadaitꞌee Tachi Akꞌõrepa wãarata pedee jara pëida. Ma awara ɨtꞌaa tꞌɨ̃patáatɨ Tachi Akꞌõre Jaurepa oopi bɨkꞌa.
45012002	Recommendation	Oonáatɨ na pꞌekꞌau eujãdepema ijãadakꞌaa beerãpa oopatakꞌa. Mãɨrãpa kꞌĩsiapata ãchia oo kꞌinia pꞌanɨdepai. Parã jõdee, kꞌĩsiadaipia bɨ Akꞌõrepa kꞌinia bɨkꞌa. Mãgá kꞌawaadaitꞌee Akꞌõrepa kꞌinia bɨ ne–inaa pia, kꞌachia wẽe; ne–inaa irua pia akꞌɨpari.
46015009	Sin	Mãga ooji mɨ jõmaweda apemaarã pëida kꞌãyaara ekꞌariara bɨ mĩda. Mɨ–itꞌee piara bakꞌaji Tachi Akꞌõrepa mɨ jɨrɨtꞌera–e pada paara, mɨa Cristode ijãapataarã miapipachi perã.
62002015	Recommendation	Pꞌananáatɨ na pꞌekꞌau eujãdepema ijãadakꞌaa beerã pꞌanapatakꞌa. Jɨrɨnáatɨ ne–inaa kꞌachia kꞌĩra tꞌãdoo na pꞌekꞌau eujãde paraa. Mãga jɨrɨruta pɨrã, chikꞌinia pꞌanada–e pai Tachi Akꞌõre ome.
45002001	Sin	Mãgee kꞌachia oopataarã akꞌɨkꞌãri, parãdepema abaapa kꞌĩsiai: “Mɨa mãga oo–e pakꞌaji”. Mamĩda pɨa pida ne–inaa kꞌachia oopari Tachi Akꞌõre kꞌĩrapite. Maperã kꞌĩrakꞌaupai jarai Tachi Akꞌõrepa mãgee kꞌachia oopataarã miapiipia bɨ. Aukꞌa Akꞌõrepa pɨ miapii, pɨa kꞌachia oopata kꞌaurepa.
48002009	Description	Kꞌawaadakꞌãri Tachi Akꞌõrepa wãara mɨ kꞌaripa bɨ judio–eerãmaa jarateenamerã, Santiago, Pedro Juan ome, chi ijãapataarã akꞌɨpataarã waibɨarãda apata, ãchi jua teejida mɨmaa mãikꞌaapa Bernabemaa. Mãga oojida akꞌɨpidaitꞌee aukꞌa kꞌõpꞌãyoorãkꞌa taipa Cristopa ooda eperãarã kꞌaripaitꞌee judio–eerã tꞌãide jarateedaipia bɨ. Jõdee ãchia judiorã tꞌãide jarateedai.
43019023	Description	Soldaorãpa Jesús kurusode baijira bɨdapꞌeda mãikꞌaapa iru pꞌaru atadapꞌeda, ãchi kꞌĩmariirãmaa jedetꞌaajida. Mamĩda chi edupema pꞌaru teesoo baji, kꞌaatꞌɨ–ee; jĩpꞌa kꞌa baji.
45002021	Sin	Parãpa awaraarãmaa jarateepata Akꞌõre Ũraa pꞌãdade jara bɨkꞌa oodaipia bɨ. ¿Mãga–ekꞌã? Mamĩda parãpa pida ooda–e pꞌanɨ ma pꞌãdade jara bɨkꞌa. Ũraapata awaraarãmaa nechɨanaadamerã. Mamĩda edaare parãpa mãga oopata.
46006019	Faith	¿Kꞌawada–e pꞌanɨkꞌã Cristode ijãadakꞌãriipa Akꞌõre Jaure tachi kꞌapꞌɨade bapari, Tachi Akꞌõre ichi te waibɨade baparikꞌa? Mapa Tachi Akꞌõreta tachi kꞌapꞌɨa chipari.
47005014	Grace	Jesucristopa tai kꞌinia iru bapari. Maperãpɨ tai jaratee nipapata irua oopi kꞌinia bɨkꞌa. Wãara na pꞌekꞌau eujãdepemaarã jõmaweda kꞌinia iru bapari perã, kurusode piuji tachia pꞌekꞌau kꞌachia oopata kꞌaurepa. Mãgá piuji jõmaarã kꞌapꞌɨa pari. Ara Cristo piudakꞌa jõmaarã pari, iru kꞌapꞌɨa pari eperã chaachaa piu pɨkꞌaji.
58003001	Faith	Ɨ̃pemaarã Cristo kꞌaurepa, Tachi Akꞌõrepa tachi awara bɨda perã ichi ome ɨtꞌari pꞌanapataadamerã, kꞌĩsíatɨ Jesucristopa oo bɨde tachi kꞌaripaitꞌee. Tachi Akꞌõrepa iru pëiji jarateemerã iru ũraa chiwidi mãikꞌaapa Pꞌaareerã Poro Waibɨakꞌa ɨtꞌaa iidipariimerã tachi pari, irude ijãapata perã.
44020035	Recommendation	Mɨa parãmaa atꞌapai jarateedoo, aukꞌa mimiadamerã mãikꞌaapa chikꞌaripa para bamerã. Kꞌirãpátɨ Tachi Waibɨa Jesupa jarada: “Pipɨara bɨ teeitꞌee, jitai kꞌãyaara.”
58013004	Recommendation	Miakꞌãi pꞌanɨɨrã awaraarã ome kꞌãináatɨ, Tachi Akꞌõrepa jara bairã chi miakꞌãidapa awaraa iru baikꞌaraa bɨ. Ichiaba tuu bɨpa awaraarã jɨrɨikꞌaraa bɨ mãɨrã ome kꞌãiitꞌee. Tachi Akꞌõrepa chi mãga oo pꞌanɨɨrã kꞌachia ooitꞌeeda a bɨ.
43020005	Description	Ɨ̃jaabaikꞌãri akꞌɨitꞌee edaa, chi pꞌaru aupai unuji. Mamĩda tꞌĩu–e paji.
66016018	Description	Mãga jararude pa baaiji, pa jĩwaa nɨ̃baji mãikꞌaapa awẽrachaipa na pꞌekꞌau eujã golpe wëretꞌaaji. Audú golpe wëreji. Eperãarã na eujãde pꞌaneedakꞌãriipa awẽrachai apida ma kꞌãyaara golpeera wëre–e paji.
66019010	Faith	Mɨa mãga ũrikꞌãri, bedabaidachi ma ángel kꞌĩrapite irumaa ɨtꞌaa tꞌɨ̃itꞌee. Mamĩda ichia mãgaji: —¡Jãga oonáaji! Mɨ Tachi Akꞌõre–itꞌee mimiapari pɨkꞌa mãikꞌaapa pɨ ɨ̃pemaarãkꞌa; chi awaraarãmaa jarapataarãpa Jesupa ooda eperãarã kꞌaripaitꞌee. Tachi Akꞌõremaa aupaita ɨtꞌaa tꞌɨ̃páde aji. Tachi Akꞌõre Jaurepata Jesupa ooda jarapi bɨ iru pedee jarapataarãmaa.
46002010	Grace	Chonaarãweda Tachi Akꞌõre Ũraa pꞌãdakꞌãri, kꞌawada–e pꞌanapachida irua kꞌĩsia iru bada. Mamĩda Tachi Akꞌõre Jaurepa ne–inaa jõma kꞌawapari perã, mãgɨ́ kꞌĩsia paara tachimaa kꞌawapii.
50002029	Recommendation	Iru o–ĩa auteebáitɨ Cristodeerãpa ãchi ɨ̃pemaarã auteebaidaipia bɨkꞌa. Iru mãikꞌaapa iru jĩakꞌaarã pia akꞌɨ pꞌanátɨ.
51003020	Recommendation	Warrarã, ichita oopatáatɨ pãchi akꞌõreerãpa jara pꞌanɨkꞌa, Tachi Akꞌõrepa kꞌinia bairã mãga oodamerã.
47001012	Faith	Parãdepema ũkꞌuruurãpa jara pꞌanɨ taipa eperãarã kꞌũra nipapata. Mamĩda mãga–e. Tai o–ĩa pꞌanɨ jõmaarã tꞌãide jaratee nipadakꞌãri, kꞌĩra jĩpꞌa nipapata perã. Mãgá nipajida parã tꞌãide. Audua nipadakꞌaa paji parãpa kꞌĩsiadamerã tai kꞌĩsia kꞌawaara pꞌanɨ awaraarã kꞌãyaara. Mãga–e. Parã tꞌãide tꞌãri pia pꞌanapachida, Tachi Akꞌõrepa tai kꞌaripa bada perã. Mãga ooji ichia tai kꞌinia iru bapari perã.
43014021	Faith	Chi mɨ ũraa ũri bɨpa mãikꞌaapa oo bɨpa ma ũraade jara bɨkꞌa wãara mɨ kꞌinia iru bɨ. Mɨ Akꞌõrepa mãgɨ́ eperã ichiaba kꞌinia iru bapariitꞌee. Ma awara mɨa pida iru kꞌinia iru bapariitꞌee mãikꞌaapa irumaa unupiitꞌee.
51002023	Sin	Ũkꞌuruurãpa jaratee pꞌanɨ jĩpꞌa ɨtꞌaa tꞌɨ̃daikꞌaraa bɨ Tachi Akꞌõremaa, tachi audú kꞌachia pꞌanadairã. Ichiaba jaratee pꞌanɨ tachi kꞌapꞌɨa pia akꞌɨdaikꞌaraa bɨ, makꞌɨara pia–e bairã. Wãara eperãarã ũkꞌuruurãpa mãgee ne–inaa jaratee pꞌanɨ pia akꞌɨpata, pia pɨkꞌa ũripata perã. Mamĩda tachia jõma ooruta pɨjida mãɨrãpa jaratee pꞌanɨkꞌa, atꞌãri uchiada–e pai tachi pꞌekꞌau kꞌachia ooyaa bɨ kꞌapꞌɨa jua ekꞌariipa. Cristopapai tachi mãgɨdeepa uchiapii.
64001006	Recommendation	Mapa nama chedakꞌãri, jõmaarã ijãapataarã taide nepɨrɨpata pɨa ãra kꞌaripada, ãra kꞌinia iru bapari perã. Mãgá kꞌaripaparíiji ãchi ode pia wãdamerã. Ãra kꞌaripáji Tachi Akꞌõrepa kꞌinia bɨkꞌa, ãrapa iru mimia oomaa pꞌanadairã.
55002023	Recommendation	Aupedeenáaji kꞌĩsia kꞌawa–ee beerã ome, pariatua pedee wãpata perã. Pɨa kꞌawa bɨ mãga ooru pɨrã, nepɨra jɨrɨdai pɨ ome.
47003018	Faith	Mãgá ma naawedapema ũraa jua ekꞌariipa tachi uchiadapꞌedaa perã, tachi tꞌãri waa wãkꞌa pɨkꞌa pꞌanɨ–e. Ara espejode tachi kꞌĩra unuparikꞌa, mãga pɨkꞌa Tachi Akꞌõre kꞌĩra wãree unupata iru ũraa chiwidi jara pëidade Cristo kꞌapꞌɨa pari. Ma awara Cristo Jaurepa oopi bɨkꞌa oodakꞌãri, tꞌãri pia padaipata irukꞌa. Waapɨara iru Jaurepa oopi bɨkꞌa oodai, waapɨara tꞌãri pia padaridai irukꞌa.
58009014	Grace	Mamĩda Cristo waa batꞌada kꞌaurepa Tachi Akꞌõrepa ne–inaa pipɨara oopari. Cristopa pꞌekꞌau kꞌachia maarepida oo–e paji mĩda, Tachi Akꞌõre Jaurepa kꞌaripaji iru tachi pari piumerã. Mãgá iru waa batꞌada kꞌaurepa Tachi Akꞌõrepa wẽpapipari ne–inaa kꞌachia jõmaweda tachi atuapipari, ne–inaa tachi kꞌĩsia pꞌuapipari paara. Tachi Akꞌõre ichita baparipa mãga oopari kꞌinia bairã tachia irude ijãapataadamerã mãikꞌaapa oopataadamerã irua kꞌinia bɨkꞌa.
44011017	Grace	Mãgá mɨa kꞌawaaji Tachi Akꞌõrepa ichi Jaure ba chepi kꞌinia bɨ ãra ome tachi ome ba chepidakꞌa, aukꞌa ijãapata perã Tachi Waibɨa Jesucristode. Mãga bɨta ¿sãga mɨa Tachi Akꞌõrepa ooda kꞌachia bɨda ayama? aji.
49004030	Faith	Tachi Akꞌõre Jaure tꞌãri pꞌuapináatɨ, parãpa mãgee ne–inaa kꞌachia oo pꞌanɨpa. Kꞌirãpátɨ iru kꞌaurepata kꞌawa pꞌanɨ tachi Tachi Akꞌõredeerã. Iruta tachi ome bapariitꞌee na eujãdepema kꞌapꞌɨadeepa uchiarutamaa Cristo cheru ewate.
66003003	Recommendation	Kꞌĩsíatɨ parãpa naaweda ũridapꞌedaade Tachi Akꞌõrepa jara pëida jaratee chedakꞌãri. Parãpa ma jarateedapꞌedaa ijãajida. Mapa ɨ̃rá oopatáatɨ ma jaradakꞌa. Parãpa ne–inaa kꞌachia oopata oo amáatɨ. Mãga ooda–e pɨrã, atu bɨde nechɨapari cheparikꞌa, mãga pɨkꞌa mɨ cheitꞌee. Parãpa kꞌawada–e ewari mɨ cheitꞌee parã miapide.
62003007	Recommendation	Warrarã, kꞌũrapináatɨ apida seewapataarãmaa. Chi ooparipa Tachi Akꞌõrepa oopi bɨkꞌa tꞌãri pia bapari Tachi Akꞌõrekꞌa.
62004001	Recommendation	Ɨ̃pemaarã kꞌiniarã, na pꞌekꞌau eujãde seewa–idaa beerã chokꞌara paraa. Mãɨrãpa “Tai Tachi Akꞌõre Ũraa jarateepataarãda” apata mĩda, ijãanáatɨ ãchia jara pꞌanɨ. Pia ũridaipia bɨ jõmaarãpa jaramaa pꞌanɨ, kꞌawaadaitꞌee wãara jara pꞌanɨ Tachi Akꞌõrepa jarapi bɨkꞌa wa mãga–e.
44013038	Grace	Maperãpɨ, tachi aukꞌaarã, kꞌawaadaipia bɨ Tachi Akꞌõrepa tachia pꞌekꞌau kꞌachia oopata wẽpapipari Jesús piuda kꞌaurepa.
50003001	Recommendation	Mãpai ɨ̃pemaarã, tꞌãri o–ĩa pꞌanapatáatɨ, Tachi Waibɨa parã ome bapari perã. Ɨ̃rá mɨa parãmaa waya ũraaitꞌee naaweda ũraadakꞌa. Sẽ–ee mãga ooi, parãpa waya ũridaipia pꞌanadairã. Nãgá ũraa bɨpa mɨa parã kꞌaripa kꞌinia bɨ apidaamaa kꞌũrapinaadamerã.
46011034	Recommendation	Apida jarrapisia bɨ pɨrã, chei naaweda, ichi temãi nekꞌoipia bɨ. Parãpa mãga ooruta pɨrã, Tachi Akꞌõrepa miapi–e paitꞌee pariatua kꞌo pꞌanɨ kꞌaurepa. Mɨ parãmaa wãkꞌãri, waapɨara jarateeitꞌee.
43018031	Description	Mãpai Pilatopa mãgaji: —Mãgara pãchia atadarítɨ mãikꞌaapa iru akꞌɨ́tɨ pãchi ũraade jara bɨkꞌa. Maapꞌeda óotɨ pãchia oo kꞌiniata. Mamĩda ma judiorãpa pꞌanaujida: —Pãchi Romadepemaarã ũraade jara bɨ tai judiorãpa chĩara peedaikꞌaraa bɨ irua ne–inaa kꞌachia ooda kꞌaurepa.
46012031	Faith	Maperã parãpa iididaipia bɨ Tachi Akꞌõre Jaurepa parãmaa madepema pipɨara bɨta bɨmerã. Mãgá pipɨara pꞌanapataadaitꞌee. Mãgá oo pꞌanɨ mĩda, mɨa akꞌɨpiitꞌee sãga wãara pipɨara pꞌanapataadai.
58007026	Description	Nãgɨ́ Jesús Pꞌaareerã Poro Waibɨa tachia kꞌinia pꞌanɨ. Irua pꞌekꞌau kꞌachia ookꞌaa, kꞌachia wẽe bairã. Kꞌĩsia kꞌachia kꞌĩsiakꞌaa. Na pꞌekꞌau eujãde bakꞌãri, bapachi mĩda eperãarã kꞌachia oopataarã tꞌãide, mãgá ookꞌaa paji. Maperãpɨ Tachi Akꞌõrepa iru jõmaarã kꞌãyaara waibɨara papiji.
50004013	Faith	Mɨa ne–inaa jõma ooi Cristo kꞌapꞌɨa pari, irua mɨ kꞌaripapari perã.
52004003	Recommendation	Tachi Akꞌõrepa kꞌinia bɨ awara pꞌanapataadamerã ijãadakꞌaa beerã kꞌãyaara. Kꞌinia bɨ parãpa ne–inaa jõmaweda oodamerã irua oopi bɨkꞌa. Mapa taipa nãga ũraa pꞌanɨ. Pꞌekꞌau oonáatɨ awaraarã ome.
51004002	Recommendation	Ɨ̃rá parã jõmaarãmaa mɨa ũraaitꞌee: Ichita ɨtꞌaa tꞌɨ̃patáatɨ. Kꞌĩrakꞌaupai kꞌĩra atuadai ɨtꞌaa tꞌɨ̃daitꞌee. Parã ɨtꞌaa tꞌɨ̃ pꞌanɨde ichita gracias jarapatáatɨ Tachi Akꞌõremaa.
44007029	Description	Mãga ũrikꞌãri, Moisés mirudachi. Maapꞌeda tꞌɨmɨ́ wãji Madián eujãdee. Mama banaji kꞌĩra tewaraakꞌa. Ariipema wẽra atapꞌeda, warrarã omé paraaji.
46011007	Description	Pia jaraitꞌeera, ɨmɨkꞌĩrapa ichi poro wãkꞌaikꞌaraa bɨ ichi Tachi Akꞌõre kꞌĩrakꞌa bairã mãikꞌaapa ichi Tachi Akꞌõrepa bɨda perã na pꞌekꞌau eujãde nɨ̃bɨ poro waibɨa bamerã. Jõdee wẽrapa ichi poro wãkꞌaipia bɨ akꞌɨpiitꞌee ɨmɨkꞌĩra ichi poro waibɨa.
51003015	Faith	Oopítɨ Cristomaa irua oopi kꞌinia bɨkꞌa pãchi tꞌãride. Irua parã tꞌãri o–ĩapi kꞌinia bɨ, kꞌãiwee para bamerã. Ma–itꞌeeta Tachi Akꞌõrepa parã jɨrɨji, kꞌapꞌɨa apai pɨkꞌa, kꞌãiwee pꞌanapataadamerã. Mapa gracias jarapatáatɨ Tachi Akꞌõremaa.
58002010	Grace	Ne–inaa jõma nɨ̃bɨ Tachi Akꞌõre–itꞌee. Ichiata pia kꞌĩsia iru baji ichi Warra piuda kꞌaurepa awaraa warrarã chokꞌara ichi ome pꞌanapataadamerã, ichi eujã kꞌĩra wãree bɨde. Mapa chi Warra chupɨria piupiji. Cristopa jõma ooji ichi Akꞌõrepa oopidakꞌa, mia nɨ̃baji mĩda mãga ooitꞌee. Mapa ichia wãara Tachi Akꞌõre o akꞌɨpii eperãarãmaa, aɨde tꞌĩudapꞌeda, ɨtꞌaa wãdamerã.
59004001	Sin	Ma kꞌĩsia kꞌawaa bɨ mãga bapari mĩda, parãdepema chokꞌara kꞌãiwee pꞌanadakꞌaa. ¿Wãara–ekꞌã? Aupedee para bapari mãikꞌaapa kꞌĩrau para bapari, pãchi tꞌãride kꞌĩsia kꞌachia iru pꞌanadairã. ¿Kꞌãare kꞌaurepata mãga para bapari? ¿Pãchia oo kꞌinia pꞌanɨ kꞌaurepa–ekꞌã?
46005001	Sin	Ɨ̃rá mɨa jaraitꞌee mɨmaa nepɨrɨdapꞌedaa. Parã tꞌãide abaapa ichi nawekꞌaa chi wẽrakꞌa iru bɨ. ¡Ijãadakꞌaa beerãpa pida mãgee kꞌachia oodakꞌaa!
46010013	Faith	Edaare tachi tꞌãridepai kꞌĩsia pꞌaneepata ne–inaa kꞌachia oodaitꞌee. Ma awara netuarapa kꞌĩsiapipari ne–inaa kꞌachia oodamerã. Mãga pꞌasapari jõmaarã ome. Mamĩda mãga pꞌasakꞌãri parã ome, ijãadaipia bɨ Tachi Akꞌõrepa kꞌaripaitꞌee choodamerã, kꞌachia ooda–ee.
44020029	Violence	Mɨa kꞌawa bɨ ne–animal kꞌachia beerã atu chepatakꞌa eperãarã peede, mãga pɨkꞌa mɨ nãikꞌaapa wãda tꞌẽepai awaraarã chedaitꞌee Cristode ijãapataarã ijãa amaapide.
53001004	Faith	Mãgá pꞌanapata perã, taipa mãga o–ĩa nepɨrɨpata awaraa Akꞌõrede ijãapataarãmaa, ãra tꞌãide nipadakꞌãri. Nepɨrɨpata sãga parã choopata Cristode ijãa pꞌanɨde. Mãgá choopata ijãadakꞌaa beerãpa parã jɨrɨ pꞌanɨ mĩda miapidaitꞌee, ma ijãa pꞌanɨ kꞌaurepa. Ichiaba mãgá choopata chupɨria chitoonɨ mĩda.
62004012	Faith	Apidaapa Tachi Akꞌõre kꞌĩra unuda–e pꞌanɨ. Mamĩda tachi chikꞌinia pꞌanaruta pɨrã, tꞌãri a–ba pꞌanapataadaitꞌee Tachi Akꞌõre ome. Mãgá tachi kꞌapꞌɨa pari irua jõmaarãmaa unupiitꞌee wãara irua ãra jida kꞌinia iru bapari.
48001001	Description	Mɨ, Pablopa na kꞌartꞌa pꞌãru parã Galacia eujãdepema Cristode ijãapataarãmaa. Eperãarãpa mɨ jɨrɨtꞌerada–e paji. Ichiaba mɨ pëida–e paji. Tachi Akꞌõre, Cristo chokꞌai pꞌirabaipidapata mɨ jɨrɨtꞌeraji mãikꞌaapa Cristopa mɨ pëiji.
58012003	Recommendation	Parãpa kꞌĩsiadaipia bɨ Jesús chupɨria nɨ̃bada ijãadakꞌaa beerã kꞌaurepa. Ãchia ijãadaamaa pꞌanajida irua ooda unudakꞌãri mãikꞌaapa irua jarada ũridakꞌãri. Mãgá oojida mĩda, iru choopachi. Mãgá parã aukꞌa choodaipia bɨ irude ijãa pꞌanɨde. Sẽdaikꞌaraa bɨ mãikꞌaapa pꞌoyaa choo–eda adaikꞌaraa bɨ.
45006005	Faith	Cristo ome araa pꞌanɨ kꞌaurepa, tachi aukꞌa piu pɨkꞌajida pɨrã iru ome, mãgara aukꞌa pꞌirabaidaitꞌee mãikꞌaapa iru ome pꞌekꞌau kꞌachia wẽe pꞌanapataadaitꞌee, irua kꞌinia bɨkꞌa.
45015010	Recommendation	Awara ãi Akꞌõre Ũraa pꞌãdade ichiaba jara bɨ: ‘Awaraa eujãdepemaarã, o–ĩa ɨtꞌaa tꞌɨ̃́tɨ Tachi Akꞌõre eperãarã ome.’ (Deuteronomio 32.43)
54004001	Sin	Mamĩda Tachi Akꞌõre Jaurepa jĩpꞌa jara bɨ: Akꞌõre ewari waibɨa ewate pai naaweda, eperãarã ũkꞌuru ma wãarade ijãa amaadaitꞌee. Cristode ijãadai kꞌãyaara, kꞌũrapidaitꞌee netuaraarãmaa mãikꞌaapa ijãadaitꞌee ma netuaraarãpa jarateepirutade.
56003001	Recommendation	Kꞌirãpapíji jãpema ijãapataarãmaa ãra ichiaba pꞌanapata Creta isladepema poro waibɨarã jua ekꞌari. Maperã oodaipia bɨ mãgɨ́ poroorãpa oopi pꞌanɨkꞌa. Ichita oo kꞌinia pꞌanadaipia bɨ ne–inaa pia awaraarã kꞌaripadaitꞌee.
61003005	Sin	Mãɨrãpa mãga jarapata kꞌirãpa kꞌiniada–e pꞌanadairã Tachi Akꞌõrepa naaweda ooda. Ichi pedeepapai pajã beeji mãikꞌaapa aukꞌa ichi pedeepapai pania ũkꞌuru ãyaa pëiji eujã uchiamerã paniadeepa.
60003018	Grace	Ichiaba Cristo miaji piukꞌãri tachia pꞌekꞌau kꞌachia oopata wẽpapiitꞌee. Iru pꞌekꞌau kꞌachia wẽe baji mĩda, piuda aba piuji pꞌekꞌau kꞌachia oopataarã pari, mãgá tachi ijãapataarã tꞌĩudamerã Tachi Akꞌõre ode iru ome. Eperãarãpa iru peejida. Mamĩda aramata Tachi Akꞌõre Jaure waya araa paji iru jaure ome.
61002021	Sin	Piara bakꞌaji kꞌawada–e pada paara sãga pꞌanapataadaitꞌee Tachi Akꞌõrepa kꞌinia bɨkꞌa, mãga kꞌawa pꞌanadapꞌeda, uchiadai kꞌãyaara iru jua ekꞌariipa, ijãadaamaa pꞌanadairã irua ũraa pia jara pëida eperãarãmaa.
53003006	Recommendation	Ɨ̃pemaarã, Tachi Waibɨa Jesucristopa jara pëiru ichide ijãapataarã mimiadaipia bɨ, taipa naaweda jarateedapꞌedaakꞌa. Ijãaparipa ma ũraa ũriamaa bɨ pɨrã, iru ikꞌaawaapa ãyaa pꞌanéetɨ.
45005012	Sin	Adanpa oodade kꞌĩsiadáma. Chi naapema eperãpa naapɨara pꞌekꞌau kꞌachia ooji, oo–e pada perã Tachi Akꞌõrepa jaradakꞌa. Piuji ma kꞌachia ooda kꞌaurepa. Ma kꞌachia oodakꞌãriipa jõmaweda ichideepa uchiadapꞌedaarãpa pꞌekꞌau kꞌachia oo pꞌaneejida. Mãgá Adanpa naapɨara kꞌachia ooda kꞌaurepa, maadamãiipa eperãarã piupata.
58011033	Faith	Mãgɨɨrãpa ijãa pꞌanadapꞌedaa perã, Tachi Akꞌõrepa ãchi kꞌaripaji nãga oodamerã. Ũkꞌuru jura chõo pꞌoyaajida; awaraarãpa pia akꞌɨjida ãchi jua ekꞌari pꞌanadapꞌedaarã; awaraarãpa unujida Tachi Akꞌõrepa ooitꞌeeda ada ãchi chonaarã kꞌaripaitꞌee; awaraarãpa león itꞌai jɨ̃apijida, Tachi Akꞌõrepa kꞌaripapꞌeda;
47004009	Faith	Edaare awaraarãpa tai kꞌĩra unuamaa iru pꞌanapata. Mamĩda Tachi Akꞌõrepa tai atabaibëikꞌaa. Ichiaba edaare tai pꞌua oopata. Mamĩda Tachi Akꞌõrepa tai kꞌaripapari chokꞌai uchiadamerã ãchi juadeepa.
59004004	Sin	Pãchia oo kꞌiniata oo kꞌinia pꞌanadairã, Tachi Akꞌõrepa jara bɨkꞌa oo kꞌiniada–e. Ara wẽrapa chi kꞌima amaaparikꞌa awaraa ome banaitꞌee, mãga pɨkꞌa parãpa oodaamaa pꞌanɨ ne–inaa Tachi Akꞌõrepa oopi bɨ, oonadaitꞌee irude ijãadakꞌaa beerãpa oopatakꞌa. ¿Kꞌawada–e pꞌanɨkꞌã mãga oodakꞌãri, tꞌĩu pꞌanɨ Tachi Akꞌõre kꞌĩra unuamaa iru pꞌanapataarã eere?
44016006	Description	Ma wãrutade wãyaajida Frigia eujãde mãikꞌaapa Galacia eujãde, Tachi Akꞌõre Jaurepa jarateepi–e pada perã Ásia eujãde.
45010006	Faith	Mamĩda pꞌekꞌau kꞌachia wẽe beerã Cristode ijãa pꞌanɨ kꞌaurepa, mãgɨɨrãpa aukꞌa jaradai Moisepa jaradakꞌa Tachi Akꞌõre kꞌawa kꞌinia pꞌanadapꞌedaarãmaa: ‘Kꞌĩsianáatɨ pãchi tꞌãridepai: “¿Kꞌaita wãima Akꞌõre eujãdee irua kꞌinia bɨ kꞌawaade?” ’ (Deuteronomio 30.12) (pia jaraitꞌeera, Cristo chemerã Akꞌõre eujãdeepa.)
66016002	Violence	Aramãgá ma naapɨara ángel wãji mãikꞌaapa ichi vasode iru bada wetꞌaaji eujã ɨ̃rɨ. Mãpai eperãarã jõmaweda ma nemĩsia kꞌĩrakꞌa bɨmaa ɨtꞌaa tꞌɨ̃patapꞌedaarã mãikꞌaapa ichi tauchaa iru pꞌanapatapꞌedaarã kꞌayaadachida ne–inaa kꞌachiapa aida–idaa bɨkꞌa. Mãgɨpa ãchi audú mia pꞌaneepachida, pꞌua nɨ̃bada perã.
66005008	Description	Mãga ookꞌãri, ma ne–inaa chokꞌai bɨɨrã kꞌĩmari weda mãikꞌaapa ma chonaarã poro waibɨarã veinticuatro weda bedabaidachida iru kꞌĩrapite. Ma chonaa chaachaa iru baji arpa mãikꞌaapa pꞌaratꞌu nẽedee ooda. Ma pꞌaratꞌu chaa ipuru baji ne–inaa bajũbakꞌa tꞌũa bɨpa. Mãgɨ́ jara kꞌinia bɨ Cristodeerãpa ɨtꞌaa tꞌɨ̃pata.
62005001	Faith	Jõmaweda Tachi Akꞌõre warrarãpa nãga ijãapata: Jesús, Cristo, ichi aɨ, Tachi Akꞌõrepa pëida eperãarã rey pamerã. Kꞌĩsiadáma nãgɨde. Tachia kꞌawa pꞌanɨ eperã abaapa awaraa eperã kꞌinia iru bakꞌãri, ma eperã warrarã paara kꞌinia iru bapariitꞌee.
48005026	Recommendation	Tachi kꞌinia nãga pꞌananaadáma: audua; pedee–idaa; nepɨra jɨrɨyaa; chĩara kꞌĩra unuamaa ne–inaa iru bɨ kꞌaurepa.
54005001	Recommendation	Ijãapataarã tꞌãidepema chonaapa ne–inaa kꞌachia ooru pɨrã, ɨtrɨanáaji. Ma kꞌãyaara pedéeji iru ome, pɨchi akꞌõre ome pedeeparikꞌa. Jõdee, kꞌũtrãarã ũráaji pɨchi ɨ̃pemaarã ũraakꞌajikꞌa.
60002012	Recommendation	Ma kꞌãyaara ãchi tꞌãide kꞌĩra jĩpꞌa pꞌanadaipia bɨ. Mãgá pꞌanaruta pɨrã, ãchia “kꞌachia beerãda” aruta pɨjida parã ãpɨte, unudaitꞌee parãpa ne–inaa pia oo pꞌanɨ mãikꞌaapa Tachi Akꞌõre cheru ewate jaradaitꞌee iruata parãmaa mãga oopiji.
50003006	Sin	Maapai ne–inaa jõma aukꞌa ooji ma ũraa pꞌãdade jara bɨkꞌa. Mãga ooji pꞌekꞌau kꞌachia wẽe ba kꞌinia bada perã Tachi Akꞌõre kꞌĩrapite. Mãgá audú ijãa bada perã tai judiorãpa ijãapatade, mɨa Cristode ijãapataarã jɨrɨji miapiitꞌee.
43004052	Description	Ichia iidikꞌãri chisãgɨ́ horade jɨpa beeji, pꞌanaujida: —Nuweda la una kꞌɨamia tuu beejida ajida.
43019031	Violence	Ma ewate Pascua fiesta ɨ̃ipata ewate norema paji. Judiorãpa mãgɨ́ ewate ɨapata perã, kꞌiniada–e pꞌanajida piuda kꞌapꞌɨa kurusode pꞌaneedamerã. Maperã iidijida Pilatomaa kurusode pꞌanadapꞌedaarã jĩru kꞌõrapikꞌoomerã, mãgá isapai piudamerã. Mãgá chi piuda kꞌapꞌɨa kurusodeepa ɨrabai atapidai.
43019012	Description	Maadakꞌãriipa Pilatopa kꞌĩsiapachi sãga Jesús kꞌena pëii. Mamĩda judiorãpa biapachida: —¡Jãgɨ́ eperã peepi–e pɨrã, pɨ César kꞌõpꞌãyo–eda! apachida. ¡Eperãpa ichi reyda a bɨ pɨrã, mãgɨpa César kꞌĩra unuamaa iru bɨda! ajida.
43014001	Faith	—Kꞌĩsia paraa pꞌananáatɨ. Ma kꞌãyaara ijãapatáatɨ Tachi Akꞌõrede mãikꞌaapa mɨde.
50001028	Faith	Mãga oo pꞌanɨ misa, mɨa ichiaba ũri kꞌinia bɨ parã maarepida waawee–ee pꞌanɨ, Cristo kꞌaurepa parã kꞌĩra unuamaa iru pꞌanapataarãpa parã jɨrɨdakꞌãri miapidaitꞌee. Mãgá waawee–ee choodakꞌãri, parã kꞌapꞌɨa pari Tachi Akꞌõrepa mãɨrãmaa kꞌawapiitꞌee ãchi atuadaitꞌee. Jõdee parãmaa kꞌawapiitꞌee parã ɨtꞌaa wãdaitꞌee, wãara ichideerã perã.
43015016	Grace	Parãpa mɨ jɨrɨtꞌerada–e paji. Mɨata parã jɨrɨtꞌeraji mãikꞌaapa awara bɨji mɨ ũraa jarateenadamerã. Mãgá parã kꞌaurepa eperãarãpa ma ũraa ũridapꞌeda, mɨde ijãadai mãikꞌaapa ichita pꞌanapataadai mɨ ome. Ma awara ma jarateenadapꞌedaa kꞌaurepa parãpa mɨ tꞌɨ̃de ne–inaa iididakꞌãri mɨ Akꞌõremaa mɨchideerã perã, irua ooitꞌee parãpa iidi pꞌanɨkꞌa.
58011004	Faith	Abelpa ijãa bada perã, Tachi Akꞌõremaa ne–inaa pipɨara teeji Caínpa teeda kꞌãyaara. Mapa Tachi Akꞌõrepa pia akꞌɨji Abelpa teeda mãikꞌaapa irumaa jaraji: “Pɨ pia bapari mɨ kꞌĩrapite.” Abel piuji mĩda, atꞌãri tachimaa kꞌawaapipari Tachi Akꞌõrede ijãadaipia bɨ mãikꞌaapa oodaipia bɨ irua kꞌinia bɨkꞌa.
46004001	Recommendation	Parãpa tai Cristo–itꞌee mimiapataarãkꞌa iru pꞌanadaipia bɨ, iruata tai jarateede pëida perã Tachi Akꞌõrepa kꞌĩsia iru bada; ne–inaa eperãarãmaa naaweda jara–e pada.
66006013	Description	Lucero pajãdeepa jurrukꞌoodachida na eujãde, higojõ chikꞌaa jurrupatakꞌa higuera bɨɨrɨdeepa nãumia pꞌuakꞌãri.
46010014	Recommendation	Maperã, ɨ̃pemaarã kꞌiniarã, parãpa kꞌĩsiaruta pɨrã wãdaitꞌee awaraa akꞌõre waibɨa apata kꞌĩrapite ɨtꞌaa tꞌɨ̃de, ¡mãgá oonáatɨ!
45012021	Recommendation	Kꞌĩrakꞌaupai ne–inaa kꞌachia oodai. Ma kꞌãyaara kꞌachia pꞌoyáatɨ ne–inaa pia oo pꞌanɨpa.
55002014	Recommendation	Mɨa jara bɨ kꞌirãpapíji ijãapataarãmaa. Ma awara Tachi Akꞌõre kꞌĩrapite ũráaji aupedeenaadamerã Tachi Akꞌõrepa jara pëida pedee jara kꞌinia bɨ kꞌapꞌɨa. Mãga oodakꞌãri, apemaarã maarepida kꞌaripada–e pꞌanɨ. Ma kꞌãyaara ijãa amaapi pꞌanɨ ãchia jara pꞌanɨ ũrirutaarãmaa.
59004008	Recommendation	Parãdepema ne–inaa kꞌachia oo pꞌanɨɨrãpa jarátɨ Tachi Akꞌõremaa jõma kꞌachia oodapꞌedaa, irua mãgɨ́ wẽpapikꞌoomerã. Maapꞌeda kꞌachia kꞌĩra tꞌãdoo oo amáatɨ. Mãga ooruta pɨrã, irumaa ɨtꞌaa tꞌɨ̃dakꞌãri, irua waya ũriipɨ. Ichiaba pariatua kꞌĩsia pꞌanɨɨrãpa mãga oodaipia bɨ. Mãgeerã eda kꞌĩsiapata “mɨa ooitꞌee Tachi Akꞌõrepa oopi bɨkꞌa” mãikꞌaapa eda kꞌĩsiapata “mɨa ooitꞌee mɨchia oo kꞌiniata”. Tachi Akꞌõrepa mãgá pariatua kꞌĩsiapikꞌaa.
59002009	Sin	Mãgá parãpa eperãarã ũkꞌuru akꞌɨ pꞌanɨ pɨrã pãchi kꞌapꞌɨa akꞌɨpatakꞌa, mamĩda mãga ooda–e pꞌanɨ pɨrã jõmaarã ome, kꞌachiata oomaa pꞌanɨ Tachi Akꞌõre kꞌĩrapite. Mãgá oodakꞌãri, ooda–e pꞌanɨ iru ũraa pꞌãdade jara bɨkꞌa.
52004007	Grace	Tachi Akꞌõrepa tachi jɨrɨ–e paji kꞌachiade pꞌanapataadamerã. Jɨrɨji pꞌanapataadamerã ichia kꞌinia bɨkꞌa.
45001018	Sin	Ɨtꞌariipa Tachi Akꞌõrepa ijãapataarã mãgá pꞌekꞌau kꞌachia wẽe akꞌɨ bɨ mĩda, ichia jõmaarãmaa kꞌawapi kꞌinia bɨ mãgá akꞌɨ–e ichide ijãadakꞌaa beerã. Kꞌĩrau bɨ ãchi ome pꞌekꞌau kꞌachia ooi awaa pꞌanapata perã mãikꞌaapa ne–inaa kꞌachia oopata perã apemaarãpa ijãanaadamerã irua wãarata jara pëidade.
62004007	Faith	Ɨ̃pemaarã kꞌiniarã, chikꞌinia pꞌanapataadáma, Tachi Akꞌõrepa mãga oopi bairã. Jõmaarãpa awaraarã kꞌinia iru pꞌanapata mãgá pꞌanapataadai, Tachi Akꞌõre warrarã perã mãikꞌaapa Tachi Akꞌõre kꞌawa pꞌanapata perã.
62002009	Sin	Ma jara aupada wãara mĩda, parãdepemapa jarai ichia awaraarã kꞌinia iru bɨ Tachi Akꞌõrepa jara bɨkꞌa. Mamĩda chi ɨ̃pema Cristo kꞌaurepa kꞌĩra unuamaa iru bɨ pɨrã, wãara mãga oo–e bɨ. Atꞌãri ne–inaa kꞌachia oomaa bɨ, pꞌãriu pɨkꞌa bɨde ookꞌajikꞌa.
60004014	Grace	Ichiaba o–ĩa pꞌanátɨ ikꞌachia jaradakꞌãri parãmaa Cristode ijãapata perã. Mãgá pꞌanadai kꞌawa pꞌanadairã Tachi Akꞌõre Jaure, chi jaure pipɨara bɨ, parã ome bapari perã.
44021019	Grace	Pablopa saludaapꞌeda, nepɨrɨji jõma Tachi Akꞌõrepa ooda ichi kꞌapꞌɨa pari judio–eerã tꞌãide.
43008046	Sin	¿Kꞌaipa akꞌɨpii mɨa pꞌekꞌau kꞌachia aba pida ooda? ¡Mãga pꞌoyaa ooda–e! Mãga bɨta, mɨa wãarata jarakꞌãri, ¿parãpa sãapꞌeda mɨ pedee ijãada–ema?
58010017	Grace	Mãga jarapꞌeda, ichiaba jaraji: ‘Mɨa waa kꞌirãpa–e paitꞌee ãrapa pꞌekꞌau kꞌachia oopatapꞌedaa.’ (Jeremías 31.34)
46001005	Grace	Cristode ijãa pꞌanɨ kꞌaurepa Tachi Akꞌõrepa ne–inaa jõmaade parã Corinto pidaarã kꞌaripaji. Pia pedeepiji iru ũraa jarateedamerã. Ichiaba poro wẽsaapiji kꞌawaadamerã irua oopi kꞌinia bɨ ichide ijãapataarãmaa.
45015030	Recommendation	Mamĩda, ɨ̃pemaarã, mãga paru misa, mɨa kꞌinia bɨ parãpa ɨtꞌaa tꞌɨ̃pataadamerã mɨ pari. Kꞌĩra jĩpꞌa ɨtꞌaa iidipatáatɨ Akꞌõrepa mɨ kꞌaripamerã, mɨ unukꞌãri Cristopa ooda ũridaamaa pꞌanɨɨrã ome. Tachi Waibɨa Jesucristopa kꞌinia bɨ tachi mãgá chikꞌaripa pꞌanadamerã. Mapa Akꞌõre Jaurepa Cristodeerã jõmaweda chikꞌinia pꞌanapipari.
43007020	Violence	Arii pꞌanadapꞌedaarãpa mãgajida: —¿Netuara pɨ kꞌapꞌɨade merãtɨa bɨ–ekꞌã? ajida. ¿Kꞌaipa pɨ jɨrɨ bɨma ajida, peetꞌaaitꞌee?
45003025	Grace	Jesucristopa eperãarã mãgá kꞌaripai Tachi Akꞌõrepa iru piupida perã eperãarã pari. Chonaarãweda eperãarãpa pꞌekꞌau kꞌachia oodakꞌãri, Tachi Akꞌõrepa choopachi mãikꞌaapa irua ma kꞌachia ãyaa bɨpachi. Mamĩda ma kꞌachia wẽpapi–e paji. Jõdee eperãarã taide ichi warra kurusode piukꞌãri, iru waa batꞌada kꞌaurepa Tachi Akꞌõrepa eperãarã pꞌekꞌau kꞌachia jõmaweda wẽpapiji, chonaarãpa chonaarãweda oopatapꞌedaa paara.
43018018	Description	Jĩsua nɨ̃bada perã, pꞌaareerã poro waibɨa mimiapataarãpa mãikꞌaapa te jɨ̃apataarãpa tꞌɨpɨ orojida mãikꞌaapa kꞌara pꞌaimaa pꞌaneejida. Bainɨ̃ pꞌanɨde tꞌɨpɨtau ikꞌaawa, Pedro ichiaba ãchi ome kꞌara pꞌaimaa beeji.
49006011	Recommendation	Nãgá tachi kꞌaripaitꞌee. Ɨ̃rapema soldaorãpa armadura jɨ̃patakꞌa, Tachi Akꞌõrepa armadura teeda jɨ̃patáatɨ, Netuara Poro Waibɨapa parã kꞌũranaamerã.
43013037	Faith	Pedropa mãgaji: —Tachi Waibɨa, ¿sãapꞌeda mɨ pɨ tꞌẽe wã–e payama? aji. ¡Pɨ ome wã kꞌinia bɨ, pɨ kꞌaurepa piuru pɨjida!
50004007	Faith	Mãga ooruta pɨrã, Tachi Akꞌõrepa parã kꞌãiwee pꞌanapiitꞌee. Tachi kꞌĩradoopa pia kꞌawada–e pai mĩda, irua mãgá ooi Tachi Akꞌõre perã. Iruata parã kꞌĩsia mãikꞌaapa tꞌãri jɨ̃apari Jesucristo kꞌapꞌɨa pari. Mãgá audú kꞌĩsia jõnada–e paitꞌee.
59003009	Faith	Tachi kꞌĩramepa pedee pia jarapari Tachi Akꞌõremaa ɨtꞌaa tꞌɨ̃dakꞌãri. Mamĩda mãgɨpa ichiaba ikꞌachia pedee jarapari chĩaramaa. Mãgá pedee kꞌachia jaradakꞌãri awaraarãmaa, ikꞌachia jara pꞌanɨ́kꞌata bɨ Tachi Akꞌõremaa, irua eperãarã jõma ooda perã.
46005010	Sin	Mãga jarakꞌãri, jara kꞌinia–e baji ãyaa pꞌaneedamerã nãgee ijãadakꞌaa beerã ikꞌaawaapa: pariatua pꞌekꞌau oopataarã; pꞌaratꞌa waapɨara iru pꞌana kꞌinia pꞌanɨɨrã; nechɨapataarã maa–e pɨrã awaraa akꞌõre waibɨa apatade ijãapataarã. Mãgeerã ikꞌaawaapa ãyaa pꞌaneedapꞌedaa paara, ichita uchiadaitꞌee paji na pꞌekꞌau eujãdeepa.
44026009	Sin	—Naaweda mɨa pida kꞌĩsia baji judiorãpa kꞌĩsia pꞌanɨkꞌa. Mapa Jesús Nazaretdepema tꞌɨ̃de ijãapataarã miapipachi.
61002014	Sin	Ãchia wẽraarã unudakꞌãri, audú kꞌãi kꞌinia pꞌanapata mãɨrã ome. Ichita kꞌĩsia pꞌanapata ne–inaa kꞌachia oodaitꞌee. Kꞌũrapata pia ijãada–e pꞌanɨɨrã, aukꞌa kꞌãi kꞌinia pꞌanadamerã ãchi ome. Jɨrɨpata waapɨara ne–inaa kꞌachia oodaitꞌee mãikꞌaapa kꞌɨ̃apata ne–inaa jõma ãchia iru pꞌanadaikꞌaraa bɨ. Maperãpɨ Tachi Akꞌõrepa ãchi kꞌachia ooitꞌee, ichia ooda mĩda.
43010012	Description	Mamĩda mãga–e mimiapari jĩpꞌaa ome. Chĩara ovejaarã akꞌɨ bɨde, mãgɨpa ne–animal kꞌachia cheru unukꞌãri, mirudaipari ma ovejaarã kꞌiniakꞌaa perã. Maperãpɨ ne–animal kꞌachia bɨpa ma ovejaarã ũkꞌuru ata chepari mãikꞌaapa apemaarã awara ãyaa jĩchoopipari.
59001019	Recommendation	Ɨ̃pemaarã kꞌiniarã, Tachi Akꞌõrepa mãga ooda perã tachi–itꞌee, kꞌɨɨrɨ ẽesaa pꞌanátɨ iru ũraa ũridamerã. Mamĩda pia kꞌĩsíatɨ pedeedai naaweda. Ma awara isapai kꞌĩraunáatɨ.
46009014	Recommendation	Mãga pɨkꞌa Cristopa jaraji ichi ũraa jarateepataarãpa ne–inaa jitadaipia bɨ awaraa ijãapataarã juadeepa.
43012046	Grace	Mɨta chi ɨ̃daa pɨkꞌa bɨ. Mɨ cheji na pꞌekꞌau eujãdee mɨde ijãapataarã pꞌananaadamerã pꞌekꞌau oopataarã pꞌanapatakꞌa pꞌãriu pɨkꞌa bɨde.
43005014	Description	Ma tꞌẽepai, Tachi Akꞌõre te waibɨade Jesupa ma eperã unukꞌãri, irumaa mãgaji: —¡Ũríji! Ɨ̃rá pɨ jɨpa bɨda aji. Pꞌekꞌau kꞌachia oo amáaji ne–inaa kꞌachiara pꞌasanaamerã.
46016014	Recommendation	Ma awara parãpa oo pꞌanɨ jõmaweda chikꞌinia oopatáatɨ.
43014015	Recommendation	—Parãpa mɨ kꞌinia iru pꞌanɨ pɨrã, oopataadaitꞌeeda aji, mɨ ũraade jara bɨkꞌa.
58012025	Recommendation	Mapa parãpa Tachi Akꞌõre Ũraa ũridaipia bɨ. Ma ee ɨtꞌɨa bɨdeepa pedeekꞌãri, Tachi Akꞌõrepa chupɨria kꞌawa–e paji pɨrã ichi ũraa ũridaamaa pꞌanadapꞌedaarã, audupɨara tachi iru juadeepa uchiada–e pai, ũridaamaa pꞌanɨ pɨrã iru ũraa jara pëida ɨtꞌariipa ichi Warra kꞌapꞌɨa pari.
48004008	Sin	Naaweda parãpa Tachi Akꞌõre waide kꞌawada–e pꞌanɨ weda, Tachi Akꞌõre–ee beemaa ɨtꞌaa tꞌɨ̃pachida mãikꞌaapa ma jua ekꞌari pꞌanapachida esclavoorãkꞌa.
44003026	Grace	Ichia jaradakꞌa Abrahammaa Tachi Akꞌõrepa parã pia ooji, ichi Warra piupꞌeda chokꞌai pꞌirabai atakꞌãri parã tꞌãide. Mãga ooji kꞌinia bada perã parãpa naapɨara ijãadamerã mãikꞌaapa pãchia kꞌachia oopata oo amaadamerã.
44010039	Violence	Tai iru ome nipapatapꞌedaarãpa unujida jõmaweda irua ooda Judea eujãde mãikꞌaapa Jerusalén pꞌuurude. Ichiaba pꞌanajida iru kurusode peedakꞌãri.
46001010	Recommendation	Ma jara aupada jõmaweda wãara mĩda, Cloe tedepemaarãpa mɨmaa kꞌawapijida parã nepɨrade para bɨ, aukꞌa kꞌĩsiada–e pꞌanadairã. Ɨ̃pemaarã, Tachi Waibɨa Jesucristopa mɨ pëida perã, ¡ũrítɨ mɨ ũraa! Tꞌãri aukꞌa pꞌanapatáatɨ, aupedeeda–ee, Cristode ijãapata perã. Óotɨ irua oopi bɨkꞌa ichideerãmaa.
51001021	Sin	¡Kꞌĩsíatɨ nãgɨde! Parã ijãadai naaweda, tꞌɨmɨ́ pɨkꞌa pꞌanapachida Tachi Akꞌõre ikꞌaawaapa. Tachi Akꞌõre kꞌĩra unuamaa iru pꞌanapachida. Tꞌãri kꞌachia pꞌanapachida parãpa pꞌekꞌau kꞌachia oopata kꞌaurepa.
55002022	Recommendation	Maperã oonáaji ne–inaa kꞌachia kꞌĩra tꞌãdoo kꞌũtrãarãpa oo kꞌinia pꞌanɨkꞌa. Ma kꞌãyaara jɨrɨ́ji ne–inaa jõma ooitꞌee Tachi Akꞌõrepa oopi bɨkꞌa. Tꞌãri jĩpꞌa nipaparíiji Cristode ijãapari perã. Awaraarã kꞌinia iru báji mãikꞌaapa kꞌãiwee baparíiji jõmaarã ome. Mãga ooru pɨrã, ooitꞌee jõma Cristomaa ɨtꞌaa tꞌɨ̃pataarãpa oopatakꞌa, wãara tꞌãripa irude ijãapata perã.
51003001	Faith	Mɨa naaweda jaradakꞌa parã pꞌirabai pɨkꞌajida Cristo ome, iru chokꞌai pꞌirabaikꞌãri. Mãgá eperã chiwidi pɨkꞌa pꞌaneejida; pꞌekꞌau kꞌachia oo amaa pꞌanapataarãkꞌa. Mapa jɨrɨpatáatɨ ɨtꞌaripema ne–inaa, Cristo mama bapari perã. Tachi Akꞌõrepa Cristo ichi juaraare bɨji, tachi jõmaweda akꞌɨ bamerã.
66008007	Violence	Chi naapɨara angelpa ichi trompeta chaakꞌãri, angeleerãpa hielo kꞌoi taukꞌa batꞌajida na pꞌekꞌau eujãdee. Ma hielo pꞌoira baji tꞌɨpɨtau ome mãikꞌaapa waa ome. Perá eujã esajĩakꞌa paadachi. Ichiaba pakꞌuru õpeedepema chaa aba mãikꞌaapa pꞌũajara jõmaweda paadachi.
66011017	Faith	Mãgapachida: —Tachi Akꞌõre Waibɨa, pɨta ichita bapari mãikꞌaapa ichita bapachi. Gracias jara pꞌanɨ pɨmaa. ¡Pɨta jõmaarã kꞌãyaara waibɨara bairã, jõmaarã rey paru!
43004010	Grace	Jesupa pꞌanauji: —Pɨa kꞌawada paara jõma Tachi Akꞌõrepa oo kꞌinia bɨ eperãarã kꞌaripaitꞌee mãikꞌaapa kꞌawada paara kꞌaipata pɨmaa pania iidimaa bɨ, mɨmaa iidikꞌaji teemerã pania eperãarã ichita chokꞌai pꞌanapipari.
51003004	Grace	Maperã Cristo, chi ichita chokꞌai pꞌanapipari waya chekꞌãri, parã aukꞌa chedaitꞌee iru ome iru kꞌĩra wãree unupide jõmaarãmaa.
43020031	Faith	Mamĩda nãgɨ́ pꞌãji parãpa ijãapataadamerã Jesús Tachi Akꞌõre Warra; irua pëida eperãarã kꞌaripamerã. Jesude ijãa pꞌanɨ pɨrã, ɨtꞌaa wãdaitꞌee jai–idaadakꞌãri.
62004006	Faith	Mamĩda mãga–e tai ome, tai Tachi Akꞌõredeerã perã. Taipa wãarata jarateepata Tachi Akꞌõre Jaurepa jarapi bɨkꞌa. Mapa chi Tachi Akꞌõre kꞌawa beerãpa ũri kꞌinia pꞌanapata taipa jarapata. Mamĩda chi Tachi Akꞌõre kꞌawa–e beerãpa ũri kꞌiniadakꞌaa taipa jarateepata. Ãchia ũri kꞌinia pꞌanɨ seewa jarateepataarã, Netuara Poro Waibɨapa jarapi bɨkꞌa. Nãga kꞌawaadai chisãgɨ́ wãarata jarateepataarã mãikꞌaapa chisãgɨ́ seewa jarateepataarã. Tachi Akꞌõre kꞌawa beerãpa wãarata jarateepataarã ũri kꞌinia pꞌanapata. Jõdee Tachi Akꞌõre kꞌawa–e beerãpa seewa jarateepataarã ũri kꞌinia pꞌanapata.
65001012	Description	Parã chipꞌedaidakꞌãri ne–inaa jedekꞌodaitꞌee, kꞌĩra nejasiadaipata mãgɨ́ seewa jarateepataarã kꞌaurepa. Mamĩda ãchi kꞌĩra nejasia wẽe, waibɨa kꞌopata mãikꞌaapa waibɨa topata, ãchita poro waibɨarãkꞌa Tachi Akꞌõre kꞌĩrapite. Mãgá oodakꞌãri, chupɨria chitoonɨɨrã akꞌɨdakꞌaa. Jõmaweda ãchi–itꞌee aupai oopata. Jɨ̃arara pania wẽe bɨ́kꞌapɨ pꞌanɨ, nãupa ateepari eujã pꞌũasaadee. Ichiaba nejõ bɨɨrɨ́kꞌapɨ pꞌanɨ chaukꞌaa bakꞌãri, chaujara bɨ mĩda. Ãchi piu pɨkꞌa pꞌanɨ ma pakꞌuru ẽtꞌadakꞌa mãikꞌaapa pꞌoodakꞌa.
44005015	Description	Cristopa jɨrɨtꞌeradaarãpa ne–inaa pia oo pꞌanadapꞌedaa perã, eperãarãpa ãchi kꞌayaa beerã calle jã ikꞌaawa uchia atapachida joipꞌarukꞌa bɨ ɨ̃rɨ, Pedro wãyaa wãkꞌãri, chi jaurepa pida ãra tꞌõbaimerã mãikꞌaapa jɨpamerã.
49006016	Faith	Soldaorãpa escudo ateepatakꞌa, mãga pɨkꞌa waapɨara Cristode ijãapatáatɨ. Mãgá jautꞌɨ pɨkꞌa pꞌanadai Netuara Poro Waibɨapa kꞌachia oopi kꞌinia bɨ parãmaa.
51003023	Recommendation	Mimiapataadai kꞌãyaara eperãarã–itꞌee aupai, tꞌãripa ne–inaa jõma oopatáatɨ Tachi Waibɨa Cristo–itꞌee, iru parã chipari waibɨara bairã.
58012016	Recommendation	Apida awaraa ome kꞌãikꞌaraa bɨ, miakꞌãi–e bɨ pɨrã. Ichiaba oodaikꞌaraa bɨ Esaúpa oodakꞌa. Ichia Tachi Akꞌõre waaweekꞌaa paji. Jacobmaa teeji chi akꞌõre netꞌaa ataitꞌee pada mãikꞌaapa Tachi Akꞌõrepa iru pia akꞌɨitꞌee pada, warra naapema pada perã. Mãga teeji chikꞌo pꞌaratꞌu abaa pari.
43018040	Sin	Mãpai arii pꞌanadapꞌedaarã jõmaweda waya biajida: —¡Jãgɨ́ kꞌena pëináaji! ¡Barrabata kꞌena pë́iji! Barrabás nechɨayaa bapachi mãikꞌaapa chõoyaa bapachi Romadepemaarã ome, ãchi jua ekꞌariipa uchia kꞌinia bada perã.
55003004	Sin	ãchi kꞌõpꞌãyoorã paara traicionaapata; kꞌĩsiadakꞌaa ne–inaa ooi naaweda; auduayaa, pedee–idaa nipapata; ãchia oo kꞌiniata ooi awaa pꞌanɨ ne–inaa oodai kꞌãyaara Tachi Akꞌõre–itꞌee, iru kꞌinia iru pꞌanadairã.
50002009	Grace	Ichi itu mãgá chupɨria papida perã, Tachi Akꞌõrepa iru jõmaarã kꞌãyaara waibɨara papiji mãikꞌaapa irumaa tꞌɨ̃ pipɨara bɨji, jõmaarã tꞌɨ̃ kꞌãyaara.
61001016	Description	Taipa parãmaa jarateejida Tachi Waibɨa Jesucristopa ooda mãikꞌaapa iru waya cheitꞌee. Maapai jarateeda–e paji eperãarãpa oopatakꞌa, ãchi kꞌĩsiadeepa nepɨrɨdakꞌãri awaraarã kꞌũradaitꞌee. Ma kꞌãyaara tachi taupa taipa iru kꞌĩra wãree unujida.
61003016	Sin	Irua kꞌartꞌa jõma pꞌãdade ma ũraa jaradoo, madepema pedee ũkꞌuru tachia pia pꞌoyaa kꞌawada–e pꞌanɨ mĩda. Kꞌĩsia kꞌawa–ee pꞌanɨɨrãpa mãikꞌaapa waide pia ijãada–e pꞌanɨɨrãpa oopata mãgɨ́ pedee ome, awaraa Tachi Akꞌõrepa ũraa pꞌãpida ome oopatakꞌa. Ãchi kꞌĩsiadeepa ma ũraa seewa papipata mãikꞌaapa awaraarãmaa ma seewa jarateepata. Maperãpɨ ãchi atuadaitꞌee.
44014014	Description	Mamĩda Bernabé Pablo ome kꞌawaadakꞌãri mãgá oo pꞌanɨ ɨtꞌaa tꞌɨ̃daitꞌee ãchi kꞌĩrapite, ãchi pꞌaru jẽtꞌaajida tꞌãri pꞌuapa. Maapꞌeda nãga bia tꞌĩudachida eperãarã tꞌãide:
45015008	Faith	Tachi Akꞌõrepa Cristo pëiji tai judiorã kꞌaripade, ichia jaradakꞌa tai chonaarãmaa. Mãga ooji akꞌɨpiitꞌee wãara ichia oopari ichia jara bɨkꞌa.
59001026	Sin	Eperãpa kꞌĩsiai Tachi Akꞌõrepa kꞌinia bɨkꞌa oo bɨ, ɨtꞌaa tꞌɨ̃pari perã maa–e pɨrã primisia teepari perã. Mamĩda ikꞌachia pedeeru pɨrã awaraarã ãpɨte maa–e pɨrã audua pedeeru pɨrã, ichi itu kꞌũramaa bɨ, wãara Tachi Akꞌõrepa oopi kꞌinia bɨkꞌa oo–e bairã.
43015020	Recommendation	Kꞌirãpátɨ mɨa jarada: “Mimiapari ichi poro waibɨa kꞌãyaara waibɨara bɨ–e.” Mɨ jɨrɨ nipapatapꞌedaakꞌa ichiaba parã jɨrɨ nipapataadaitꞌee. Jõdee mɨa jarateeda ijãajida pɨrã, parãpa jaratee pꞌanɨ ichiaba ijãadaitꞌee.
43008031	Faith	Mãpai Jesupa judiorã irude ijãadapꞌedaarãmaa mãgaji: —Parãpa oo pꞌanɨ pɨrã mɨa ũraa bɨkꞌa, wãara mɨ kꞌõpꞌãyoorã.
44007011	Description	ʼMa tꞌẽepai jarra oojida Egipto eujãde mãikꞌaapa Canaán eujãde. Maperã makꞌɨara nekꞌodaitꞌee wẽ–e paji.
63001004	Faith	Mɨ o–ĩa beeji kꞌawaakꞌãri parãdepemaarã ũkꞌuru pꞌanapata Tachi Akꞌõrepa wãarata jara pëidade jara bɨkꞌa.
54005008	Faith	Ijãaparipa ichi ëreerã wa audupɨara ichideerã akꞌɨ–e pɨrã, baamaa bɨ Cristopa kꞌinia bɨkꞌa mãikꞌaapa ijãadakꞌaa beerã kꞌãyaara kꞌachiara bɨ.
58010022	Faith	Mapa ɨtꞌaa tꞌɨ̃maa bɨde tꞌãri pia wãdáma Tachi Akꞌõre kꞌaitꞌa. Irua oopi bɨkꞌa oo kꞌinia pꞌanadáma mãikꞌaapa ijãadáma irua tachi pꞌekꞌau kꞌachia wẽe akꞌɨ bɨ. Kꞌĩsia pꞌua pꞌananaadáma tachia pꞌekꞌau kꞌachia oopatapꞌedaa kꞌaurepa, Cristo waapa ma jõma wẽpapida perã mãikꞌaapa ne–inaa kꞌachia oo amaa kꞌinia pꞌanɨda ada perã paniapa sɨɨdakꞌãri.
48001023	Description	Aba na pedee ũrijida awaraarã ijãapataarã itꞌaideepa: “Tachi jɨrɨ nipadapa ɨ̃rá jarateemaa bɨ Cristopa ooda eperãarã kꞌaripaitꞌee, naaweda irude ijãa amaapi kꞌinia baji mĩda.”
44027034	Recommendation	Mapa nekꞌótɨ ma–ãri pida, juatau paraadamerã. Mamĩda kꞌĩsia pꞌuanáatɨ, apida piuda–e paitꞌee perã.
66002003	Faith	Maapai parãpa choopachida, mãɨrãpa nepɨra jɨrɨpachida mĩda parã ome. Sẽ–ee mãgá choopachida, nepɨrade baaijida mĩda mɨde ijãa pꞌanɨ kꞌaurepa.
56002002	Recommendation	Ũráaji ijãapataarã chonaarãmaa: ne–inaa oodai naaweda pia kꞌĩsiadaipia bɨ pꞌekꞌau kꞌachiade baainaadamerã; kꞌĩra jĩpꞌa pꞌanadaipia bɨ apemaarã kꞌĩrapite, pia kꞌĩsiadamerã ãchide; ne–inaa pariatua oodaikꞌaraa bɨ; wãara Cristode ijãadaipia bɨ; awaraarã wãara kꞌinia iru pꞌanadaipia bɨ Tachi Akꞌõrepa kꞌinia iru bɨkꞌa; chupɨria jõnɨ jida, Cristode ijãadaipia bɨ.
44017030	Recommendation	Naaweda Tachi Akꞌõrepa miapi–e paji mãgee kꞌĩrapite ɨtꞌaa tꞌɨ̃patapꞌedaarã, iru waide kꞌawada–e pꞌanadapꞌedaa perã. Mamĩda ɨ̃rá jõmaarãmaa jara bɨ pꞌekꞌau kꞌachia oo amaadamerã mãikꞌaapa ichide ijãadamerã.
43019025	Description	Soldaorãpa mãga oo pꞌanɨ misa, kuruso kꞌaitꞌa bainɨ̃ pꞌanajida Jesús nawe chi nawe ɨ̃pewẽra ome, awaraa María, mãgɨ́ Cleofás wẽra pada, mãikꞌaapa María Magdalena.
66019013	Description	Ichi ɨ̃rɨpema pꞌaru jɨ̃ bada bekꞌee baji waapa. Ichi tꞌɨ̃jarapata Tachi Akꞌõre Pedee.
46008009	Recommendation	Mamĩda, mãga kꞌawa pꞌanɨde, kꞌĩrakꞌaupai kꞌĩsia pꞌuapidai maa–e pɨrã ne–inaa kꞌachia oopidai chi mãga waide pia kꞌawada–e pꞌanɨɨrãmaa.
44013034	Grace	Tachi Akꞌõrepa jaraji ichi Warra chokꞌai pꞌirabaipiitꞌee, waa piu–e paitꞌee ichi ũraa pꞌãdade jara bɨkꞌa: ‘Rey Davidmaa jaradakꞌa mɨa ooitꞌee, mɨa wãarata jarapari perã.’ (Isaías 55.3)
43014020	Faith	Maapai parãpa wãara kꞌawaadaitꞌee mɨ, Tachi Akꞌõre Waibɨa ome araa bapari mãikꞌaapa parã mɨ ome ichiaba araa pꞌanapataadaitꞌee, tꞌãri a–ba.
62002003	Faith	Tachia kꞌawadai Tachi Akꞌõre wãara kꞌawa pꞌanɨ, iru ũraade jara bɨkꞌa oodakꞌãri.
43008024	Sin	Mapa mɨa jaraji parã atuadaitꞌee pãchia pꞌekꞌau kꞌachia oopata kꞌaurepa. Wãara mãgá atuadaitꞌeeda aji, ijãada–e pꞌanɨ pɨrã Mɨta jõmaarã Akꞌõre Waibɨa. Mɨa aupaita eperãarãpa pꞌekꞌau kꞌachia oopata wẽpapii.
66017006	Sin	Mɨa unuji mãgɨ́ wẽra piu pɨkꞌa bɨ. Eperã itꞌuapa piudaikꞌãri, o–ĩadaiparikꞌa, mãga pɨkꞌa mãgɨ́ wẽra o–ĩadachi Tachi Akꞌõredeerã, Cristode ijãa pꞌanadapꞌedaarã peepida perã. Mãgá akꞌɨmaa bɨde mɨ pꞌera pɨkꞌa beeji.
58012017	Description	Parãpa kꞌawa pꞌanɨ ma tꞌẽepai pia kꞌĩsiakꞌãri, chi akꞌõrepa teeitꞌee pada netꞌaa audú ata kꞌinia baji mãikꞌaapa audú kꞌinia baji Tachi Akꞌõrepa ichi pia akꞌɨmerã. Mamĩda audupai jẽeji mĩda, mãga uchia–e paji, aɨ naaweda chi akꞌõrepa jarada perã Tachi Akꞌõrepa jarapidakꞌa; Jacob pipɨara akꞌɨitꞌee Esaú kꞌãyaara.
43007012	Description	Eperãarã chokꞌara ãchi pitapai osausawaa pedeepachida iru ãpɨte. Ũkꞌuruurãpa mãgapachida: —Jã eperã tꞌãri pia bapari. Mamĩda awaraarãpa mãgapachida: —Jã eperãpa eperãarã kꞌũramaa nipapari.
44011021	Faith	Tachi Akꞌõrepa ãra kꞌaripaji. Mapa judio–eerã chokꞌara Jesucristode ijãa pꞌaneejida.
52002004	Faith	Ma kꞌãyaara jĩpꞌa jarateejida Tachi Akꞌõrepa taimaa jarateepidakꞌa. Tachi Akꞌõrépata tai jɨrɨtꞌeraji jarateenadamerã Cristopa ooda eperãarã kꞌaripaitꞌee. Maperãpɨ mãga jaratee nipapata. Jarateeda–e eperãarãpa tai tꞌo pꞌanadamerã. Jĩpꞌa jarateepata Tachi Akꞌõrepa tai pia akꞌɨpariimerã. Iruata kꞌawa bɨ tai tꞌãride kꞌĩsia iru pꞌanɨ.
46015057	Grace	Mamĩda Jesucristo piuda perã tachia pꞌekꞌau kꞌachia oopata wẽpapiitꞌee, mãikꞌaapa chokꞌai pꞌirabaida perã, tachi o kꞌachiadeepa kꞌaripa ataji. Maperã ɨtꞌaa tꞌɨ̃pata Tachi Akꞌõremaa gracias jaradaitꞌee. ¡Iruta jõmaarã kꞌãyaara waibɨara bɨ, irua kꞌĩsia iru bada perã Tachi Waibɨa Jesucristo pëiitꞌee tachi kꞌaripade!
54005005	Faith	Jõdee pꞌẽtrãa ëreerã wẽe kꞌɨrɨpa nɨpari Tachi Akꞌõrepa kꞌaripamerã. Ãstaawa, pꞌãrikꞌua pida ɨtꞌaa tꞌɨ̃pari Tachi Akꞌõremaa kꞌaripamerã. Mãgee pꞌẽtrãa kꞌaripaipia bɨ.
43016024	Grace	Waide mɨ tꞌɨ̃de parãpa maarepida ɨtꞌaa iidida–e pꞌanɨ. Iidítɨ mɨ Akꞌõrepa teemerã parãpa iidi pꞌanɨ. Mãgá parã wãara tꞌãri o–ĩa pꞌanapataadaitꞌee.
46007021	Recommendation	Esclavo paji pɨrã ijãa beekꞌãri, kꞌĩsianáaji pɨ eperã jua ekꞌari bɨ perã. Jõdee chiparipa pɨ pëi kꞌinia bɨ pɨrã, kꞌãiwee uchíaji.
65001019	Sin	Parã tꞌãide mãgá pꞌasa bɨ. Mãgee seewa jarateepataarãpa parã kꞌĩraupipata pãchi aukꞌaarã ome. Mapa awara–awaraadaipata. Ãchia oopata na pꞌekꞌau eujãdepema ijãadakꞌaa beerãpa oopatakꞌa, Tachi Akꞌõre Jaure wẽe pꞌanadairã.
48001006	Sin	Mamĩda mɨ pꞌera pɨkꞌa bɨ taarã–e weda parãpa ijãa amaadaruta perã Tachi Akꞌõrepa kꞌĩsia iru badade ooitꞌee Cristo kꞌapꞌɨa pari. Iru kꞌapꞌɨa pari Tachi Akꞌõrepa parã chupɨria kꞌawaaji mãikꞌaapa jɨrɨji irude ijãadamerã mãikꞌaapa ɨtꞌaa wãdamerã. Mamĩda parãpa mãga ijãa kꞌiniada–e pꞌanɨ. Ma kꞌãyaara ijãa kꞌinia pꞌanɨ awaraa ne–inaa kꞌaurepa ɨtꞌaa wãdai.
58012014	Recommendation	Jɨrɨdaipia bɨ kꞌãiwee pꞌanapataadaitꞌee jõmaarã ome mãikꞌaapa oo pꞌanapatáatɨ Tachi Akꞌõrepa oopi bɨkꞌa. Mãga oodaipia bɨ kꞌawa pꞌanadairã Tachi Akꞌõrepa oopi bɨkꞌa ooda–e pꞌanɨɨrã irumaa pꞌoyaa wãda–e.
43021006	Description	Mãpai Jesupa mãgaji: —Barco juaraare tꞌɨrɨ tꞌaadapáde aji. Mãgara peedayada aji. Irua jaradakꞌa oodakꞌãri, ma tꞌɨrɨ pꞌoyaa jirada–e paji chikꞌo chɨkꞌɨapa.
46007019	Recommendation	Mɨa mãga jara bɨ Tachi Akꞌõre–itꞌee pꞌua–e bairã eperãpa tauchaa iru bɨ wa wẽe bɨ. Jĩpꞌa Akꞌõrepa kꞌinia bɨ tachia oodamerã ichia jara bɨkꞌa.
45012008	Recommendation	Awaraa kꞌariparu pɨrã chĩara tꞌãri o–ĩapiitꞌee, mãga ooipia bɨ. Awaraamaa pꞌaratꞌarapiru pɨrã, tꞌãri pia pꞌaratꞌa waibɨa teeipia bɨ chupɨria beerã kꞌaripaitꞌee. Awaraamaa eperã waibɨa papiru pɨrã, pia akꞌɨipia bɨ ijãapataarã ichi jua ekꞌari pꞌanɨɨrã. Awaraa kꞌariparu pɨrã chĩara chupɨria kꞌawaamerã, tꞌãri o–ĩa mãga ooipia bɨ.
44019002	Faith	Mãpai Pablopa iidiji: —Parãpa Cristode ijãadakꞌãri, ¿Tachi Akꞌõre Jaure parã kꞌapꞌɨade ba chejikꞌã? aji. Pꞌanaujida: —Taipa kꞌawada–eda ajida, Tachi Akꞌõre Jaure ba chepari ijãapataarã kꞌapꞌɨade.
53003014	Recommendation	Mamĩda parã tꞌãidepemapa na kꞌartꞌade ũraa jara bɨkꞌa oo kꞌinia–e pɨrã, awaraa ijãapataarãmaa nepɨrɨ́tɨ mãikꞌaapa mãgɨ́ ikꞌaawaapa ãyaa pꞌanéetɨ, kꞌĩra nejasia beemerã.
46015050	Sin	Ma jõma jara aupadade kꞌĩsiadakꞌãri, parãpa kꞌawaadaipia bɨ na pꞌekꞌau eujãdepema kꞌapꞌɨa pꞌoyaa tꞌĩukꞌaa Tachi Akꞌõre eujãde, ne–inaa mikꞌiadaipari mama tꞌĩukꞌaa perã.
43006027	Recommendation	Mimianáatɨ chikꞌo kꞌodaitꞌee aupai, mãgee chikꞌo jõpari perã. Ma kꞌãyaara mimíatɨ kꞌawaadamerã mɨ, chi ne–inaa jõkꞌaa. Mɨ, chi Eperã Akꞌõre Truadepema kꞌaurepata parã ichita pꞌanapataadai Tachi Akꞌõre ome. Irua akꞌɨpi bɨ mɨ pia akꞌɨ bapari, iru juapa mɨa ookꞌãri ne–inaa eperãarãpa pꞌoyaa oodakꞌaa ãchi juadoopa.
59004003	Sin	Jõdee Tachi Akꞌõremaa iididakꞌãri, pãchi–itꞌee aupaita iidipata. Mapa Tachi Akꞌõrepa teekꞌaa pãchia iidi pꞌanɨ, mãgá kꞌachia iidi pꞌanadairã.
49005020	Faith	Tachi Waibɨa Jesucristode ijãapata perã, ichita gracias jarapatáatɨ Tachi Akꞌõremaa, jõma irua oo bɨ pari tachi–itꞌee.
48003006	Faith	Kꞌĩsiadáma judiorã chonaarãwedapema Abrahamde. Tachi Akꞌõrepa ũraa pꞌãpidade chonaarãmaa jara bɨ: ‘Abrahampa Tachi Akꞌõrepa jarada ijãaji. Maperã Tachi Akꞌõrepa iru pia akꞌɨpachi.’ (Génesis 15.6)
66021023	Grace	Ma pꞌuurude pꞌanɨɨrãpa akꞌõrejĩru jẽra wa atane ɨ̃daa faltada–e paitꞌee, Tachi Akꞌõre kꞌĩra wãreepa jẽraitꞌee perã ma pꞌuuru ɨ̃rɨ mãikꞌaapa ma Oveja Chakꞌe ɨ̃daaitꞌee perã lamparakꞌa.
45008009	Faith	Jõdee Akꞌõre Jaure pãchi tꞌãride baparida a pꞌanɨ. Mãga pɨrã, parãpa oo kꞌinia pꞌanapataadaipia bɨ iru Jaurepa oopi bɨkꞌa. Tachia kꞌawa pꞌanɨ Cristo Jaure wẽe beerã Cristodeerã–e.
45011023	Faith	Jõdee, naaweda Cristode ijãadaamaa pꞌanadapꞌedaarãpa ijãaruta pɨrã, Tachi Akꞌõrepa ãchi pia akꞌɨitꞌee Cristodeerã akꞌɨparikꞌa. Ãra waya tꞌɨ pɨkꞌa bɨitꞌee ãra naaweda pꞌanadapꞌedaakꞌa. Mãga ooi Tachi Akꞌõre–itꞌee ne–inaa audú chaaree wẽ–e perã.
66014005	Description	Ãchia maarepida seewa jaradakꞌaa paji, pꞌekꞌau kꞌachia jõmaweda oo amaadapꞌedaa perã.
44024014	Faith	Wãara mɨa ijãa bɨ Tachi Akꞌõre Ode Pꞌanɨɨrã apata ijãa pꞌanɨkꞌa. Mɨ ɨtꞌaa tꞌɨ̃pari tachi chonaarãwedapema Akꞌõremaa mãikꞌaapa ijãa bɨ Moisepa pꞌãdade jara bɨ, ichiaba Tachi Akꞌõre pedee jarapataarãpa pꞌãdapꞌedaade jara bɨ. Nata mɨa kꞌachia ooda a pꞌanɨ nama pꞌanɨɨrãpa.
45013008	Recommendation	Tewe paraa pꞌananáatɨ. Ma kꞌãyaara, chikꞌinia pꞌanapataadaipia bɨ. Mãga pꞌanaruta pɨrã, oodaitꞌee Tachi Akꞌõre Ũraa pꞌãdade jara bɨkꞌa:
66016009	Sin	Mãgá eperãarã jõmaweda mia pꞌaneepachida ma paada pꞌuapa. Mamĩda ãchia ne–inaa kꞌachia oopata oo amaa kꞌiniada–e paji mãikꞌaapa Tachi Akꞌõre waawee kꞌiniada–e paji. Ma kꞌãyaara ikꞌachia jarapachida Tachi Akꞌõremaa, irua ma kꞌachia ãchimaa pëida perã.
66021012	Description	Ma pꞌuuru tꞌɨakꞌau nɨ̃baji muralla waibɨa ɨtꞌɨa bɨpa. Aɨde tꞌĩupata doce paraaji. Ma tꞌĩupata chaa ángel aba bainɨ̃ baji. Ichiaba ma tꞌĩupata chaa Israeldeepa uchiadapꞌedaa ëreerã docedepema tꞌɨ̃ aba pꞌã baji.
48003013	Grace	Mamĩda tai judiorãpa oodakꞌaa jõmaweda Tachi Akꞌõre Ũraa pꞌãdade jara bɨkꞌa. Mapa o kꞌachiade pꞌanajida mãikꞌaapa atuadaitꞌee paji. Mamĩda Cristopa tai uchiapiji ma ũraa pꞌãdade jara bɨ jua ekꞌariipa, ma kꞌaurepa atuanaadamerã. Mãga ooji kurusode piukꞌãri. Tachi Akꞌõrepa iru kꞌachia ooji, tai kꞌachia ooi kꞌãyaara. Mãgá tai kꞌaripaji. Kꞌawa pꞌanɨ Cristo kꞌachiade baji Akꞌõre Ũraa pꞌãdade jara bairã: ‘Eperã pakꞌurude baijira bɨ kꞌachiade banaitꞌee.’ (Deuteronomio 21.23)
48001013	Sin	Parãpa kꞌawa pꞌanɨ mɨa ooda atꞌãri judiorãpa ijãapatade ijãa bakꞌãri. Tachi Akꞌõredeerã audú jɨrɨ nipapachi peeitꞌee, mãɨrã jõpi kꞌinia bada perã.
66020002	Description	Ichia jita ataji mãgɨ́ je choma bɨ; mãgɨ́ chonaarãwedapema taama; Netuara Poro Waibɨa maa–e pɨrã Satanás apata. Ma cadenapa mãgɨ́ jɨ̃ nɨ̃bɨji mil años wãyaaru misa.
44008009	Description	Mamĩda mama bapachi eperã tꞌɨ̃jarapatapꞌedaa Simón. Mãgɨpa petau tau kꞌawaa baji mãikꞌaapa ma eujãdepemaarã kꞌũra pꞌe iru bapachi ichia oo bɨ kꞌaurepa. Mapa ãchi tꞌãide eperã waibɨakꞌa bapachi.
50003010	Faith	Tachi Akꞌõrepa mɨ mãgá bapii, Cristopa pꞌekꞌau kꞌachia jõmaweda pꞌoyaada perã, Akꞌõre juapa chokꞌai pꞌirabaikꞌãri. Maperã Cristo pipɨara kꞌawa kꞌinia bɨ. Mɨa ne–inaa jõmaweda oo kꞌinia bɨ irua oopi bɨkꞌa, ma kꞌaurepa mɨ jɨrɨruta pɨjida miapidaitꞌee, maa–e pɨrã mɨ piuru pɨjida irukꞌa.
54005022	Recommendation	Kꞌĩrakꞌaupai ijãapari audú isapai awara bɨi ijãapataarã akꞌɨpari mimia–itꞌee. Ma–itꞌee pɨ jua bɨi naaweda mãgɨ́ ɨ̃rɨ, iru bapata pia akꞌɨipia bɨ. Iru ne–inaa kꞌachiade ni pɨrã, awaraarãpa iru ãpɨte kꞌachia pedeedai mãikꞌaapa pɨ ãpɨte aukꞌa mãgadai, irua oopata pɨa pia akꞌɨi jĩakꞌaapa. Mapa maarepida ne–inaa kꞌachia oonáaji. Ichita óoji Cristopa oopi bɨkꞌa.
56002003	Recommendation	Mãga pɨkꞌa chõtrãarãmaa ũráaji: Tachi Akꞌõre ome ewari chaa chokꞌekꞌee pꞌanadaipia bɨ; chĩara ãpɨte ikꞌachia pedeedaikꞌaraa bɨ; itꞌuapa piudaikꞌaraa bɨ. Ãchi mãgá pia pꞌanadaipia bɨ apemaarã wẽraarã ne–inaa pia oo kꞌawaa wãdamerã.
46007038	Recommendation	Mãpai ma miakꞌãi kꞌinia bɨpa pia kꞌĩsia bɨ. Mamĩda ma miakꞌãi kꞌinia–e bɨpa pipɨara kꞌĩsia bɨ.
59001022	Recommendation	Mãga ooda–e pɨrã, pãchi kꞌinia ijãa pꞌanɨ́kꞌata bɨ. Mɨa mãga jara bɨ ũkꞌuruurãpa kꞌĩsiadai perã Tachi Akꞌõre Ũraa ũri bɨpapai oo pꞌanɨ irua kꞌinia bɨkꞌa. Mamĩda pãchi itu kꞌũrapi pꞌanɨ. Tachi Akꞌõre Ũraa ũridakꞌãri, oodaipia bɨ irua jara bɨkꞌa.
43007001	Violence	Ma tꞌẽepai Jesús nipaji Galilea eujãde. Judea eujãde ba kꞌinia–e paji, judiorã poro waibɨarãpa iru jɨrɨ pꞌanadapꞌedaa perã peepitꞌaadaitꞌee.
46001030	Grace	Tachi Akꞌõre jõmaarã kꞌãyaara kꞌĩsia kꞌawaara bapari perã, tachimaa kꞌawaapiji Cristopa ooda tachi kꞌaripaitꞌee atuanaadamerã. Cristopa tachi neto pɨkꞌa ataji uchiadamerã pꞌekꞌau kꞌachia jua ekꞌariipa. Mãpai irude ijãadakꞌãri, Tachi Akꞌõrepa tachi awara bɨji araa pꞌanapataadamerã iru ome. Mãgá pꞌekꞌau kꞌachia wẽe pꞌaneejida Tachi Akꞌõre kꞌĩrapite. Ma awara mãgá Cristopa tachimaa kꞌawapiji Tachi Akꞌõrepa oopi kꞌinia bɨ.
43013005	Description	Mãpai jarrade pania wee atapꞌeda, chi kꞌõpꞌãyoorã bɨɨrɨ sɨɨmaa beeji. Maapꞌeda ma toallapa pꞌookꞌooji.
44022004	Violence	Mapa naaweda mɨa Tachi Akꞌõre Ode Pꞌanɨɨrã apata miapipachi. Ãchi jita atapꞌeda, carcelde tꞌɨ nɨ̃bɨpachi. Wẽraarã mãikꞌaapa ɨmɨkꞌĩraarã aukꞌa mãgá oopachi.
43007043	Description	Mapa eperãarã kꞌĩsia awara–awaraadachida. Ũkꞌuruurãpa ijãajida Jesús Tachi Akꞌõrepa pëida; ũkꞌuru ijãadakꞌaa paji.
60005002	Recommendation	Mapa akꞌɨ pꞌanapatáatɨ ijãapataarã parã jua ekꞌari pꞌanɨ. Ãra akꞌɨ pꞌanadaipia bɨ oveja akꞌɨparipa ichi ovejaarã akꞌɨparikꞌa. Mãga oodaikꞌaraa bɨ apidaapa mãga oopi pꞌanadairã parãmaa. Ãra akꞌɨ pꞌanadaipia bɨ, tꞌãripa oo kꞌinia pꞌanadairã Tachi Akꞌõrepa oopi bɨkꞌa. Ichiaba ma mimia oodaikꞌaraa bɨ pꞌaratꞌa atadaitꞌee. Ma kꞌãyaara óotɨ awaraarã kꞌaripa kꞌinia pꞌanadairã.
46015056	Sin	Mãga jaradaipia bɨ eperãarã piupata perã ãchia pꞌekꞌau kꞌachia oopata kꞌaurepa. Kꞌawa pꞌanɨ jõmaweda pꞌekꞌau kꞌachia eperãarãpa oopata, ma jõma jara bairã Tachi Akꞌõre Ũraa Moisemaa pꞌãpidade.
59005004	Sin	¡Ũrítɨ! Parãpa mimiapataarã jɨrɨpata pãchi ne–uudapꞌedaa chauda pꞌedamerã. Mamĩda ma mimiapataarãmaa pꞌaadakꞌaa. Mapa chupɨria iidipata abaapa ãchi kꞌaripamerã. Jõmaarã Akꞌõre Waibɨapa ãra chupɨria iidida ũri bɨ.
60002001	Recommendation	Maperã oo amáatɨ ne–inaa kꞌachia kꞌĩra tꞌãdoo. Seewanáatɨ mãikꞌaapa seewata ne–inaa oonáatɨ. Awaraarã kꞌĩra unuamaa iru pꞌananáatɨ ãrapa netꞌaa iru pꞌanɨ kꞌaurepa. Pedee kꞌachia apida chĩara ãpɨte jaranáatɨ.
46007039	Recommendation	Tachi Akꞌõre Ũraa pꞌãdade jara bɨ wẽra miakꞌãi bɨpa awaraa jɨrɨikꞌaraa bɨ, ichi ɨmɨkꞌĩra chokꞌai bɨ misa. Jõdee ichi kꞌima piukꞌãri, pia bɨ waya jɨrɨmerã, mamĩda Cristode ijãapari jɨrɨipia bɨ.
55002018	Sin	Ãchia Tachi Akꞌõre wãarata jarateeda–e pꞌanɨ, jara pꞌanadairã tachi Cristode ijãapataarã ɨ̃rá ichita chokꞌai pꞌanɨ Tachi Akꞌõre–itꞌee. Maperã piudakꞌãri, chokꞌai pꞌirabaida–e paitꞌeeda apata kꞌapꞌɨa chiwidide Cristopa oodakꞌa. Ma seewa jarateepata kꞌaurepa ijãapataarã ũkꞌuru ijãa amaadaruta.
48005006	Faith	Mãgá nɨ pꞌanɨ kꞌawa pꞌanadairã Tachi Akꞌõrepa tauchaa iru beerã apemaarã kꞌãyaara pipɨara akꞌɨ–e. Ma awara pipɨara akꞌɨ–e tauchaa bɨpida–eerã. Jĩpꞌa pipɨara akꞌɨpari eperã awaraarã kꞌinia iru bɨpa, Jesucristode ijãapari perã.
58005009	Grace	Mapa chi Akꞌõrepa oopi kꞌinia bada oo aupakꞌãri, Tachi Akꞌõrepa iru bɨji tachi o kꞌachiadeepa kꞌaripa atamerã. Mãga bɨji irude ijãapataarã Akꞌõre truade ichita pꞌanapataadamerã iru ome, waa piuda–ee.
46016001	Recommendation	Ɨ̃rá jaraitꞌee sãga pꞌaratꞌa pꞌedaipia bɨ pëidaitꞌee apemaarã ijãapataarã–itꞌee. Óotɨ mɨa jaradakꞌa Galacia eujãdepema ijãapataarãmaa, ãchi ɨtꞌaa tꞌɨ̃pata chaa.
49005022	Recommendation	Wẽraarãpa oopataadaipia bɨ ãchi ɨmɨkꞌĩraarãpa jara pꞌanɨkꞌa, Tachi Waibɨapa mãga kꞌinia bairã.
43008012	Faith	Mãpai Jesupa waya jarateemaa beeji eperãarãmaa: —Mɨda aji, ɨ̃daa pɨkꞌa bɨ na pꞌekꞌau eujãdepemaarã–itꞌee, mɨa ãramaa Tachi Akꞌõre o akꞌɨpipari perã. Mɨde ijãa bɨ pꞌãriu pɨkꞌa bɨde nipa–e paitꞌee, Tachi Akꞌõre kꞌawa–ee. Ma kꞌãyaara ichita chokꞌai bapariitꞌee, ɨ̃daa pɨkꞌa bɨde Tachi Akꞌõre ode nipapari perã.
65001017	Recommendation	Mamĩda ɨ̃pemaarã kꞌiniarã, parã mãga pꞌanadakꞌaa. Mapa kꞌirãpátɨ Tachi Waibɨa Jesucristopa jɨrɨtꞌeradaarãpa jaradapꞌedaa:
44017025	Grace	ichi–itꞌee pꞌua–e bairã ne–inaa eperãarãpa oopata ichi–itꞌee. Ichiata eperãarã chokꞌai pꞌanapipari, ĩyapaapipari mãikꞌaapa tachimaa ne–inaa jõmaata teepari pia pꞌanapataadamerã.
62005009	Faith	Kꞌĩsiadáma nãgɨde. Eperãarãpa charraarã kꞌĩrapite ne–inaa jaradakꞌãri, ijãapata mãɨrãpa jara pꞌanɨ. Maperã audupɨara ijãadaipia bɨ Tachi Akꞌõrepa ne–inaa jarakꞌãri, ichi jõmaarã kꞌãyaara waibɨara bapari perã. Ichia jaramaa bɨ Jesucristo ichi Warra ma jarada õpeepa.
45013014	Faith	Parã, jõdee, Tachi Waibɨa Jesucristode ijãapata perã, pꞌanapatáatɨ iru na pꞌekꞌau eujãde badakꞌa. Kꞌĩsianáatɨ parã pꞌekꞌau kꞌachia ooyaa bɨ kꞌapꞌɨapa oo kꞌinia bɨde.
58011030	Description	Israel pidaarãpa ijãa pꞌanadapꞌedaa perã, ewari siete parumaa ewari chaa pꞌɨrrabaijida Jericó pꞌuuru ikꞌaawa, Tachi Akꞌõrepa jaradakꞌa oodamerã. Mãgá oodapꞌeda, Tachi Akꞌõrepa muralla choma ma pꞌuuru tꞌɨakꞌau bada baaipiji.
44019011	Grace	Ichiaba Tachi Akꞌõrepa Pablomaa oopipachi ne–inaa eperãarãpa pꞌoyaa oodakꞌaa ãchi juadoopa.
43008034	Sin	Jesupa pꞌanauji: —Mɨa wãarata jararu. Jõmaweda pꞌekꞌau kꞌachia oopataarã esclavoorãkꞌa pꞌanɨda aji, pꞌekꞌau kꞌachia jua ekꞌari pꞌanapata perã.
62004011	Faith	Ɨ̃pemaarã kꞌiniarã, Tachi Akꞌõrepa tachi mãgá audú kꞌinia iru bapari perã, tachi jida chikꞌinia pꞌanapataadaipia bɨ.
44002028	Grace	Akꞌõre eujãdee wãpari o mɨmaa akꞌɨpiji. Mapa mɨ o–ĩa baitꞌeeda aji, pɨ kꞌĩrapite.’ (Salmos 16.8-11)
54004013	Recommendation	Mɨ jãmaa wãru misa, ijãapataarã chipꞌedaidakꞌãri, léeji Tachi Akꞌõre Ũraa pꞌãdapꞌedaa. Jaratéeji kꞌasaa jara kꞌinia bɨ mãikꞌaapa ũráaji ijãapataarã pꞌanapataadamerã ma jara bɨkꞌa.
47004008	Description	Mãga jaratee pꞌanɨ misa iru–itꞌee, tai wãrutamaa ijãadakꞌaa beerãpa nepɨra jɨrɨpata tai ome. Mamĩda ãramaa pꞌoyaapidakꞌaa. Mãga pꞌanadai Tachi Akꞌõrépata tai kꞌaripapari perã choodamerã. Edaare kꞌawada–e sãgapɨ oodai. Mamĩda ijãa pꞌanɨ Akꞌõrepa taimaa ichia kꞌinia bɨ kꞌawapiitꞌee.
44002013	Description	Mamĩda ũkꞌuru, chĩara oo kꞌiniapa, mãgapachida: —¡Vinopata piu para bɨ! ¡Mapa pariatua pedee pꞌanɨda! apachida.
66021018	Description	Ma muralla mãu pi–ia jaspedee ooda paji. Chi pꞌuuru nẽedee ooda paji; nẽe pi–ia, maarepida nejarra wẽe. Bëi–sãa baji vidriokꞌa.
66015006	Description	Mãpai unuji ma te waibɨadeepa angeleerã siete uchia pꞌanɨ. Mãɨrã paji ne–inaa kꞌachia ateepataarã pꞌasapidaitꞌee eperãarãmaa. Pꞌaru linodee jɨ̃ pꞌanajida. Ma pꞌaru maarepida tꞌãu–ee baji. Urua pɨkꞌa baji tꞌo–tꞌoo bada perã. Ne–inaa kꞌɨrrɨde jɨ̃patakꞌa nẽedee ooda nẽrabai jɨ̃ pꞌanajida ãchi tꞌũade.
45012014	Recommendation	Awaraarãpa parã jɨrɨdakꞌãri ne–inaa kꞌachia oodaitꞌee, ɨtꞌaa iidítɨ Akꞌõrepa ãra chupɨria kꞌawaamerã mãikꞌaapa bendiciamerã. Iidináatɨ Akꞌõrepa ãra maldiciamerã.
66001015	Description	Chi bɨɨrɨ jida urua baji, bronce ɨrradakꞌãri uruaparikꞌa. Chi otau ũriji to kꞌida chaaree jĩwaaparikꞌa.
43017026	Grace	Mɨa pɨ ãramaa kꞌawapiji mãikꞌaapa atꞌãri kꞌawapiitꞌee, mɨ ãra tꞌãride bapariitꞌee perã. Mãgá pɨa mɨ kꞌinia iru baparikꞌa, ãra jida ichiaba kꞌinia iru bapariitꞌeeda aji, ãrapa jõdee awaraarã kꞌinia iru pꞌanapataadamerã.
45008032	Grace	Tachi Akꞌõrepa wãakꞌa–e paji pɨrã ichi Warra piupikꞌãri tachi pari, audupɨara wãakꞌa–e paitꞌee ne–inaa awaraa ichia jara bɨ teeitꞌee tachi Cristode ijãapataarãmaa.
65001018	Sin	—Tachi Akꞌõre ewari waibɨa ewate pai naaweda, ijãapataarã tꞌãide uchiadaitꞌee Tachi Akꞌõre Ũraa oo iru pꞌanapataarã. Mãgɨɨrãpa oodaitꞌee ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa.
45011018	Recommendation	Tachi Akꞌõrepa parã judio–eerã ome mãgá ooji mĩda, kꞌĩsiadaikꞌaraa bɨ parã pipɨara pꞌanɨ judiorã kꞌãyaara. Ãra parã naaweda ma pakꞌuru kꞌarradepema juakꞌa pꞌanajida. Ma pakꞌuru kꞌarrakꞌa bɨ chokꞌai–e bɨ parã, chi jua tꞌɨ pɨkꞌa bɨda kꞌaurepa. Parã chokꞌai pꞌanɨ ma pakꞌuru kꞌarrakꞌa bɨ kꞌaurepa. Judiorã kꞌaurepata parãpa Tachi Akꞌõre kꞌawa pꞌanɨ.
47001024	Faith	Tai, chi jarateepataarãpa, parãmaa ijãapi kꞌiniada–e taipa kꞌinia pꞌanɨkꞌa. Parãpa aukꞌa Cristode ijãapata. Iruata parãmaa ichia kꞌinia bɨkꞌa oopii. Taipa jõdee parã kꞌaripa kꞌinia pꞌanɨ waapɨara ijãapataadamerã mãikꞌaapa tꞌãri o–ĩa pꞌanapataadamerã.
43011001	Description	Eperã, tꞌɨ̃jarapatapꞌedaa Lázaro kꞌayaa baji. Ma eperã chi ɨ̃pewẽraarã María, Marta ome Betania pꞌuurudepema paji.
52004008	Sin	Maperã na ũraa jara aupada ijãa kꞌiniada–e pɨrã, mɨa jara bɨ pedee ijãadaamaa pꞌanɨ–e. Jĩpꞌa Tachi Akꞌõrepa pedee jarada ijãadaamaa pꞌanɨ. Akꞌõrépata ichi Jaure ba chepipari parã ijãapataarã ome, ijãadamerã ichia jara bɨ.
62004002	Faith	Parãpa kꞌawaadai chisãgɨ́ eperãpa wãara jara bɨ Tachi Akꞌõre Jaurepa jarapi bɨkꞌa. Chi jara bɨpa: “Jesucristo eperã jĩpꞌaakꞌa na pꞌekꞌau eujãde ba cheji” jara bɨ Tachi Akꞌõre Jaurepa jarapi bɨkꞌa, wãara Cristode ijãapari perã.
65001008	Sin	Mãgɨ́ ijãadakꞌaa beerã parã tꞌãide pꞌanɨɨrãpa aukꞌa oopata. Tachi Akꞌõrepa ma kꞌachia beerãmaa mãga ooji mĩda, ɨ̃rapema seewa jarateepataarãpa mãɨrã jĩakꞌa ãchia oo kꞌiniata oopata. Kꞌãimokꞌaraa pɨkꞌapata perã, ãchia oopata ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa. Ma awara merapata Tachi Waibɨa ãchi chipari mãikꞌaapa angeleerã ãpɨte pedee kꞌachia jarapata.
60003011	Recommendation	Ne–inaa kꞌachia kꞌĩra tꞌãdoo oo amaaipia bɨ mãikꞌaapa ne–inaa pia ooipia bɨ. Jɨrɨipia bɨ kꞌãiwee bapariitꞌee jõmaarã ome.
51001023	Faith	Wãara mãga pꞌanadaitꞌee, ijãa wãruta pɨrã Tachi Akꞌõrepa wãarata jara pëida eperãarãmaa. Ma jara pëida naa ijãadakꞌãri, kꞌawaajida parã piudakꞌãri, wãara ɨtꞌaa wãdaitꞌee. Mãga ijãapatáatɨ. Chokꞌaraarãpa ũrimaa pꞌanɨ ma ũraa Tachi Akꞌõrepa jara pëida. Ma ũraata mɨ, Pablopa jarateepari, Cristopa mɨ pëidakꞌãriipa jarateemerã.
43008059	Violence	Mãga ũridakꞌãri, ãchia mãu pꞌe atajida batꞌadaitꞌee Jesumaa, ichi Tachi Akꞌõreda ada perã. Mamĩda Jesús mirudachi mãikꞌaapa Akꞌõre te waibɨadeepa uchiadachi.
49004024	Recommendation	Pꞌanapatáatɨ kꞌapꞌɨa chiwidi iru pꞌanɨkꞌa, Tachi Akꞌõrepa ichideerã mãga pꞌanapi kꞌinia bairã. Tachi ooi naaweda, Tachi Akꞌõrepa kꞌĩsia iru baji tachi ichikꞌa pꞌanadamerã, pꞌekꞌau kꞌachia wẽe. Mãga pꞌanadai, jõma oodakꞌãri irua wãarata jara pëida jara bɨkꞌa.
66014012	Faith	Mapa Tachi Akꞌõredeerãpa choodaipia bɨ ãchia oo pꞌanɨde iru ũraade jara bɨkꞌa mãikꞌaapa ãchi Cristode ijãa pꞌanɨde.
44013030	Description	Mamĩda Tachi Akꞌõrépata chokꞌai pꞌirabaipiji.
43010011	Description	ʼMɨ chi ovejaarã akꞌɨpari tꞌãri piara bɨkꞌa mãikꞌaapa eperãarã mɨ ovejaarãkꞌa. Ovejaarã akꞌɨpari tꞌãri pia bakꞌãri, chi ovejaarã pia akꞌɨpari, mãga oo bɨ kꞌaurepa piuru pɨjida.
49003002	Grace	¿Parãpa nãga kꞌawa pꞌanɨ–ekꞌã? Tachi Akꞌõre tꞌãri pia bapari perã, parã pia oo kꞌinia bɨ. Mapa mɨ jɨrɨtꞌeraji na mimia oomerã parã–itꞌee.
56003010	Recommendation	Eperãpa ijãapataarãmaa kꞌĩraupikꞌãri, tachi ijãapataarã awara–awaraadaipata. Mãgee eperã parã tꞌãide paraa pɨrã, kꞌĩra jĩpꞌa ũráaji mãgɨ́ kꞌachia oo amaamerã. Ũri kꞌinia–e bɨ pɨrã, waya ũráaji. Mãga ũraapꞌeda, atꞌãri ũriamaa bɨ pɨrã, ijãapataarã tꞌãide waa tꞌĩupináatɨ.
43010019	Description	Ma pedee ũridakꞌãri, judiorã waya kꞌĩsia awara–awaraa pꞌaneejida.
43003033	Faith	Mamĩda eperãpa irua jara bɨ ijãakꞌãri, kꞌawa bɨ Tachi Akꞌõrepa ichita wãarata jarapari.
61003014	Recommendation	Maperã ɨ̃pemaarã kꞌiniarã, parã nɨ pꞌanɨ misa Akꞌõrepa oomerã ichia jaradakꞌa, jɨrɨpatáatɨ kꞌachia wẽe pꞌanapataadaitꞌee iru kꞌĩrapite. Mãgá tꞌãri aukꞌa pꞌanapataadai iru ome.
53003001	Faith	Ɨ̃rá ɨ̃pemaarã, parãmaa chupɨria iidi kꞌinia pꞌanɨ tai pari ɨtꞌaa tꞌɨ̃pataadamerã. Iidítɨ Tachi Akꞌõrepa tai kꞌaripamerã, jõmaarãmaa irua jara pëida isapai jaratee kꞌinia pꞌanadairã. Iidítɨ ma jaratee pꞌanɨ ũrirutaarã tꞌãripa Cristode ijãadamerã, parã ijãadapꞌedaakꞌa.
47004014	Faith	Kꞌawa pꞌanɨ Tachi Akꞌõrepa Jesucristo chokꞌai pꞌirabaipidakꞌa, tai jida aukꞌa pꞌirabaipiitꞌee parã ome mãikꞌaapa tachi ateeitꞌee Jesucristo bɨmaa ichi truade. Mãga ooitꞌee tachi Cristodeerã perã.
59005014	Recommendation	Ma awara parãdepema aba kꞌayaa bakꞌãri, jara pëidaipia bɨ tachi ijãapataarã akꞌɨpataarãmaa, ãra chedamerã mãikꞌaapa ɨtꞌaa tꞌɨ̃damerã iru pari. Iru ikꞌaawa pachedakꞌãri, ãrapa ɨtꞌaa tꞌɨ̃daipia bɨ Jesucristopa iru jɨpamerã. Mãɨmisa ãradepemapa iru kꞌapꞌɨa pꞌuruipia bɨ aceitepa.
44007023	Description	ʼ‘Cuarenta años iru bakꞌãri, kꞌĩsiaji wãitꞌee Israel pidaarã akꞌɨde, ichi aukꞌaarã pada perã.
44023027	Violence	Na eperã mɨa pëiru pɨmaa judiorãpa jita atajida mãikꞌaapa perá peetꞌaajida. Mamĩda mɨa kꞌawaakꞌãri iru Romadepema, mɨchi soldaorã ome wãdapꞌeda, ãra juadeepa kꞌaripa ataji.
44019029	Description	Mãpai eperãarã waapɨara cheepuru nɨ̃beeji mãikꞌaapa pꞌuuru pidaarã jõma kꞌĩraupikꞌa para beeji. Mãpai Gayo, Aristarco ome jita atajida mãikꞌaapa atadachida ãchi chipꞌedaipatamaa. Ma eperãarã omé Macedonia eujãdepemaarã paji. Ichiaba Pablo ome nipapachida.
44003014	Sin	Eperã tꞌãri pia bɨ pꞌekꞌau kꞌachia wẽe kꞌena pëidai kꞌãyaara, chĩara peeparita parãpa uchiapitꞌaajida.
44015009	Faith	Tachi Akꞌõrepa ãchi aukꞌa akꞌɨpari tachikꞌa. Mãga kꞌawa pꞌanɨ ãchia pꞌekꞌau kꞌachia oopata aukꞌa wẽpapikꞌooda perã Cristode ijãadakꞌãri, tachi ome oodakꞌa.
46011028	Recommendation	Maperãpɨ Cristode ijãapari chaa ma pan kꞌoi naaweda mãikꞌaapa ma vino toi naaweda, ichi tꞌãridepai kꞌĩsiaipia bɨ kꞌawaaitꞌee wãara kꞌoru mãikꞌaapa toru kꞌirãpaitꞌee Cristo piuda ichi pari wa mãga–e.
46015058	Faith	Maperã ɨ̃pemaarã kꞌiniarã, mɨa jarateeda ijãa pꞌanapatáatɨ. Ma awara ichita óotɨ Cristopa oopi bɨkꞌa, kꞌawa pꞌanadairã mãga oodakꞌãri, pari ne–inaa ooda–e paitꞌee.
46004016	Recommendation	Maperã oodaipia bɨ mɨa oo bɨkꞌa.
46001021	Faith	Tachi Akꞌõre mãga bapari perã, na pꞌekꞌau eujãdepemaarãpa iru pꞌoyaa kꞌawada–e ãchi kꞌĩsiadoopa. Maperãpɨ Tachi Akꞌõrepa Cristopa ooda eperãarã kꞌaripaitꞌee taimaa jarateepiji, ũkꞌuruurãpa kꞌĩsia pꞌanɨ mĩda tai kꞌĩsia kꞌawada–ee pꞌanɨ. Mamĩda chi ijãarutaarã taipa jarateepatade o kꞌachiadeepa uchiadaitꞌee.
60003001	Recommendation	Mɨa parã wẽraarã miakꞌãi beerã ũraaitꞌee oodamerã pãchi ɨmɨkꞌĩraarãpa jara pꞌanɨkꞌa. Mãga ooruta pɨrã, chi ɨmɨkꞌĩraarã ijãadakꞌaa pꞌanɨɨrãpa Tachi Akꞌõrepa wãarata jara pëida ijãadai parã kꞌaurepa. Cristopa ooda ãchimaa jarada–e pꞌanɨ mĩda, ãchia irude ijãadai,
47005020	Recommendation	Ma–itꞌee Cristopa tai pëiji, ichi kꞌapꞌɨa pari taipa jaradamerã irua jara kꞌinia bɨ. Mapa taipa parã jõmaarãmaa enenee jõnɨ: Ijã́atɨ Jesucristode, Tachi Akꞌõrepa ichi tꞌãri aukꞌa bɨmerã parã tꞌãri ome.
44002024	Description	Mamĩda Tachi Akꞌõrepa chokꞌai pꞌirabai ataji. Mãgá chokꞌai pꞌirabai atada perã, waa piu–e; ichita chokꞌai baitꞌee.
59002007	Sin	Ma awara ãchia Jesucristo tꞌɨ̃ ichi kꞌinia ikꞌachia jarapata. Mãga oopata Tachi Waibɨa Jesucristopa jõmaarãmaa pia oopari mĩda. ¡Iru tꞌɨ̃deta parã poro choopijida! Mãga bɨta, ¿sãga ãrata pipɨara akꞌɨdaima chupɨria beerã kꞌãyaara?
54003003	Description	toyaa bakꞌaa; kꞌĩrauyaa mãikꞌaapa nepɨra jɨrɨyaa bakꞌaa; ma kꞌãyaara ne–inaa pia oopari; pꞌaratꞌa ata kꞌiniayaa bakꞌaa.
43004014	Grace	Mamĩda mɨa pania teerudepema todakꞌãri, waa opisiada–e paitꞌee. Ma kꞌãyaara ara pania poatrɨ uchiaparikꞌa eujãdeepa, mãga pɨkꞌa mɨa pania teeru uchiaitꞌee ãra tꞌãrideepa mãikꞌaapa ma kꞌaurepa kꞌawaadaitꞌee ichita pꞌanapataadaitꞌee Tachi Akꞌõre ome.
62002005	Faith	Mamĩda eperãpa ookꞌãri Tachi Akꞌõre Ũraade jara bɨkꞌa, Tachi Akꞌõre wãara kꞌinia iru bɨ mãikꞌaapa chikꞌinia bapari iru ome. Nãgá kꞌawa pꞌanɨ tachi, Tachi Akꞌõredeerã.
66016013	Description	Mãpai mɨa unuji jaure kꞌachia beerã õpee, baso kꞌĩrakꞌa bɨ. Mãgɨɨrã uchiajida je choma bɨ itꞌaideepa, nemĩsia itꞌaideepa mãikꞌaapa ma ne–animal kꞌachia; chi seewa jarapari itꞌaideepa.
59002008	Recommendation	Ma kꞌãyaara oodaipia bɨ Tachi Akꞌõrepa ũraa waibɨara bɨde jara bɨkꞌa ichi ũraa pꞌãpidade: ‘Awaraarã kꞌinia iru baparíiji pɨchi kꞌapꞌɨa kꞌinia iru baparikꞌa.’ (Levítico 19.18)
47004005	Faith	Mapa taipa jarateedakꞌãri, jarateeda–e tachi kꞌĩsiadeepa tai akꞌɨdamerã pãchi poroorãkꞌa. Jĩpꞌa jarateepata Jesucristo, Tachi Waibɨapa oopi kꞌinia bɨ eperãarãmaa. Taipa irua oopi bɨkꞌa oo kꞌinia pꞌanapata perã, tai mimiapata parã–itꞌee.
46015033	Recommendation	¡Mãga–e! Apidaamaa kꞌũrapináatɨ. Wãara jara pꞌanɨ nãga jaradakꞌãri: “Kꞌõpꞌãyo meraa bɨ pɨrã kꞌachia oopataarã ome, aukꞌa oodai.”
58013020	Grace	Tachi Akꞌõrépata tachi kꞌãiwee pꞌanapipari. Jesús waa batꞌada kꞌaurepa ichia eperãarãpa pꞌekꞌau kꞌachia oopata wẽpapiji, mãikꞌaapa Jesucristo chokꞌai pꞌirabaipiji. Maapꞌeda ichi ũraa chiwidi kꞌaurepa Cristo bɨji tachi akꞌɨpari waibɨa, irude ijãapataarã ichita akꞌɨ bamerã mãikꞌaapa kꞌaripamerã, oveja akꞌɨparipa ichi ovejaarã akꞌɨparikꞌa.
50001027	Recommendation	Mɨa nãgapai kꞌinia bɨ: parãpa oodamerã Tachi Akꞌõrepa jara pëidakꞌa Jesucristo kꞌapꞌɨa pari mãikꞌaapa pꞌanapataadamerã Cristodeerãkꞌa. Mɨ na chupɨria nɨ̃bɨdeepa uchiaru pɨrã, parã mãgá unui jãmaa wãkꞌãri. Mamĩda uchia–e pɨjida, mɨa ũri kꞌinia bɨ parã tꞌãri a–ba choo pꞌanɨ Cristode ijãa pꞌanɨde Tachi Akꞌõre Jaure kꞌapꞌɨa pari. Ichiaba ũri kꞌinia bɨ parã aukꞌa jɨrɨmaa pꞌanɨ awaraarãpa aukꞌa ijãadamerã Tachi Akꞌõrepa wãarata jara pëida Cristode.
46006014	Grace	Maperãpɨ Tachi Akꞌõrepa tachi kꞌapꞌɨa jõpi–e paitꞌee. Ma kꞌãyaara ichi ewari waibɨa ewate tachi kꞌapꞌɨa chokꞌai pꞌirabaipiitꞌee Jesucristo kꞌapꞌɨa pꞌirabaipidakꞌa. Mãgá ooi jõmaarã kꞌãyaara waibɨara bapari perã.
55001006	Recommendation	Mapa kꞌirãpapi kꞌinia bɨ Tachi Akꞌõre Jaurepa pɨmaa oopida, mɨ jua pɨ ɨ̃rɨ bɨkꞌãri. Irua ichita mãga oopi kꞌinia bɨ pɨmaa. Mapa tꞌãripa óoji irua oopi bɨkꞌa. Mãgá ijãapataarã pɨ jua ekꞌari pꞌanɨ pipɨara kꞌaripaitꞌee.
60004006	Grace	Ma piudapꞌedaarã chokꞌai pꞌanadakꞌãri, miapachida kꞌapꞌɨade mãikꞌaapa piujida kꞌapꞌɨade eperãarã jõmaarãkꞌa. Mamĩda ijãadapꞌedaarãpa Tachi Akꞌõrepa pedee pia jara pëida Cristode ichita chokꞌai pꞌanapataadaitꞌee irukꞌa, ma ijãadapꞌedaa kꞌaurepa ãra jaure araa padaida perã iru Jaure ome. Ma–itꞌeepɨ Tachi Akꞌõrepa jara pëiji Cristopa ooda eperãarã kꞌaripaitꞌee.
46007023	Recommendation	Cristopa parã neto pɨkꞌa ataji ichi waa kurusode batꞌakꞌãri. Mãgá ichi piuji parãpa pꞌekꞌau kꞌachia oopata wẽpapiitꞌee mãikꞌaapa parã o kꞌachiadeepa kꞌaripa ataitꞌee atuanaadamerã. Maperãpɨ parã ichideerã. Maperã óotɨ irua oopi bɨkꞌa, oodai kꞌãyaara eperãarãpa oopi kꞌinia pꞌanɨkꞌa.
46010010	Recommendation	Ichiaba Tachi Akꞌõre ãpɨte ikꞌachia pedeenáatɨ ãradepemaarãpa oodapꞌedaakꞌa. Mãga oodapꞌedaa perã Tachi Akꞌõrepa ɨtꞌariipa ichi ángel pëiji; mãgɨpa chokꞌara peemerã.
47002017	Faith	Táipata mãga jarateedai. Ma–itꞌee Tachi Akꞌõrepa tai jɨrɨtꞌeraji. Tai kꞌĩsiadoopa jarateedakꞌaa. Tachi Akꞌõrepa ichi ũraa taimaa jarapipari. Tai nipadakꞌaa awaraarãkꞌa. Ãchi kꞌĩsiadoopa Akꞌõre netꞌaa jaratee nipapata, eperãarãpa ãchi pia akꞌɨdamerã mãikꞌaapa ãchimaa pꞌaratꞌa teedamerã. Taipa jõdee mãga oodakꞌaa. Tachi Akꞌõrepa tai ichita akꞌɨpari perã, kꞌĩra jĩpꞌa jarateepata irua oopi bɨkꞌa. Mãgá jarateedai Cristo tai ome bapari perã.
45015001	Recommendation	Tachi Akꞌõre Ũraa pia kꞌawaa beerãpa choodaipia bɨ Akꞌõre Ũraa pia kꞌawada–e beerã ome ne–inaa awara ijãadakꞌãri. Tachia oo kꞌiniata oodai kꞌãyaara, oodaipia bɨ ãrapa kꞌinia pꞌanɨkꞌa.
50002024	Faith	Mamĩda mɨa atꞌãri ijãa bɨ Tachi Waibɨapa mɨ kꞌaripaitꞌee ichiaba taarã–ee wãmerã.
66007001	Description	Ma tꞌẽepai mɨa unuji angeleerã kꞌĩmari; aba bainɨ̃ bɨ norte eere; aba sur eere; aba akꞌõrejĩru uchiapari eere; chi apema chi baaipari eere. Mãgɨɨrãpa madepema nãu tꞌɨdɨkꞌa pꞌanajida pꞌuanaamerã eujã ɨ̃rɨ, pꞌusa ɨ̃rɨ wa pakꞌuru ɨ̃rɨ.
60004003	Sin	Cristode ijãadai naaweda parãpa audupai oopachida ijãadakꞌaa beerãpa nãgee ne–inaa kꞌachia ooi awaa pꞌanapatakꞌa: pariatua pꞌekꞌau ooyaa; ne–inaa kꞌachia ooyaa; itꞌua toyaa; wẽraarã pariatua jɨrɨyaa mãɨrã ome kꞌachia oodaitꞌee; kꞌĩra nejasia wẽe ɨtꞌaa tꞌɨ̃i awaa ne–inaa juapa oodamaa; mãgee ne–inaa kꞌachia.
66011005	Violence	Apidaapa ma omé jɨrɨruta pɨrã miapidaitꞌee, tꞌɨpɨtau uchia bɨ ãchi itꞌaideepa paapeeitꞌee ãra kꞌĩra unuamaa iru pꞌanapataarã. Mãgá piudaitꞌee jõmaweda ãra miapi kꞌinia pꞌanɨɨrã.
44023005	Recommendation	Mãpai Pablopa pꞌanauji: —Mɨchi aukꞌaarã, mɨa kꞌawa–e pajida aji, iru pꞌaareerã poro waibɨa. Tachi Akꞌõre Ũraa pꞌãdade jara bɨ: ‘Pedee kꞌachia jaranáatɨ pãchi pꞌuuru pidaarã poroorã ãpɨte.’ (Éxodo 22.28)
66022015	Sin	Mamĩda ma pꞌuurude unudakꞌaa paitꞌee nãgee eperãarã: kꞌachia ooi awaa pꞌanapataarã; jaipanaarã; petau tau kꞌawaa beerã; pꞌekꞌau oopataarã; chĩara peepataarã; ne–inaa juapa ooda kꞌĩrapite ɨtꞌaa tꞌɨ̃pataarã mãikꞌaapa jõmaweda seewa jarapataarã chĩara kꞌũrapataarã ome. Mãgeerãta unuda–e paitꞌee ma pꞌuurude.
66002014	Sin	Parã mãgá choopachida mĩda, mɨa pia akꞌɨ–e nãgɨ́ ne–inaa parãpa oopata. Pãchi tꞌãide ũkꞌuruurãpa jarateepata Balaampa chonaarãweda jarateedakꞌa. Mãgɨpa Balacmaa jaraji sãga kꞌũrai Israel pidaarã, ãrapa kꞌodamerã nechiara ata bɨdapꞌedaa ne–inaa juapa ooda kꞌĩrapite, aɨ kꞌĩrapite eperãarãpa ɨtꞌaa tꞌɨ̃pata. Ichiaba kꞌũraji ãrapa kꞌachia oodamerã awaraarã ome. Israel pidaarãpa ma ne–inaa omé oodakꞌãri, Tachi Akꞌõrepa ãra pia akꞌɨ–e paji.
53001003	Faith	Ɨ̃pemaarã Cristo kꞌaurepa, ichita gracias jarapata Tachi Akꞌõremaa parã jõmaarã pari. Taipa wãara mãga oodaipia bɨ, ɨ̃rá parã waapɨara Cristode ijãapata perã, naaweda ijãa pꞌanadapꞌedaa kꞌãyaara. Ichiaba ɨ̃rá audupɨara chikꞌinia pꞌanapata awaraa ijãapataarã ome.
46012002	Sin	Kꞌirãpa pꞌanɨ parã pꞌanapatapꞌedaa Cristode ijãadai naaweda. Tachi Akꞌõre kꞌĩrapite kꞌachia oopachida ɨtꞌaa tꞌɨ̃patapꞌedaa perã ne–inaamaa, Tachi Akꞌõre awara. Mãga oopachida mãgee ne–inaa pedeedakꞌaa beemaa, chokꞌai–e pꞌanɨ mĩda.
49005025	Recommendation	Ɨmɨkꞌĩraarãpa jõdee ãchi wẽraarã kꞌinia iru pꞌanapataadaipia bɨ, Cristopa ijãapataarã kꞌinia iru baparikꞌa. Irua tachi ijãapataarã audupai kꞌinia iru bada perã, piuji tachi pari.
45012017	Recommendation	Awaraarãpa parã kꞌachia oodakꞌãri, aukꞌa oonáatɨ. Ichita ne–inaa pia óotɨ awaraarãpa unudamerã Cristo kꞌaurepa parãpa ne–inaa pia oopata.
60005006	Recommendation	Maperãpɨ audua–ee pꞌanapatáatɨ Tachi Akꞌõre jua ekꞌari, irua kꞌinia bɨ ewaride irua parã awaraarã kꞌãyaara waibɨara papimerã.
44014017	Grace	Mamĩda ichia ãra akꞌɨ baji. Mãga oo bɨpa akꞌɨpiji ichi Tachi Akꞌõre. Ichiata parã–itꞌee kꞌoi chepipari ne–uu pia chaumerã. Mãgá iru pꞌanɨ nekꞌodaitꞌee mãikꞌaapa o–ĩa pꞌanadaitꞌee.
54003011	Recommendation	Wẽraarã ijãapataarãpa awaraa ijãapataarã ichiaba kꞌaripapataadai. Ãchi tꞌãri pia pꞌanadaipia bɨ; kꞌĩra jĩpꞌa; chĩara ãpɨte pedee kꞌachia pedeeda–ee; ne–inaa pia oopata mãikꞌaapa ichita oopata ãchia jara pꞌanɨkꞌa.
66002021	Sin	Mɨa jaraji ma kꞌachia oopata oo amaamerã. Mamĩda mãga oo kꞌinia–e.
44012020	Description	Maapai Herodes kꞌĩrau baji Tiro pꞌuurudepemaarã ome mãikꞌaapa Sidón pꞌuurudepemaarã ome. Mapa ãchi wãjida iru ome pedeede. Mamĩda panadakꞌãri, pꞌaajida Herodes mimiapataarã poro aba, Blastomaa, irua naapɨara chupɨria iidinamerã ãchi pari, chõoda–e paitꞌee. Mãga oojida ãchia ne–inaa kꞌodaitꞌee netonapachida perã Herodes jua ekꞌari pꞌanadapꞌedaarã eujãde.
43008049	Sin	Jesupa pꞌanauji: —Mɨ kꞌapꞌɨade netuara wẽe bɨda aji. Ma kꞌãyaara mɨa mɨ Akꞌõre waawee bapari. Mamĩda parãpa mɨ waaweedakꞌaa.
43006018	Description	Mãgá ãchi ituaba wãrutade pꞌusara tꞌo nɨ̃beeji, nãu golpe pꞌua nɨ̃bada perã.
45008018	Faith	Mɨchi tꞌãride mɨa nãga kꞌawa bɨ. Na pꞌekꞌau eujãde pꞌanɨ misa, tachi makꞌɨara miada–e pꞌanɨ kꞌĩsiadakꞌãri jõma Tachi Akꞌõrepa tachimaa unupiitꞌee ichi kꞌĩra wãree eujãde.
62002012	Grace	Warrarã, mɨa parãmaa pꞌãru, Jesucristo piuda kꞌaurepa Tachi Akꞌõrepa parãpa pꞌekꞌau kꞌachia oopata wẽpapida perã.
55001009	Grace	Ichiata tachi o kꞌachiadeepa kꞌaripa ataji mãikꞌaapa tachi jɨrɨji ichideerã papiitꞌee. Tachi mãgá kꞌaripa–e paji ne–inaa pia oopata perã. Jĩpꞌa mãga ooji na eujã ooi naaweda, ichia kꞌĩsia iru bada perã tachi pia ooitꞌee Jesucristo kꞌaurepa.
43019006	Violence	Jesús unu atadakꞌãri, pꞌaareerã poroorãpa mãikꞌaapa Tachi Akꞌõre te waibɨa jɨ̃apataarãpa biapachida: —¡Kurusode peepitꞌáaji! ¡Kurusode peepitꞌáaji! Mamĩda Pilatopa mãgaji: —Mãgara pãchia atadaidapáde aji, mãikꞌaapa peetꞌaanadapáde aji. Mɨa maarepida unu–e bɨ ne–inaa kꞌachia ooda ma kꞌaurepa peepiitꞌee.
60001010	Grace	Chonaarãweda Akꞌõre pedee jarapataarãpa pi–ia akꞌɨjida Tachi Akꞌõre Ũraa pꞌãda kꞌawaadaitꞌee sãga Tachi Akꞌõrepa eperãarã kꞌaripaitꞌee atuanaadamerã, parã ome oomaa bɨkꞌa. Mãgá akꞌɨ pꞌanɨ misa, ãchia jõma pia kꞌawada–e paji mĩda, Tachi Akꞌõrepa jarapiji ãramaa sãga irua parã ɨ̃rapemaarã kꞌaripaitꞌee baji, eperãarã jõmaweda kꞌinia iru bairã.
63001007	Sin	Ma Tachi Akꞌõrepa jarada mɨa parãmaa kꞌirãpapi kꞌinia bɨ, na pꞌekꞌau eujãde seewa–idaa beerã chokꞌara paraa perã. Mãgɨɨrãpa ijãadakꞌaa Jesucristo na pꞌekꞌau eujãde ba cheji eperã jĩpꞌaakꞌa. Jaradakꞌaa Jesucristo Tachi Akꞌõre Warra. Mãgá tachia kꞌawa pꞌanɨ ãchia seewa jaratee nipapata. Ãchi Anticristo jĩakꞌaarã.
44024005	Sin	Jãgɨ́ eperã nepɨra jɨrɨyaa bapari ichi wãrumaa na eujãde, judiorã chõopi nipapari perã ãchi aukꞌaarã ome. Ma awara ichi nazareno eere pꞌanɨɨrã poro.
54003016	Grace	Wãara, awaraarãpa ma wãarata jara pëida kꞌawada–e pꞌanɨ mĩda, tachia kꞌawa pꞌanɨ ma kꞌãyaara ne–inaa pipɨara wẽ–e. Mapa Tachi Waibɨamaa nãga kꞌaripata: Na pꞌekꞌau eujãdepemaarãmaa pɨa unupipachi eperã jĩpꞌaakꞌa. Kꞌachia oo–ee bapachi Akꞌõre Jaure kꞌaurepa. Angeleerãpa pɨ unupachida. Na pꞌekꞌau eujãdepemaarãpa ũripachida pɨa ooda eperãarã kꞌaripaitꞌee mãikꞌaapa chokꞌaraarãpa pɨde ijãapachida. Tachi Akꞌõrepa pɨ ateeji ɨtꞌaa, ichi trua kꞌĩra wãree nɨ̃bɨde ichita bapariimerã.
66016021	Violence	Mãga nɨde ɨtꞌariipa hielo kꞌoi tau tapɨa bɨkꞌa baai cheji eperãarã ɨ̃rɨ. Ma chaachaa cuarenta kilos waa paji. Mãga bakꞌãri, eperãarãpa ikꞌachia jarajida Tachi Akꞌõremaa ma hielo tau tapɨa kꞌaurepa, audú golpe tee bada perã.
61003013	Faith	Mamĩda irua jaraji ma tꞌẽepai pajã chiwidi mãikꞌaapa eujã chiwidi ooitꞌee. Mãgɨ́ eujãde eperãarãpa irua oopi bɨkꞌa oodaitꞌee, aɨde ne–inaa kꞌachia wẽ–e perã. Mãgɨ́ eujãta tachia nɨmaa pꞌanɨ.
66006014	Description	Pajã pɨratꞌɨdaji joipꞌaru pɨratꞌɨpatakꞌa. Mãpai wẽpadachi. Ma awara eera, isla ome ãyaa wãjida ma badamãiipa.
58010010	Grace	Cristopa ooda perã Tachi Akꞌõrepa kꞌinia badakꞌa, kurusode piuda aba piu chekꞌãri tachi kꞌapꞌɨa pari, Tachi Akꞌõrepa tachi pꞌekꞌau kꞌachia wẽpapiji. Maperãpɨ ɨ̃rá tachi ijãapataarã pꞌekꞌau kꞌachia wẽe pꞌanɨ Tachi Akꞌõre kꞌĩrapite.
52001002	Faith	Tai ɨtꞌaa tꞌɨ̃dakꞌãri Tachi Akꞌõremaa, ichita gracias jarapata parã jõmaarã pari.
66006004	Violence	Akꞌɨkꞌãri, unuji caballo pꞌoree. Aɨ ɨ̃rɨ su–akꞌɨ bɨmaa Tachi Akꞌõrepa espada choma teeji mãikꞌaapa mãgɨ́ juade bɨji na pꞌekꞌau eujãdepemaarã jõmaweda, mãgɨ́ kꞌaurepa waa eperãarã kꞌãiwee pꞌananaadamerã. Maperã eperãarãpa chĩara pee para beeji.
54006001	Recommendation	Esclavo Cristode ijãa bɨpa chipari waaweeipia bɨ, ichi kꞌaurepa ijãadakꞌaa beerãpa ikꞌachia pedeenaadamerã Tachi Akꞌõre ãpɨte mãikꞌaapa taipa jarateedapꞌedaade.
51003009	Recommendation	Seewa jaranáatɨ awaraa ijãapataarãmaa, parãpa mãgee ne–inaa kꞌachia oodaamaa pꞌanadapꞌedaa perã Cristode ijãadakꞌãri. Irude ijãadakꞌãri, oo amaajida ne–inaa jõmaweda pãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa.
66002020	Sin	Ɨ̃rá mãga oomaa pꞌanɨ mĩda, mɨa pia akꞌɨ–e nãgɨ́ ne–inaa parãpa oopata. Ichiakꞌau bɨpata jã chonaarãwedapema wẽra Jezabel jĩakꞌaa, ichia ne–inaa kꞌachia jarateemerã pãchi tꞌãide. Ichi Tachi Akꞌõre pedee jaraparida apari. Mamĩda mãga–e. Kꞌũrayaa bapari. Ichia jarateepari pia bɨ mɨchideerãpa pꞌekꞌau oodamerã mãikꞌaapa pia bɨ ãrapa kꞌodamerã nechiara ata bɨdapꞌedaa ne–inaa juapa ooda kꞌĩrapite, aɨ kꞌĩrapite eperãarãpa ɨtꞌaa tꞌɨ̃pata.
48003008	Grace	Tachi Akꞌõrepa naaweda kꞌĩsia iru baji judio–eerã o kꞌachiadeepa kꞌaripa ataitꞌee, wãara ijãadakꞌãri. Mãga kꞌawapiji Abrahammaa. Tachia mãga kꞌawa pꞌanɨ Tachi Akꞌõrepa Moisemaa nãga pꞌãpida perã: ‘Tachi Akꞌõrepa na pedee pia Abrahammaa mãgaji: “Mɨa na pꞌekꞌau eujãdepemaarã jõmaweda kꞌaripaitꞌeeda aji, pɨ kꞌapꞌɨa pari.” ’ (Génesis 12.3)
58012005	Recommendation	¿Kꞌĩra atua pꞌanɨkꞌã Tachi Akꞌõrepa parã ũraada, eperãpa chi warra ũraa bɨkꞌa? Iru ũraa pꞌãdade jara bɨ: ‘Warra, pia kꞌĩsíaji Tachi Akꞌõrepa jarateekꞌãri ɨtrɨa pɨkꞌa bɨde. Irua kꞌirãpapikꞌãri pɨa ne–inaa kꞌachia oopata, kꞌĩra pia–ee beenáaji.
58013017	Recommendation	Ma awara oopatáatɨ pãchi akꞌɨpataarãpa jara pꞌanɨkꞌa, ãchia parã akꞌɨ pꞌanadairã mãikꞌaapa parã kꞌaripa pꞌanadairã Tachi Akꞌõre Ũraa kꞌawaadamerã. Ɨtꞌaa tꞌɨ̃maa pꞌanɨde ãrápata jaradaitꞌee ãchia parã akꞌɨ pꞌanadapꞌedaa mãikꞌaapa parãpa oodapꞌedaa. Maperã oo pꞌanɨ pɨrã ãchia jara pꞌanɨkꞌa, ãchi o–ĩa pꞌanadaitꞌee Tachi Akꞌõre kꞌĩrapite, parãpa ijãapata perã. Mamĩda mãga ooda–e pɨrã, ãchi kꞌĩsia pꞌua pꞌanadaitꞌee iru kꞌĩrapite.
44013019	Description	Canaán eujãde panadakꞌãri, ichia Canaandepema awara–awaraa to pidaarã siete kꞌiniipiji, ãra eujã tai judiorã chonaarãpa atadamerã.
54006003	Faith	Timoteo, abaapa jarateeru pɨrã Tachi Waibɨa Jesucristopa pedee wãara jarateeda awara maa–e pɨrã iru jɨrɨtꞌeradaarãpa jaratee pꞌanɨ awara, mãgɨpa ooamaa bɨ Tachi Akꞌõrepa kꞌinia bɨkꞌa.
63001010	Recommendation	Maperã mãgee Cristopa jarateedakꞌa ooda–e pꞌanɨɨrãdepema aba parã tꞌãide cheru pɨrã, iru auteebaidaikꞌaraa bɨ. Mãgee jarateepataarã parãmaa chepidaikꞌaraa bɨ.
47001005	Grace	Eperãarã ũkꞌuruurãpa Cristo kꞌĩra unuamaa iru pꞌanajida irua jarada kꞌaurepa. Mãgá ɨ̃rá awaraarãpa tai aukꞌa kꞌĩra unuamaa iru pꞌanɨ taipa jarateepata kꞌaurepa. Mamĩda Cristopa tai kꞌaripapari choodamerã. Waapɨara ãchia tai mãga iru pꞌanɨ pɨrã, waapɨara Cristopa tai tꞌãri o–ĩapiitꞌee.
65001011	Sin	¡Aai, Tachi Akꞌõrepa ãchi kꞌachiadee pëiitꞌeepɨ! Pꞌekꞌau kꞌachiade nipapata Caínpa oodakꞌa. Ichiaba oopata Balaampa oodakꞌa. Pꞌaratꞌa jita kꞌiniapa ichia Tachi Akꞌõre eere pꞌanadapꞌedaarã pꞌekꞌau kꞌachiade baaipiji. Ma awara ãchi poroorã ome chõo jɨrɨ pꞌanɨ, Corepa oodakꞌa ichi eere pꞌanadapꞌedaarã ome. Maperãpɨ Tachi Akꞌõrepa ãchi ichiaba kꞌenakꞌooitꞌee iru kꞌĩrapite panadakꞌãri.
65001010	Sin	Mamĩda mãgɨ́ seewa jarateepataarãpa mãga ooda–e. Ne–inaa Tachi Akꞌõrede pia kꞌawada–e pakꞌãri, oo iru pꞌanapata pedee kꞌachiapa. Ne–animalaarãkꞌa ãchi kꞌapꞌɨapa oopi bɨkꞌa oopata, kꞌĩsiadakꞌaa perã Tachi Akꞌõrepa kꞌĩsiapiparikꞌa. Mapa mia jõnɨpa ãchi itu jõkꞌoodaitꞌee pꞌekꞌau kꞌachia ooyaa kꞌaurepa.
58011007	Faith	Noépa ijãaji Tachi Akꞌõrepa jarakꞌãri na pꞌekꞌau eujã jõma paniapa ũutꞌaaitꞌee, mãga waide unuda–e paji mĩda. Tachi Akꞌõre waawee bada perã, ooji barco choma ichi ëreerã ome bataudaitꞌee, mãgá piuda–e paitꞌee. Ma barco mãgá ookꞌãri, apemaarãmaa akꞌɨpiji ichia ijãa bɨ. Mãga unujida mĩda ijãada–e paji. Maperãpɨ kꞌiniijida. Mamĩda Noépa ijãa bada perã, Akꞌõrepa jaraji: “Noé pia bapari mɨ kꞌĩrapite.”
58009006	Description	Israel pidaarãpa Tachi Akꞌõre te cuarto omeede oodapꞌeda, pꞌaareerã ewari chaa tꞌĩupachida naapema cuartode ãchi mimia oode, Tachi Akꞌõrepa Moisemaa jaradakꞌa.
44007051	Sin	Mãpai Estebanpa mãgaji: —Parãpa Tachi Akꞌõrede ijãa pꞌanɨda apata mĩda, tꞌãri kꞌachia–idaa pꞌanapatada aji, ijãadakꞌaa beerãkꞌa. Ma awara kꞌɨɨrɨ kꞌisua pꞌanapata, oo kꞌiniadakꞌaa perã Akꞌõre Jaurepa oopi bɨkꞌa. Pãchi chonaarã́kꞌapɨ pꞌanɨ.
54001009	Sin	Ichiaba kꞌawa pꞌanɨ Tachi Akꞌõrepa ichi ũraa pꞌãpi–e paji tꞌãri pia beerã–itꞌee. Ma kꞌãyaara pꞌãpiji nãgeerã–itꞌee: oodaamaa pꞌanɨɨrã iru ũraade jara bɨkꞌa; tꞌãri kꞌachia–idaa beerã; pꞌekꞌau kꞌachia ooyaa beerã; irude ijãadakꞌaa beerã; akꞌõreerã peepataarã mãikꞌaapa eperã peepataarã;
46005009	Recommendation	Mɨa naaweda kꞌartꞌa pꞌãdade jaraji kꞌõpꞌãyo meraanaadamerã wẽraarã maa–e pɨrã ɨmɨkꞌĩraarã pariatua pꞌekꞌau ooyaa beerã ome.
48001015	Grace	Mãga baji mĩda, ɨ̃rá mɨa kꞌawa bɨ Tachi Akꞌõrepa kꞌĩsia iru baji mɨ jɨrɨtꞌeraitꞌee oomerã ichia oopi bɨkꞌa. Mãga ooji mɨ tꞌoi naaweda, ichi wãara tꞌãri pia bapari perã.
45007015	Description	Kꞌawa–e sãgapꞌeda oopari mãgɨpa oopi bɨkꞌa. Mɨa oo–e wãara mɨchi tꞌãripa oo kꞌinia bɨkꞌa. Ma kꞌãyaara oopari ne–inaa mɨa ooamaa bɨ.
61003018	Faith	Ma kꞌãyaara pipɨara kꞌawa wã́tɨ Tachi Waibɨa, Tachi O Kꞌachiadeepa Kꞌaripa Atapari Jesucristo mãikꞌaapa irumaa iidítɨ parã kꞌaripamerã. Mãgá pꞌanapataadaitꞌee irua kꞌinia bɨkꞌa. ¡Irua Tachi Akꞌõre kꞌĩra wãree ichita unupiitꞌee, na eujã jõru pɨjida! ¡Amén! Mãgapai paji.
46004010	Description	Tai kꞌĩra kꞌawa–ee pɨkꞌa pꞌanɨ, Cristo–itꞌee mimiapata perã. Jõdee parã kꞌĩsia kꞌawaara pɨkꞌa pꞌanɨ Cristode ijãa pꞌanɨda apata perã. Taipa makꞌɨara kꞌawada–e pꞌanɨ Tachi Akꞌõrepa kꞌĩsia iru bɨ, tai kꞌĩsiadoopa kꞌĩsia pꞌanadairã. Mamĩda parãpa jõmaweda kꞌawa pꞌanɨda apata. Jõmaarãpa parã kꞌinia iru pꞌanɨ, tꞌãri pia pꞌanadairã. Jõdee tai kꞌĩra unuamaa iru pꞌanɨ, jõmaarã ekꞌariara pꞌanadairã.
60005009	Faith	Ichia parã mãgá jɨrɨ chekꞌãri, chóotɨ Cristode ijãa pꞌanɨde mãikꞌaapa oonáatɨ mãgɨpa oopi kꞌinia bɨkꞌa. Kꞌirãpátɨ ichia aukꞌa jɨrɨpari parã ɨ̃pemaarã Cristo kꞌaurepa miapiitꞌee, na pꞌekꞌau eujãde para bee chaa.
51003022	Recommendation	Esclavoorã, ichita oopatáatɨ pãchi chipariirãpa jara pꞌanɨkꞌa. Oonáatɨ esclavoorã ũkꞌuruurãpa oopatakꞌa. Mãɨrã kꞌĩra jĩpꞌa mimiapata ãchi chipariirãpa akꞌɨ pꞌanɨ misa aupai, ãchi mimiayaa beeda adamerã. Mamĩda parãpa mãga oodaikꞌaraa bɨ. Ma kꞌãyaara aukꞌa kꞌĩra jĩpꞌa mimiapataadaipia bɨ, pãchi chipariirãpa akꞌɨda–e pꞌanɨ pɨjida. Mãgá akꞌɨpidai Tachi Waibɨa wãara waaweepata.
66017012	Description	ʼMãgɨ́ cacho diez pɨa unuda jara kꞌinia bɨ reyrã diez waide uchiada–e pꞌanɨ. Mamĩda ma nemĩsia uchiakꞌãri, taarã–e ma reyrã ichi ome eperãarã iru pꞌanadaitꞌee ãchi jua ekꞌari.
46002012	Grace	Mapa tachi ijãapataarãpa Akꞌõrede ijãadakꞌaarãpa kꞌĩsiapatakꞌa kꞌĩsiadakꞌaa. Tachi Akꞌõrepa ichi Jaure pëiji tachimaa kꞌawapimerã ne–inaa jõma irua ooitꞌee bɨ tachi–itꞌee Jesucristo kꞌapꞌɨa pari. Akꞌõrepa mãga oo–e paji tachia ne–inaa pia oopata perã. Jĩpꞌa ooji tachi kꞌinia iru bapari perã.
59005001	Recommendation	Ɨ̃rá ũrítɨ pꞌaratꞌara beerã. Jẽ́etɨ mãikꞌaapa bíatɨ, parã miadaitꞌee perã Tachi Akꞌõrepa akꞌɨkꞌãri na pꞌekꞌau eujãdepemaarãpa oopatapꞌedaa.
66002010	Recommendation	Waaweenáatɨ mãgeerãpa parãmaa ooruta. ¡Ũrítɨ! Mãgeerã kꞌapꞌɨa pari Satanapa parã ũkꞌuru tꞌɨpiitꞌee carcelde, mɨde ijãa amaadai jĩakꞌaapa ma kꞌaurepa. Ewari diez mama pꞌanadaitꞌee. Mamĩda chóotɨ mɨde ijãa pꞌanɨde, mama parã peeruta pɨjida. Mãgá chooruta pɨrã, mɨa ɨtꞌaripema poro jɨ̃ra teeitꞌee parãmaa, ichita pꞌanapataadamerã mɨ ome mɨchi truade.
54006011	Recommendation	Timoteo, oonáaji mãɨrãpa oopatakꞌa, Tachi Akꞌõrepa pɨ jɨrɨtꞌerada perã ichi–itꞌee. Jĩpꞌa óoji Cristopa oopi bɨkꞌa, irude wãara ijãa bairã. Chóoji Tachi Akꞌõrepa jara pëida kꞌawa bɨde mãikꞌaapa tꞌãri pia ma wãarata jaratéeji ãramaa. Ãra kꞌinia iru báji Tachi Akꞌõrepa ãra kꞌinia iru bɨkꞌa.
59005005	Sin	Na pꞌekꞌau eujãde pꞌanɨ misa, jõmaweda pãchia oo kꞌiniata oopata mãikꞌaapa netꞌaa kꞌiniata pꞌe wãpata. Pꞌakꞌa poreepidákꞌapɨ pꞌanɨ. Mamĩda taarã–e ewari cherude pꞌakꞌa ateepatakꞌa chi peepatamaa, Tachi Akꞌõrepa parã kꞌachia ooitꞌee, ooda–e pꞌanadairã irua kꞌinia bɨkꞌa.
66004004	Description	Ma su–akꞌɨ beepari wapꞌɨra baji awaraa su–akꞌɨ beepari veinticuatropa. Aɨ ɨ̃rɨ su–akꞌɨ pꞌanajida chonaarã poro waibɨarã veinticuatro. Pꞌaru tꞌo–tꞌoo jɨ̃ pꞌanajida mãikꞌaapa poro jɨ̃ra nẽedee ooda jɨ̃ pꞌanajida.
66018007	Description	Ichi audú tꞌãri pꞌuapítɨ mãikꞌaapa miapítɨ audua pedeeda pari mãikꞌaapa netꞌaara iru bɨ pari. Ichi tꞌãridepai audua pedee jarapari: “¡Mɨta nama su–akꞌɨ bɨ reinakꞌa! Eperãarã jõmaweda mɨ jua ekꞌari pꞌanɨ. Mɨ tꞌãri pꞌua ba–e pꞌẽtrãakꞌa. Mɨ kꞌima wẽ–e perã, mɨ chi–ɨa–eda” aji.
60003007	Recommendation	Ichiaba ũraaitꞌee parã ɨmɨkꞌĩraarã Cristode ijãapataarã kꞌĩsia kꞌawaa pꞌanadamerã pꞌanapataadaitꞌee pãchi wẽraarã ome. Ãra kꞌaripapatáatɨ juatau makꞌɨara wẽe pꞌanadairã ɨmɨkꞌĩraarãkꞌa. Ma awara ãra pia akꞌɨpatáatɨ, aukꞌa Cristode ijãapata perã mãikꞌaapa ɨtꞌaa wãdaitꞌee perã Tachi Akꞌõrepa kꞌaripapꞌeda. Ãra mãgá pia akꞌɨdaipia bɨ Tachi Akꞌõrepa parãpa ɨtꞌaa iidipata pꞌanaumerã.
54002012	Recommendation	Mɨa wẽraarãmaa ɨmɨkꞌĩraarã jarateepikꞌaa maa–e pɨrã chokꞌa pëipikꞌaa. Kꞌĩupꞌee pꞌanadaipia bɨ ijãapataarã see jõnɨ misa.
46001009	Faith	Mãga ooitꞌee ichia jaradakꞌa oopari perã. Parã jɨrɨji ichi Warra Jesucristo ome araa pꞌanapataadamerã.
48005013	Recommendation	Ɨ̃pemaarã, kꞌirãpátɨ Tachi Akꞌõrepa parã jɨrɨji pꞌanapataadamerã Cristo jua ekꞌari, ma chonaarãweda ũraa pꞌãdade jara bɨ jua ekꞌari pꞌanapataadai kꞌãyaara. Mamĩda kꞌĩsiadaikꞌaraa bɨ oodaitꞌee pãchi pꞌekꞌau kꞌachia ooyaa bɨ kꞌapꞌɨapa oopi kꞌinia bɨkꞌa. Jĩpꞌa kꞌĩsiadaipia bɨ awaraarã kꞌinia iru pꞌanadaitꞌee mãikꞌaapa kꞌaripadaitꞌee.
59002012	Recommendation	Mamĩda parãpa Cristode ijãadakꞌãri, ma ũraa pꞌãda jua ekꞌariipa uchiajida. Mapa parãpa pia pedeedaipia bɨ awaraarãde mãikꞌaapa jõmaarã aukꞌa akꞌɨdaipia bɨ, ewari cherude Tachi Akꞌõrepa akꞌɨitꞌee perã ichide ijãapataarãpa oopatapꞌedaa mãikꞌaapa pedeepatapꞌedaa. Mãgá kꞌawaaitꞌee ichia jaradakꞌa oojida wa ooda–e paji.
46012005	Faith	Ichia ma ne–inaa jõma oopipari Cristo, Tachi Poro Waibɨapa oopi kꞌinia bɨkꞌa.
45009005	Description	Ãra uchiajida tai chonaarã Abrahamdeepa, Isaacdeepa, Jacobdeepa. Maapꞌeda Tachi Akꞌõre Waibɨa Jesucristo, chi ne–inaa jõmaweda akꞌɨpari tꞌokꞌãri eperã kꞌapꞌɨade, ãchi aukꞌaa paji, ichiaba ma chonaarãdeepa uchiada perã. ¡Maperã ichita gracias jaradáma irumaa! ¡Amén!
47001006	Description	Wãara, chupɨria jõneeruta pɨjida Cristopa jarada jarateepata kꞌaurepa parãmaa, tai o–ĩa pꞌanɨ. Tai mãgá pꞌanadai ma jarateepata kꞌaurepa parã o kꞌachiadeepa uchiadapꞌedaa perã. Ma awara Tachi Akꞌõrepa tai tꞌãri o–ĩapi bɨkꞌa chupɨria jõnɨde, aukꞌa parã tꞌãri o–ĩapiitꞌee parã aukꞌa chupɨria jõneedakꞌãri. Irua mãga ooitꞌee parãpa choodakꞌãri taipa choopatakꞌa.
47001021	Faith	Tachi Akꞌõrépata tai Cristode ijãapipari, parã jida aukꞌa. Ichiata tachi jɨrɨtꞌeraji ichideerã papiitꞌee.
44010015	Recommendation	Waya pedee ũriji: —Akꞌõrepa kꞌoipia papida kꞌoikꞌaraa bɨda anaapáde aji.
66018009	Sin	ʼNa pꞌekꞌau eujãdepema reyrã, ma pꞌekꞌau kꞌachia oopatapꞌedaarã ma wẽra ome mãikꞌaapa pꞌaratꞌara atadapꞌedaarã ichi kꞌaurepa jarajẽedaitꞌee unudakꞌãri nari jɨ̃rakꞌawaa nɨ̃bɨ ichi paadadeepa.
43014023	Faith	Jesupa pꞌanauji: —Eperãpa mɨ kꞌinia iru bɨ pɨrã, mɨ ũraade jara bɨkꞌa oopariitꞌeeda aji. Mɨ Akꞌõrepa mãgɨ́ eperã kꞌinia iru bapariitꞌee mãikꞌaapa mɨ Akꞌõre mɨ ome chedaitꞌee iru ome pꞌanapataade.
62004010	Grace	Tachi Akꞌõrepa ichi Warra mãgá pëikꞌãri, akꞌɨpiji tachi wãara kꞌinia iru bapari. Tachia iru mãgá kꞌiniada–e paji. Iruata tachi kꞌinia iru baji. Mapa ichi Warra pëiji piumerã tachia pꞌekꞌau kꞌachia oopata wẽpapiitꞌee.
62001007	Faith	Mamĩda eperã wãara ɨ̃daa pɨkꞌa bɨde bapari pɨrã Tachi Akꞌõrepa kꞌinia bɨkꞌa, araa bapariitꞌee Tachi Akꞌõre ome mãikꞌaapa awaraa ijãapataarã ome. Ma awara Tachi Akꞌõrepa ma eperã pꞌekꞌau kꞌachia jõmaweda wẽpapiitꞌee, iru Warra Jesús waa batꞌada kꞌaurepa.
48004007	Grace	Mapa parãpa kꞌawaadai ɨ̃rá esclavoorã–e. Ma kꞌãyaara Tachi Akꞌõre warrarã. Mãgá iru warrarã perã, iru pꞌanadaitꞌee jõma irua kꞌĩsia iru bɨ ichideerã–itꞌee.
58001008	Faith	Mamĩda nãga bɨda a bɨ chi Warra: ‘Tachi Akꞌõreda, a bɨ, pɨ ichita jõmaarã rey bapariitꞌee, na pꞌekꞌau eujã jõru pɨjida. Kꞌachia wẽe bapari perã, pɨa pia akꞌɨ bapari pɨ jua ekꞌari pꞌanɨɨrã.
43010033	Sin	Ma judiorãpa pꞌanaujida: —Pɨa ne–inaa pia oo bɨ kꞌaurepa pɨ batꞌa pee kꞌiniada–eda ajida. Mãga oodaitꞌee pɨa Tachi Akꞌõre ãpɨte ikꞌachia pedeeda perã. Jaraji pɨ Tachi Akꞌõre ome aukꞌa, pɨ eperã bɨ mĩda taikꞌa.
66014011	Description	Irua mãgɨɨrã mãgá ɨ̃i–ee miapi bɨpa nari jɨ̃rakꞌawaa nɨ̃baitꞌee ãstaawa, pꞌãrikꞌua pida. Tachi Akꞌõrepa mãgɨɨrã mãgá miapi iru baitꞌee, ãchia ɨtꞌaa tꞌɨ̃patapꞌedaa perã ma nemĩsiamaa ichi kꞌĩrakꞌa bɨ ome mãikꞌaapa ichi tꞌɨ̃ tauchaa bɨpidapꞌedaa perã ãchi kꞌapꞌɨade.
47004001	Faith	Tachi Akꞌõrepa tai chupɨria kꞌawaa bairã, ichi ũraa chiwidi taimaa jarateepi bɨ. Maperãpɨ waaweeda–ee pꞌanapata, awaraarãpa tai ome nepɨra jɨrɨ pꞌanɨ mĩda.
58013006	Faith	Mapa waawee–ee tachia jaradaipia bɨ: ‘Tachi Akꞌõrépata mɨ kꞌaripapari. Mapa mɨa eperãarã jua waawee–e bɨ.’ (Salmos 118.6)
45014003	Recommendation	Maperã ma chikꞌo kꞌĩra tꞌãdoo kꞌoparipa pia–ee akꞌɨikꞌaraa bɨ ma nechiara kꞌokꞌaa bɨ. Jõdee ma nechiara kꞌokꞌaa bɨpa kꞌachia pedeeikꞌaraa bɨ chi apema ãpɨte. Mãga oodaikꞌaraa bɨ Tachi Akꞌõrepa ãchi aukꞌa pia akꞌɨpari perã Cristode ijãa pꞌanɨ kꞌaurepa.
45015005	Grace	Mɨa ɨtꞌaa iidi bɨ Akꞌõrepa parã mãgá kꞌaripamerã mãikꞌaapa choopimerã nepɨrade jõnɨde. Ichiaba iidi bɨ irua parã kꞌaripamerã tꞌãri a–ba pꞌanapataadamerã apemaarã ijãapataarã ome, Jesucristopa mãga oopi kꞌinia bairã.
58007027	Description	Cristo apemaarã Pꞌaareerã Poro Waibɨarãkꞌa bɨ–e. Mãgɨɨrãpa chokꞌapata apemaarã pꞌaareerã ewari chaa ne–animalaarã peedamerã paadaitꞌee Tachi Akꞌõre–itꞌee. Ma awara ne–animalaarã peedakꞌãri paadaitꞌee Tachi Akꞌõre–itꞌee, naapɨara mãga oopata ãchi pari, maapꞌeda apemaarã pari, pꞌekꞌau kꞌachia oopatapꞌedaa kꞌaurepa. Jõdee Cristo piuda aba piuji, tachia pꞌekꞌau kꞌachia oopata jõmaweda wẽpapiitꞌee.
62003017	Sin	Mapa chi netꞌaa iru bɨpa ichi ɨ̃pema Cristo kꞌaurepa chupɨria nɨ̃bɨ unuru pɨrã, mamĩda chupɨria kꞌawa–e bɨ pɨrã, ma eperãpa akꞌɨpimaa bɨ ichia Tachi Akꞌõre kꞌinia–e bɨ. ¿Sãga ichia Tachi Akꞌõre kꞌinia iru bɨda aima, chi ɨ̃pema Cristo kꞌaurepa kꞌaripa–e bɨ pɨrã?
47005008	Faith	Maperãpɨ kꞌãiwee pꞌanapata. Piara bakꞌaji aweda uchiadaitꞌee na pꞌekꞌau eujãdepema kꞌapꞌɨadeepa mãikꞌaapa iru truade pꞌananadaitꞌee tachi ɨtꞌaripema kꞌapꞌɨade.
60002011	Recommendation	Mapa ɨ̃pemaarã kꞌiniarã, mɨa enenee nɨ̃bɨ oonaadamerã pãchi pꞌekꞌau kꞌachia ooyaa bɨ kꞌapꞌɨapa oopi kꞌinia bɨkꞌa. Mãgɨpa chõo pɨkꞌapari tachi tꞌãri ome. Parã kꞌĩra tewaraarãkꞌa pꞌanapata ijãadakꞌaa beerã tꞌãide. Mapa oodaikꞌaraa bɨ ãchia oopatakꞌa.
60002017	Recommendation	Tꞌãri pia pꞌanapatáatɨ jõmaarã ome. Kꞌinia iru pꞌanapatáatɨ pãchi ɨ̃pemaarã Cristo kꞌaurepa. Tachi Akꞌõre waaweepatáatɨ mãikꞌaapa César waaweepatáatɨ, eperãarãpa ãchi poro waibɨarã waaweepatakꞌa.
44007025	Description	Moisepa kꞌĩsiaji ichi aukꞌaarãpa ijãadai Tachi Akꞌõrepa ichi pëida ãchi kꞌaripamerã. Mamĩda ãchia mãga ooda–e paji.
50003002	Violence	Taukꞌa pꞌanapatáatɨ parã tꞌãide tꞌĩu kꞌinia pꞌanɨɨrã ome. Tauchaa bɨpipataarã ɨmɨkꞌĩraarã kꞌapꞌɨade jõmaarã tꞌãide nipapata, ijãapataarã kꞌapꞌɨa tꞌɨɨpi kꞌinia pꞌanadairã. Mãgɨ́ jarateepataarã kꞌachia pꞌanɨ, mimia kꞌachia oomaa pꞌanadairã.
56001016	Sin	“Taipa Tachi Akꞌõrede ijãa pꞌanɨda” apata. Mamĩda seewata mãga jarapata. Tachia ãchia oopata unudakꞌãri, kꞌawapata ãchia tꞌãripa ijãadakꞌaa. Tꞌãri kꞌachia–idaa pꞌanadairã, Tachi Akꞌõre kꞌĩrau bɨ ãchi ome. Oodakꞌaa irua oopi kꞌinia bɨkꞌa. Mãgeerãpa ne–inaa pia apida pꞌoyaa oodakꞌaa.
45010002	Faith	Mɨchi taupa unu bɨ ãrapa Akꞌõre netꞌaa kꞌawa kꞌinia pꞌanɨ. Mamĩda wãara iru kꞌawadakꞌaa.
47001004	Grace	Mãgá oopari tai jarateepataarãmaa, chupɨria jõnɨde. Ichia tai mãgá kꞌaripapari, taipa, jõdee, awaraarã aukꞌa kꞌaripadamerã ãra chupɨria jõnadakꞌãri.
55002015	Recommendation	Pɨa, jõdee, jõmaweda tꞌãripa óoji, Tachi Akꞌõrepa pɨ akꞌɨmerã mimiapari piakꞌa. Mãga ooru pɨrã, kꞌĩra nejasia–e paitꞌee Tachi Akꞌõre kꞌĩrapite, irua wãarata jara pëida pia jarateepari perã.
53002004	Description	Mamĩda iru na eujãde bɨ misa, Tachi Akꞌõre kꞌĩra unuamaa iru baitꞌee. Ma awara kꞌĩra unuamaa iru baitꞌee ne–inaa kꞌĩra tꞌãdoo, jõmaweda aɨ kꞌĩrapite na pꞌekꞌau eujãdepemaarã ɨtꞌaa tꞌɨ̃pata. Kꞌĩsiaitꞌee ichi jõmaarã kꞌãyaara waibɨara bɨ. Mãga kꞌĩsiaitꞌee perã, su–akꞌɨ beeitꞌee Tachi Akꞌõre te edupɨara bɨ cuartode mãikꞌaapa jaraitꞌee ichita Tachi Akꞌõre.
49006004	Recommendation	Akꞌõreerã, pãchi warrarã kꞌĩraupináatɨ. Ma kꞌãyaara pia akꞌɨ pꞌanapatáatɨ. Mãga oo pꞌanɨ misa, ũraapatáatɨ ne–inaa kꞌachia oonaadamerã. Ma awara jarateepatáatɨ Tachi Waibɨade ijãapataadamerã mãikꞌaapa oopataadamerã irua oopi bɨkꞌa.
45008037	Grace	Kꞌachia beerãpa tachi ijãapataarã atꞌãri mãgá iru pꞌanɨ mĩda, tachia ne–inaa jõmaade ãchi pꞌoyaapata, tachi kꞌinia iru baparipa kꞌaripapari perã.
44026014	Violence	Tai jõmaweda eujãde baainajida. Mãpai mɨa ũriji tai hebreo pedeede pedeeru: “Saulo, Saulo ¿sãapꞌeda mɨchideerã jɨrɨ nima? aji. Pɨchi kꞌĩradoopa kꞌachia oomaa bɨ, pꞌakꞌapa ooparikꞌa ãpɨtee tꞌɨakꞌãri chipari nekꞌida misuamaa.”
66002009	Sin	Mɨa kꞌawa bɨ parã Esmirnadepemaarã nepɨrade pꞌanapata eperãarãpa parã jɨrɨpata perã miapidaitꞌee. Unu bɨ parã chupɨria jõnapata, wãara chupɨria–ee pꞌanɨ mĩda, ɨtꞌari iru pꞌanadairã jõmaweda Tachi Akꞌõrepa kꞌĩsia iru bɨ parã–itꞌee. Kꞌawa bɨ pedee kꞌachia judiorã apataarãpa jara jõnɨ parã ãpɨte. Mãɨrã Tachi Akꞌõre Ũraa jarateepata tede chipꞌepata mĩda, wãara Tachi Akꞌõredeerã–e, mɨchideerã jɨrɨpata perã. Tachi Akꞌõredeerãkꞌa pꞌanapataadai kꞌãyaara, Satanadeerã́kꞌapɨ pꞌanapata.
46013006	Faith	O–ĩa pꞌanadakꞌaa unudakꞌãri awaraapa ne–inaa kꞌachia oomaa bɨ. Jĩpꞌa o–ĩadaipata irua ookꞌãri Tachi Akꞌõrepa wãarata jara pëidakꞌa.
59001021	Recommendation	Maperã kꞌachia kꞌĩra tꞌãdoo kꞌĩsia amáatɨ. Pꞌananáatɨ naaweda pꞌanapatapꞌedaakꞌa, waide ijãada–e pꞌanadakꞌãri. Ma kꞌãyaara audua–ee óotɨ Tachi Akꞌõrepa kꞌinia bɨkꞌa. Ichiaba kꞌĩsiapatáatɨ irua wãarata jara pëidade, ma kꞌaurepata ijãapata perã mãikꞌaapa ɨtꞌaa wãdaitꞌee perã.
46003006	Grace	Eperãpa ichi eujãde ne–uuparikꞌa, mɨa naapɨara parãmaa jaranaji Cristopa ooda eperãarã kꞌaripaitꞌee. Mãpai ne–uu akꞌɨparipa ooparikꞌa, Apolopa waapɨara jarateepachi kꞌawaadamerã Tachi Akꞌõrepa parãmaa oopi kꞌinia bɨ. Mamĩda Tachi Akꞌõrepa ne–uu jõmaata waripiparikꞌa, iruata taipa jarateedapꞌedaa parãmaa ijãapiji.
66014008	Sin	Mãpai mɨa awaraa ángel unuji mãgɨ́ uchiada tꞌẽe. Mãgɨpa jaramaa baji: —¡Jõdachi, jõdachipɨ pꞌuuru waibɨa Babilónia! Ma pꞌuuru kꞌaurepa eperãarã jõmaarãpa pꞌekꞌau kꞌachia kꞌĩra tꞌãdoo oopachida. Eperãpa vino topi bɨkꞌa awaraamaa piudaimerã, mãga pɨkꞌa ma pꞌuuru pidaarãpa pꞌekꞌau kꞌachia kꞌĩra tꞌãdoo oopipachida awaraarãmaa.
43015014	Recommendation	Parã wãara mɨ kꞌõpꞌãyoorã, mɨ ũraa jara bɨkꞌa oo wãruta pɨrã.
62005021	Recommendation	Chi mãga ijãada–e pꞌanɨɨrã seewadeta ijãa pꞌanɨ. Ãchia ijãapata chi ne–inaa juapa ooda kꞌĩrapite ɨtꞌaa tꞌɨ̃pataarãkꞌa. Mapa ijãanáatɨ ãchikꞌa. Mãgapai paji.
55003006	Sin	Ɨ̃raweda mãgeerã jĩakꞌa imeraa jara pꞌanɨpa eperãarã tede tꞌĩupata. Maapꞌeda iwarraa pedee pꞌanɨpa kꞌũrapata wẽraarã pia kꞌĩsia kꞌawa–ee beerã. Ma wẽraarã kꞌĩsia pꞌua pꞌanapata ãchia pꞌekꞌau kꞌachia oopata kꞌaurepa. Mamĩda kꞌachia oo amaadakꞌaa. Ma kꞌãyaara oopata ãchia oo kꞌiniata, ne–inaa kꞌachia bɨ mĩda.
49004015	Faith	Ma kꞌãyaara tachia ne–inaa wãara ijãapataadaitꞌee. Maperã pꞌanapataadaipia bɨ Tachi Akꞌõrepa wãarata jara pëidakꞌa. Ichita wãarata jarapataadaipia bɨ chikꞌinia pꞌana kꞌinia pꞌanadairã. Mãga pꞌanapataadakꞌãri, wãara jõma oodaitꞌee tachi poro Cristopa kꞌinia bɨkꞌa mãikꞌaapa tachi jõmaweda iru kꞌapꞌɨa apai pɨkꞌa pꞌanadaitꞌee.
49004003	Faith	Mãgá chikꞌinia pꞌanapataadakꞌãri, Tachi Akꞌõre Jaurepa parã kꞌãiwee pꞌanapiitꞌee, wãara araa pꞌanapataadamerã awaraa ijãapataarã ome. Mapa ne–inaa jõma pia oodaipia bɨ mãga pꞌanapataadamerã.
44009005	Description	Saulopa iidiji: —¿Pɨ, kꞌaima? aji. Chi pedee badapa pꞌanauji: —Mɨ Jesupɨ, pɨa jɨrɨ ni eperãarã poro waibɨa.
60003015	Recommendation	Ma kꞌãyaara kꞌirãpátɨ Tachi Waibɨa Cristo bapari pãchi tꞌãride mãikꞌaapa irumaa ɨtꞌaa tꞌɨ̃́tɨ. Apidaapa parãmaa iidiruta pɨrã sãapꞌeda Cristode ijãapata, ichita pꞌanáutɨ.
44007033	Recommendation	Mãpai Tachi Akꞌõrepa mãgaji: ‘Pɨchi chancla ẽratꞌaapáde aji, nama pɨ mɨ kꞌĩrapite bainɨ̃ bairã.
62002024	Faith	Maperã kꞌirãpátɨ parãpa naaweda ũridapꞌedaa, ewaa Cristode ijãadakꞌãri. Maapai kꞌawaajida Tachi Akꞌõrepa wãarata jara pëida eperãarãmaa mãikꞌaapa tꞌãripa oo kꞌinia pꞌaneejida irua oopi bɨkꞌa. Mãgá oo wãkꞌãtɨ wã́tɨ. Mãga ooruta pɨrã, tꞌãri a–ba pꞌanapataadaitꞌee Tachi Akꞌõre ome mãikꞌaapa ichi Warra Jesucristo ome.
43008051	Faith	Mɨa wãarata jararu. Eperãpa mɨ ũraa ũripꞌeda, ooru pɨrã ma ũraade jara bɨkꞌa, piu–e paitꞌeeda aji.
66020011	Description	Mãpai mɨa unuji rey su–akꞌɨ beepari waibɨa, tꞌorroo bɨ. Aɨde Tachi Akꞌõre su–akꞌɨ baji. Ichi kꞌĩrapite na eujã mãikꞌaapa pajã wẽpadachida. Maarepida unu–e paji ma nɨ̃badamãi, wẽ–e pada perã.
46006013	Recommendation	Ichiaba jarapata: “Chikꞌo iru pꞌanɨ kꞌodaitꞌee mãikꞌaapa bi iru pꞌanɨ ma chikꞌo aɨde banamerã.” Mamĩda na ewari Tachi Akꞌõrepa ma omee weda jõpiitꞌee. Wãara Tachi Akꞌõrepa bi ooji chikꞌo aɨde banamerã. Mamĩda tachi kꞌapꞌɨa oo–e paji pariatua pꞌekꞌau oodamerã. Jĩpꞌa ooji ichi Jaure ma kꞌapꞌɨade bapariimerã mãikꞌaapa tachia oodamerã Cristopa oopi bɨkꞌa.
45006011	Faith	Parã ichiaba mãgá pꞌanapataadaipia bɨ, parã pꞌekꞌau kꞌachia ooyaa bɨ kꞌapꞌɨa piu pɨkꞌada perã Jesucristo kꞌapꞌɨa ome. Mapa ichita iididaipia bɨ Jesucristomaa, irua parã kꞌaripamerã oodaitꞌee Tachi Akꞌõrepa kꞌinia bɨkꞌa. Mãgá ne–inaa kꞌachia oo amaadaipɨ.
47002014	Faith	Taipa gracias jarapata Tachi Akꞌõremaa, iruata Netuara Poro Waibɨa pꞌoyaapari perã Cristo juapa. Maperãpɨ netuara apidaapa tai Cristodeerã pꞌoyaada–e pai. Mãgá ichideerã perã irua tai kꞌaripapari jarateedamerã jõmaarã tꞌãide.
62001005	Grace	Jesucristo kꞌapꞌɨa pari Tachi Akꞌõrepa taimaa nãga jara pëiji. Tachi Akꞌõre ɨ̃daa pɨkꞌa bɨ. Ɨ̃daade maarepida pꞌãriu unuda–e pꞌanɨkꞌa, mãga pɨkꞌa Tachi Akꞌõrede maarepida kꞌachia unuda–e.
43006037	Grace	Jõmaweda eperãarã mɨ Akꞌõrepa mɨ jua ekꞌari bɨda mɨmaa chedaitꞌee. Chi cherutaarãmaa mɨa kꞌinia–eda a–e paitꞌee.
58013001	Recommendation	Chikꞌinia pꞌanapatáatɨ. Mãga pꞌanapataadaipia bɨ Cristode ijãapataarã, iru kꞌaurepa ɨ̃pemaarã pꞌanadairã.
58007025	Grace	Mapa irua kꞌaripai ichide ijãapataarã, pꞌekꞌau kꞌachia wẽe pꞌanadamerã Tachi Akꞌõre kꞌĩrapite. Ichita bapari perã, ichita Tachi Akꞌõremaa chupɨria iidipariitꞌee tachi pari.
43019015	Violence	Mamĩda ãchia biapachida: —¡Ãyaa ateepíji! ¡Ãyaa ateepíji! ¡Kurusode peepitꞌáaji! Pilatopa iidiji: —¿Kꞌinia pꞌanɨkꞌã aji, mɨa pãchi rey peepimerã? Pꞌaareerã poroorãpa pꞌanaujida: —¡Taipa rey awaraa wẽe pꞌanɨda ajida, César kꞌãyaara!
45011005	Grace	Tachi Akꞌõrepa ichi eperãarã ũkꞌuru ichi jua ekꞌari iru badakꞌa Elías na pꞌekꞌau eujãde bakꞌãri, aukꞌa ɨ̃rapema Cristode ijãa pꞌanɨɨrã jɨrɨtꞌeraji ichi jua ekꞌari iru bapariitꞌee. Mãga oopari ãchi kꞌinia iru bapari perã.
66017002	Sin	Na pꞌekꞌau eujãdepema reyrãpa pꞌekꞌau oopachida, araa padakꞌãri mãgɨ́ wẽra ome. Ma awara na pꞌekꞌau eujãdepemaarãpa ooi awaa pꞌanapachida ne–inaa kꞌachia kꞌĩra tꞌãdoo ichia oodakꞌa.
45012010	Recommendation	Chikꞌinia pꞌanapataadaipia bɨ, tachi ëreerã ome pꞌanapatakꞌa. Audua pꞌanadaikꞌaraa bɨ. Ma kꞌãyaara awaraa ijãapataarã pipɨara akꞌɨdaipia bɨ tachi kꞌãyaara.
45008014	Faith	Jõmaweda Tachi Akꞌõre Jaurepa pꞌanapi bɨkꞌa pꞌanapataarã Tachi Akꞌõre warrarã.
66012003	Description	Mãpai ne–inaa awaraa waide unukꞌaa pada padachi pajãde. Unuji je choma. Pꞌoree baji mãikꞌaapa poro siete iru baji. Ma chaachaa poro jɨ̃ra jɨ̃ baji. Ichiaba cacho diez iru baji.
45008017	Faith	Mãgá Tachi Akꞌõre warrarã pꞌanadairã, iru pꞌanadaitꞌee jõmaweda irua kꞌĩsia iru bɨ ichideerã–itꞌee ɨtꞌari pꞌananadakꞌãri. Ne–inaa iru pꞌanadaitꞌee iru Warra Cristopa iru bɨkꞌa. Iru na eujãde bɨ misa, ijãadakꞌaa beerãpa iru jɨrɨpachida miapidaitꞌee. Mãgá tachi aukꞌa jɨrɨpata. Mapa ɨtꞌari panadakꞌãri, Tachi Akꞌõrepa tachi Cristokꞌa papiitꞌee, aukꞌa iru kꞌĩra wãreede pꞌanapataadamerã.
54005017	Recommendation	Ijãapataarã chonaarã waaweedaipia bɨ mãikꞌaapa pꞌaadaipia bɨ ãchi jua ekꞌari pꞌanɨɨrã pia akꞌɨdakꞌãri mãikꞌaapa kꞌaripadakꞌãri. Waapɨara pꞌaadaipia bɨ awaraa ijãapataarã akꞌɨpataarã kꞌãyaara, Tachi Akꞌõrepa jara pëida jarateedakꞌãri mãikꞌaapa ijãapataarã ũraadakꞌãri.
46008007	Sin	Tachia kꞌawa pꞌanɨ ne–inaa aɨ kꞌĩrapite ɨtꞌaa tꞌɨ̃pata Tachi Akꞌõre–e. Mamĩda awaraarãpa waide pia kꞌawada–e pꞌanɨ. Ewaa ijãa pꞌanɨɨrãpa mãgee ne–inaa atꞌãri iru pꞌanɨ ãchi naawedapema iru pꞌanapatapꞌedaa akꞌõre waibɨakꞌa. Maperã ãchidepemapa kꞌoru pɨrã nechiara awaraarãpa bɨdapꞌedaa mãgee ne–inaa kꞌĩrapite, mãgɨ́ kꞌĩsia pꞌuadarii, ma nechiara kꞌorupa mãgɨ́ akꞌõre waibɨa apata atꞌãri waawee bai jĩakꞌaapa. Ma awara kꞌĩsia pꞌua bai waide kꞌawa–e bairã Cristode ijãa bɨde pia wa kꞌachia kꞌoitꞌee mãgee nechiara.
43015002	Grace	Mɨ kꞌarradepema jɨ̃kꞌara chau–e bɨ pɨrã, irua mãgɨ́ jɨ̃kꞌara tꞌɨapꞌetꞌaapari. Jõdee chi jɨ̃kꞌara chauparidepema jua chakꞌeerã jaritꞌaapari mãgɨ́ jɨ̃kꞌara waapɨara chaumerã.
60005003	Recommendation	Parã jua ekꞌari pꞌanɨɨrã chipariirãkꞌa pꞌananáatɨ. Ma kꞌãyaara tꞌãri pia pꞌanapatáatɨ ãra ome, ãra parã jĩakꞌa pꞌana kꞌinia pꞌaneedamerã.
52004013	Recommendation	Ɨ̃rá, ɨ̃pemaarã, taipa nãgɨ́ wãarata kꞌawapi kꞌinia pꞌanɨ parãmaa. Tachi Jesucristode ijãapataarã jai–idaadakꞌãri, kꞌãi pɨkꞌa pꞌanɨ. Maperã parã ɨ̃pemaarã Cristo kꞌaurepa jai–idaadakꞌãri, makꞌɨara jẽedaikꞌaraa bɨ ijãadakꞌaa beerãkꞌa. Mãɨrã Cristode ijãada–e pꞌanadairã, ijãada–e ãchi kꞌõpꞌãyoorã piudapꞌeda chokꞌai pꞌirabaidaitꞌee mãikꞌaapa pꞌananadaitꞌee Akꞌõre eujãde. Mapa audú tꞌãri pꞌua pꞌanɨ ãchi kꞌõpꞌãyoorã piudakꞌãri.
58011029	Description	Israel pidaarãpa ijãa pꞌanadapꞌedaa perã, Mar Rojo pꞌoo bɨde wãyaajida eujã pania wẽe bɨkꞌa. Mamĩda Egipto pidaarã aukꞌa wãyaadaitꞌee pakꞌãri, jõma toida kꞌiniijida.
44007020	Description	Maapai tꞌoji Moisés. Tachi Akꞌõrepa mãgɨ́ warra chai pia akꞌɨji. Mapa chi akꞌõreerãpa atane õpee warimaa iru pꞌanajida ãchi tede.
58005002	Grace	Mãgɨ́ pꞌaareerã poro waibɨapa tachikꞌa ne–inaa kꞌachia oopari perã, irua chupɨria kꞌawaai chi ne–inaa kꞌachia oo pꞌanɨɨrã, kꞌawada–e pꞌanadairã Tachi Akꞌõrepa ãchimaa oopi kꞌinia bɨ.
45013012	Recommendation	Na pꞌekꞌau eujãde pꞌanɨ misa, tachi pꞌãriu pɨkꞌa bɨde pꞌanɨ. Mamĩda taarã–ee Cristo waya chekꞌãri, ewari chiwidi pɨkꞌa unudaitꞌee. Mapa oo amaadáma ne–inaa kꞌachia kꞌĩra tꞌãdoo, na pꞌekꞌau eujãdepemaarãpa oopata mãikꞌaapa soldaopa armadura jɨ̃parikꞌa chõode wãi naaweda, mãga pɨkꞌa oodáma Cristopa oopi bɨkꞌa.
49006009	Recommendation	Parã, chi esclavoorã chipariirã ichiaba pia pꞌanapatáatɨ pãchi esclavoorã ome. Ijɨ̃atɨ pedeenáatɨ pꞌeradamerã. Kꞌirãpapatáatɨ parã ɨtꞌari chipari ichiaba iru pꞌanɨ. Mãgɨ́ Tachi Waibɨa Jesucristo. Iruata esclavo chipari pipɨara akꞌɨkꞌaa chi esclavo kꞌãyaara, ichideerã jõmaweda iru kꞌĩrapite aukꞌa pꞌanadairã.
45012015	Recommendation	Awaraarã o–ĩa pꞌanadakꞌãri, aukꞌa o–ĩa pꞌanadaipia bɨ. Jõdee tꞌãri pꞌua pꞌanadakꞌãri, aukꞌa jẽedaipia bɨ.
45002005	Sin	Mamĩda pɨa oo–e bɨ Akꞌõrepa kꞌinia bɨkꞌa, kꞌɨɨrɨ kꞌisua bapari perã. Maperã Tachi Akꞌõre ewari waibɨa ewate irua pɨ audupɨara miapiitꞌee awaraa kꞌachia oopataarã kꞌãyaara. Mãga ookꞌãri, ne–inaa pia ooitꞌee, Tachi Akꞌõrepa ichita ne–inaa pia oopari perã.
44014019	Violence	Aɨ tꞌẽepai pachejida judiorã Antioquía pꞌuurudeepa mãikꞌaapa Iconio pꞌuurudeepa. Eperãarã ãchi eere pa atadapꞌeda, Pablomaa mãupa batꞌajida peetꞌaadaitꞌee. Piu bɨ jĩakꞌaapa, pꞌuuru kꞌidaa jidiu baibɨnajida.
43013021	Description	Mãga jarapꞌeda, Jesús tꞌãri pꞌua nɨ̃beeji. Mãpai mãgaji: —Mɨa wãarata jararu. Parãdepema abaapa mɨ traicionaaitꞌeeda aji.
48003022	Faith	Mamĩda iru ũraa pꞌãdade jara bɨ eperãarã jõmaweda pꞌekꞌau kꞌachia jua ekꞌari pꞌanapata. Ara presoorã pꞌoyaa uchiada–e pꞌanɨkꞌa carceldeepa ãchi juadoopa, mãga pɨkꞌa eperãarã pꞌoyaa uchiada–e pꞌekꞌau kꞌachia jua ekꞌariipa ãchi juadoopa. Aba uchiadai Jesucristode ijãadakꞌãri, iru kꞌapꞌɨa pari Tachi Akꞌõrepa eperãarã kꞌaripapari perã, ichia jaradakꞌa Abrahammaa.
66011007	Violence	Mamĩda jara aupadakꞌãri jõmaweda Tachi Akꞌõrepa kꞌĩsia iru bada jarapiitꞌee ãramaa, nemĩsia uchiaitꞌee ma uria nãpɨa bɨdeepa mãikꞌaapa ãra ome chõo jɨrɨitꞌee. Mãgɨpa ãra pꞌoyaaitꞌee mãikꞌaapa peekꞌooitꞌee.
58003014	Faith	Tachi Akꞌõrede ijãadaipia bɨ tachi piurutamaa. Mãga ooruta pɨrã, unudaitꞌee irua ne–inaa pia kꞌĩsia iru bɨ tachi–itꞌee, Cristo tachi ome bapari perã.
45008010	Faith	Mamĩda Cristo pãchi tꞌãride bapari pɨrã, parã jaure ichita chokꞌai bapariitꞌee. Maperã parã kꞌapꞌɨa piudaruta pɨjida pꞌekꞌau kꞌachia oopata kꞌaurepa, Cristo kꞌaurepa Tachi Akꞌõrepa parã pꞌekꞌau kꞌachia wẽe akꞌɨpari.
44007052	Sin	Parã chonaarãpa ichita Tachi Akꞌõre pedee jarapataarã jɨrɨjida peedaitꞌee. Peejida chi pꞌekꞌau kꞌachia wẽe bɨ cheitꞌee bɨda apatapꞌedaarã. Maapꞌeda chi pꞌekꞌau kꞌachia wẽe bɨ chekꞌãri Tachi Akꞌõrepa oopi bɨkꞌa ooitꞌee, iru ichiaba jita atapidapꞌeda, peepijida parãpa.
48005021	Sin	awaraarã netꞌaa kꞌinia pꞌanapata maa–e pɨrã ãchikꞌa pa kꞌinia pꞌanapata, ãchimaa ne–inaa kꞌachia oo kꞌiniadarutamaa; chĩara peepata; itꞌua toyaa pꞌanapata; pariatua nekꞌoyaa, toyaa, kꞌachia oodaitꞌee jɨrɨyaa pꞌanapata fiestade; mãga bee. Mɨa naaweda jaradakꞌa waya jaraitꞌee. Kꞌĩrakꞌaupai mãgá pꞌanadai. Mãgee ne–inaa oopataarã pꞌoyaa wãda–e Tachi Akꞌõre truadee.
43012036	Faith	Mɨ, chi ɨ̃daa pɨkꞌa bɨ parã ome bɨ misa, mɨde ijãapatáatɨ. Mɨa Tachi Akꞌõrepa wãarata jara pëida jarateepari, parãpa ma pedee ijãadapꞌeda, iru warrarã pꞌaneedamerã. Mãga jarapꞌeda, Jesús ãyaa wãji ichi ununaadamerã.
58003002	Faith	Tachi Akꞌõrepa Jesucristo pëiji iru Akꞌõrepa oopi bɨkꞌa oo kꞌinia bada perã, Moisepa oo kꞌinia badakꞌa, chonaarãweda Akꞌõre eperãarã kꞌaripakꞌãri.
56003006	Grace	Tachi Akꞌõrepa ichi Jaure ba chepikꞌãri tachimaa, pania waibɨa pɨkꞌa weeji tachi kꞌapꞌɨa ɨ̃rɨ. Mãga ooji Jesucristopa tachi o kꞌachiadeepa kꞌaripa atakꞌãri.
44004036	Description	Mãga ooji Leví ëreerãdepema Josepa. Mãgɨ́ eperã Chipre isladepema paji. Mãgɨmaa Cristopa jɨrɨtꞌeradaarãpa pedida tꞌɨ̃ bɨjida Bernabé (jara kꞌinia bɨ “Tꞌãri O–ĩapipari”).
48006009	Recommendation	Maperã sẽnaadáma ne–inaa pia oo pꞌanɨ misa. Mãgá choo pꞌanɨ pɨrã, na ewari atadaitꞌee jõmaweda Tachi Akꞌõrepa iru bɨ ichideerã–itꞌee.
48002019	Faith	Mɨa mãga jara bɨ mɨa pꞌoyaa oo–e pada perã jõma ma pꞌãdade jara bɨkꞌa. Ma kꞌaurepa mɨ piudakꞌa baji, ne–inaa oo–ee Tachi Akꞌõre–itꞌee. Mamĩda Cristode ijãakꞌãri, irua mɨ uchiapiji ma pꞌãdade jara bɨ jua ekꞌariipa, wãara oomerã Tachi Akꞌõrepa oopi kꞌinia bɨkꞌa.
66011001	Recommendation	Mãpai pakꞌuru sĩautaa mɨmaa teeji, mãgɨpa ne–inaa chaamerã. Mãgaji: —Wã́ji chaade Tachi Akꞌõre te waibɨa chi altar ome. Ma awara aɨ tede ɨtꞌaa tꞌɨ̃pataarã juasíaji.
66014004	Description	Mãɨrã wẽraarã ome kꞌãida–e paji, ãchi pꞌanapata awara bɨdapꞌedaa perã Tachi Akꞌõre–itꞌee. Mapa ãchi wãpata ma Oveja Chakꞌe wãrumaa mãikꞌaapa oopata irua ooparikꞌa. Cristopa ãra na eujãdepemaarã o kꞌachiadeepa kꞌaripa ataji, awaraarã kꞌãyaara naapɨara primisiakꞌa pꞌanadamerã Tachi Akꞌõre–itꞌee mãikꞌaapa ichi–itꞌee.
66009007	Description	Mɨa sisira unuji caballoorã uchiapatakꞌa jura chõode. Ne–inaa poro jɨ̃ra nẽedee oodakꞌa jɨ̃ pꞌanajida ãchi porode. Ãchi kꞌĩra eperã kꞌĩrakꞌa beeji.
60002016	Recommendation	Parã esclavoorã–e. Mapa pꞌanapatáatɨ esclavo–eerãkꞌa. Mamĩda mãɨmisa kꞌĩsianáatɨ oodaitꞌee pãchia oo kꞌiniata, ne–inaa kꞌachia oorutamaa. Ma kꞌãyaara pꞌanapatáatɨ Tachi Akꞌõre esclavoorãkꞌa, oomaa irua oopi bɨkꞌa.
54004010	Faith	Ma–itꞌeeta tachi choopata na mimiade, eperãarãpa ma ũraa jara pëidade ijãadamerã. Eperãarã ũkꞌuruurãpa tachia jarateepata ũridaamaa pꞌanɨ mĩda, ijãa pꞌanɨ Tachi Akꞌõre ichita bapari mãikꞌaapa irua aupaita na pꞌekꞌau eujãdepemaarã jõmaweda akꞌɨpari. Wãara, tachi Cristode ijãapataarã pipɨara akꞌɨpari, tachi o kꞌachiadeepa kꞌaripa atapari perã.
58010029	Sin	Chonaarãweda mãga paji pɨrã, ¿audupɨara Tachi Akꞌõrepa nãgɨɨrã miapi–e paikꞌã? Ijãa amaa wãda Jesucristota Tachi Akꞌõre Warra mãikꞌaapa Tachi Akꞌõre Jaurepa oo bɨ eperãarã kꞌaripaitꞌee Tachi Akꞌõredepema–e. Ma awara jara pꞌanɨ ichi Ũraa chiwidi jara bɨkꞌa Cristo waa batꞌada kꞌaurepa eperãarã pꞌekꞌau kꞌachia wẽpapi–e mãikꞌaapa mãgá pꞌekꞌau kꞌachia wẽe pꞌanada–e Akꞌõre kꞌĩrapite.
43020021	Grace	Waya Jesupa mãgaji: —¡Kꞌãiwee pꞌanapatáatɨ! Mɨ Akꞌõrepa mɨ pëidakꞌa, mɨa parã jida aukꞌa pëiru.
65001016	Sin	Mãgɨɨrã tꞌãri o–ĩa pꞌanadakꞌaa. Ikꞌɨ̃atɨ pedeepata awaraarãmaa, ne–inaa oodakꞌãri. Tꞌãride oodaamaa pꞌanadairã Tachi Akꞌõrepa kꞌinia bɨkꞌa, oopata ãchi pꞌekꞌau kꞌachia ooyaa bɨ kꞌapꞌɨapa oopi bɨkꞌa. Audua pedeepata awaraarãpa pia akꞌɨdamerã mãikꞌaapa pedee pia jara pꞌanɨpa kꞌõpꞌãyo meraa pɨkꞌapata, jõmaweda pia uchiamerã ãchi–itꞌee aupai.
66006015	Description	Mãga unudakꞌãri, na pꞌekꞌau eujãdepema reyrã, eperãarã poro waibɨarã, soldaorã poro waibɨarã, pꞌaratꞌara beerã, juataura beerã, esclavoorã, esclavo–eerã; ma jõmaweda mirudachida mãu te uriade mãikꞌaapa eera jẽra bɨ eujãde mãu–idaa bɨmãi.
66021008	Sin	Mamĩda waawee–idaa beerã mɨde ijãadaitꞌee; ijãa amaarutaarã jõmaweda ijãadakꞌaa beerã ome; kꞌachia ooi awaa pꞌanɨɨrã; chĩara peepataarã; pꞌekꞌau oopataarã; jaipanaarã petau tau kꞌawaa beerã ome; ne–inaa juapa ooda kꞌĩrapite ɨtꞌaa tꞌɨ̃pataarã mãikꞌaapa jõmaweda seewa jarapataarã; mãgeerã pꞌananadaitꞌee ma lagokꞌa tꞌɨpɨtau azufre ome jẽrajẽraa jira bɨde mãikꞌaapa tꞌẽepema piuda apata mama piudaitꞌeeda aji, ichita mãgá mɨ ikꞌaawaapa tꞌɨmɨ́ pꞌanapataadaitꞌee perã.
44022016	Recommendation	Mapa ɨ̃raweda poro choopipáde aji, mãikꞌaapa Jesumaa ɨtꞌaa tꞌɨ̃páde aji, irua pɨchi pꞌekꞌau kꞌachia wẽpapimerã.”
66009008	Description	Ãchi puda waree beeji; wẽraarãdekꞌa mãikꞌaapa ãchi kꞌida león kꞌidakꞌa beeji.
55002024	Recommendation	Tachi Waibɨa mimiapari nepɨrade baaikꞌaraa bɨ awaraarã ome. Ma kꞌãyaara tꞌãri pia baipia bɨ jõmaarã ome; awaraarã jaratee kꞌawaaipia bɨ mãikꞌaapa chooipia bɨ, kꞌĩrau–ee, awaraarãpa ne–inaa kꞌachia ooruta pɨjida.
51002005	Faith	Mɨ parã ome bɨ–e mĩda, mɨ kꞌĩsia parã ome bɨ. O–ĩa bɨ kꞌawa bairã parã kꞌĩra jĩpꞌa pꞌanapata mãikꞌaapa wãara Cristode ijãapata.
60003012	Sin	Ma jõma ooipia bɨ Tachi Waibɨapa akꞌɨ bapari perã ne–inaa pia oopataarã mãikꞌaapa ũripari perã ãrapa ɨtꞌaa iidipata. Mamĩda mãga oo–e ne–inaa kꞌachia oopataarã ome. Mãɨrã kꞌaripa–epɨ.’ (Salmos 34.12-16)
53002013	Faith	Ɨ̃pemaarã, ijãadakꞌaa beerã ome mãga pꞌasaitꞌee mĩda, parã ãchikꞌa pꞌana kꞌiniada–e, Cristode ijãapata perã. Mapa taipa ichita gracias jara kꞌinia pꞌanɨ Tachi Akꞌõremaa parã pari. Tachi Waibɨapa parã kꞌinia iru bɨ. Maperã na eujã ooi naaweda, Tachi Akꞌõrepa parã jɨrɨtꞌeraji ũridamerã Cristopa ooda eperãarã kꞌaripaitꞌee mãikꞌaapa ijãadamerã iruata parã o kꞌachiadeepa kꞌaripa atai. Akꞌõrepa ichi Jaure pëi kꞌinia baji parã awara bɨmerã ichi–itꞌee, ma wãarata ijãadakꞌãri.
66022011	Recommendation	Maperã awaraarãmaa ne–inaa kꞌachia oopataarãpa atꞌãri mãga oopataadaitꞌee mãikꞌaapa kꞌachia ooi awaa pꞌanapataarã atꞌãri mãga pꞌanapataadaitꞌee. Jõdee ne–inaa pia oopataarãpa atꞌãri mãga oopataadaitꞌee mãikꞌaapa awara bɨdaarã Tachi Akꞌõre–itꞌee atꞌãri oopataadaitꞌee irua oopi bɨkꞌa.
44002038	Faith	Pedropa pꞌanauji: —Pꞌekꞌau kꞌachia oo amáatɨ, Tachi Akꞌõrepa parã pꞌekꞌau kꞌachia wẽpapikꞌoomerã mãikꞌaapa Jesucristo tꞌɨ̃de poro choopítɨ. Mãga ooruta pɨrã, Akꞌõrepa ichi Jaure pëiitꞌee parã ome bapariimerã.
52005015	Recommendation	Pia pꞌanapatáatɨ parãdepema apidaapa ne–inaa kꞌachia oonaadamerã. Mãga pꞌanadaipia bɨ awaraarãpa parãmaa ne–inaa kꞌachia ooruta pɨjida. Ichita jɨrɨpatáatɨ ne–inaa pia oodaitꞌee pãchi tꞌãidepema ijãapataarãmaa mãikꞌaapa jõmaarãmaa.
45001027	Sin	Ichiaba ɨmɨkꞌĩraarãpa awaraa ɨmɨkꞌĩraarã audú jɨrɨpachida ãchi ome aukꞌa araa kꞌãidaitꞌee, wẽraarã ome kꞌãidai kꞌãyaara. Mãga oo pꞌanɨpa kꞌĩra nejasia wẽe, ãchi kꞌapꞌɨa miapipachida, Akꞌõrepa oopi kꞌinia bɨkꞌa eperãarãmaa oodaamaa pꞌanadapꞌedaa perã.
50002018	Recommendation	Parã jida o–ĩa pꞌanadaipia bɨ mɨ ome.
44003019	Recommendation	Mãpai Tachi Akꞌõrepa kꞌĩsia iru badade pia kꞌĩsiadapꞌeda, kꞌachia oo amáatɨ mãikꞌaapa irude ijã́atɨ, irua pãchi pꞌekꞌau kꞌachia wẽpapikꞌoomerã.
66021025	Description	Ma murallade tꞌĩupata jõmaweda ichita ewa nɨ̃baitꞌee. Jɨ̃adakꞌaa paitꞌee; mama pꞌãrikꞌua wẽ–e paitꞌee perã.
43006054	Faith	Chi mɨ kꞌapꞌɨa kꞌo bɨpa mãikꞌaapa mɨ waa to bɨpa Akꞌõre eujãde banaitꞌee. Akꞌõre ewari waibɨa ewate mɨata iru chokꞌai pꞌirabai ataitꞌee.
43019011	Sin	Mãpai Jesupa pꞌanauji: —Pɨa mɨmaa maarepida oo–e pakꞌaji, ɨtꞌari baparipa pɨ eperãarã poro waibɨa papi–e pada paara. Maperã chi eperã mɨ nama pëidapa ne–inaa kꞌachiara oo bɨda aji, pɨ kꞌãyaara.
59002017	Faith	Mãga pɨkꞌa bɨ chi jara bɨpa: “Mɨa Tachi Akꞌõrede ijãapari.” Mamĩda mãgɨ́ eperãpa ookꞌaa pɨrã Tachi Akꞌõrepa jara bɨkꞌa ichi ũraade, ma eperãpa ichi kꞌinia mãga jara bɨ.
45008003	Sin	Tachi Akꞌõre Ũraa Moisemaa pꞌãpidapa eperãarã pꞌoyaa kꞌaripa ata–e paji, eperãarãpa pꞌoyaa ooda–e pꞌanadairã ma ũraade jara bɨkꞌa, ãchi pꞌekꞌau kꞌachia ooyaa bɨ kꞌapꞌɨa jua ekꞌari pꞌanɨ misa. Mapa Tachi Akꞌõrepa ichi Warra pëiji eperã jĩpꞌaakꞌa bapariimerã mãikꞌaapa piumerã tachi pari, tachia pꞌekꞌau kꞌachia oopata jõmaweda wẽpapiitꞌee. Mãgapɨ Cristopa tachi pꞌekꞌau kꞌachia ooyaa bɨ kꞌapꞌɨa pꞌoyaaji.
60003014	Recommendation	Mamĩda awaraarãpa parã miapiruta pɨjida ne–inaa pia oo pꞌanɨ kꞌaurepa, o–ĩa pꞌanadaipia bɨ. Ma miapida kꞌaurepa Tachi Akꞌõrepa parã pia akꞌɨitꞌee. Mapa pꞌerapináatɨ parã jɨrɨpataarãmaa mãikꞌaapa kꞌĩsia jõnanáatɨ ãchi kꞌaurepa.
51003021	Recommendation	Akꞌõreerã, pãchi warrarã kꞌĩraupináatɨ, kꞌĩra pia–ee pꞌananaadamerã.
66018002	Sin	Mãgɨpa golpe pedeeji: —¡Jõdachi; jõdachida aji, jã pꞌuuru waibɨa Babilónia! Ɨ̃rá mãgɨ́ pꞌuuru badamãi jaure kꞌachia beerã te padachi, netuaraarã aupai mama pꞌanapata perã. Mama ichiaba pꞌanapata ipanaarã kꞌĩra tꞌãdoo Tachi Akꞌõrepa kꞌiniakꞌaa eperãarãpa kꞌodamerã.
62002022	Sin	Maperã abaapa jara bɨ pɨrã Tachi Akꞌõrepa Jesús pëi–e paji eperãarã rey pamerã, mãgɨ́ eperã seewamaa bɨ. Ma eperã Anticristo, jara bairã Jesús Tachi Akꞌõre Warra–e mãikꞌaapa Tachi Akꞌõre Jesús Akꞌõre–e.
46011027	Sin	Mãga jõmaarãmaa akꞌɨpipata perã, eperãpa ma pan pariatua kꞌoru pɨrã maa–e pɨrã ma vino pariatua toru pɨrã, kꞌachia oomaa bɨ, ichi–itꞌee pꞌua–e bairã Cristo piuda jõmaarã pari.
59002020	Faith	Pariatua kꞌĩsianáaji. Ma kꞌãyaara óoji Tachi Akꞌõrepa oopi bɨkꞌa. Kꞌawáaji wãara Tachi Akꞌõrede ijãa bɨpa oopari irua oopi bɨkꞌa.
43018003	Description	Mapa Judapa mamaa ateeji Romadepema soldaorã chokꞌara mãikꞌaapa Tachi Akꞌõre te waibɨa jɨ̃apataarã, judiorã pꞌaareerã poroorãpa pëidapꞌedaa; ichiaba fariseorãpa pëidapꞌedaa. Espada pakꞌuru ome, lámpara, ĩpirã paara anipajida.
53003003	Grace	Mamĩda kꞌawa pꞌanɨ Tachi Waibɨapa oopari ichia jara bɨkꞌa. Iruata parã kꞌaripaitꞌee choodamerã parã ijãa pꞌanɨde mãikꞌaapa kꞌachiadeepa kꞌaripaitꞌee kꞌachia beerã poro, Satanapa parã kꞌachiade baaipi kꞌinia bakꞌãri.
44007021	Description	Mamĩda pꞌoyaa waa merada–e paji. Mapa ituaba atabëidakꞌãri, Faraón kꞌaupa unu ataji mãikꞌaapa wari ataji ichi warrakꞌa.
66008005	Description	Mãpai ma angelpa tꞌɨpɨtau atapꞌeda altardeepa, ma kꞌuurukꞌa bɨ ipurutꞌaaji. Mãpai batꞌatꞌaaji na pꞌekꞌau eujãdee. Mãga oo bɨde mɨa ũriji pa jĩwaa nɨ̃bɨ pedee ome. Ichiaba unuji pa tau pꞌorepꞌorepari mãikꞌaapa na pꞌekꞌau eujã wëre nɨ̃bɨ awẽrachaipa.
66018003	Sin	Na pꞌekꞌau eujãdepemaarã jõmaarãpa mãgɨ́ wẽra vino topachida piudarutamaa. Pia jaraitꞌeera, ne–inaa kꞌachia ooi awaa pꞌaneejida iru kꞌaurepa. Ichiaba na pꞌekꞌau eujãdepema reyrãpa pꞌekꞌau kꞌachia kꞌĩra tꞌãdoo oopachida mãgɨ́ wẽra kꞌaurepa. Ma awara na pꞌekꞌau eujãdepema netꞌaa netopataarãpa pꞌaratꞌa waibɨa atapachidada aji, mãgɨ́ wẽrapa audú netꞌaa pꞌe wãda kꞌaurepa ichi–itꞌee.
44026021	Violence	Maperãpɨ judiorãpa mɨ jita atajida mãikꞌaapa perá peejida Tachi Akꞌõre te waibɨade.
55004004	Sin	Wãarata ũri kꞌinia pꞌanadai kꞌãyaara, chonaarãwedapema cuento nepɨrɨpatapꞌedaata ũri kꞌinia pꞌanadaitꞌee.
43006064	Faith	Mamĩda waide parã ũkꞌuru ijãada–e pꞌanɨ. Jesupa mãga jaraji aɨ naaweda kꞌawa bada perã kꞌairãpa ijãada–e pꞌanɨ mãikꞌaapa kꞌaipa ichi traicionaaitꞌee.
43013026	Description	Jesupa pꞌanauji: —Nãgɨ́ pan pite sã atakꞌãri, mɨa teeitꞌeeda aji, mãgɨmaa. Aramata Jesupa ma pan pite sã ataji mãikꞌaapa teeji Judamaa. Mãgɨ́ Judas Simón Iscariote warra paji.
54006020	Recommendation	Timoteo, jɨ̃́aji Tachi Akꞌõrepa wãarata pɨmaa jara pëida. Ũrináaji jã pariatua pedee wãpataarã, ãchi kꞌĩsiadeepa seewa jarateepata perã. “Kꞌĩsia kꞌawaa pꞌanɨda” a pꞌanɨ. Mamĩda mãga pꞌanɨ–e.
44017005	Violence	Judiorã Cristode ijãada–ee pꞌanadapꞌedaarãpa mãga unudakꞌãri, kꞌĩraudachida. Mapa jɨrɨjida eperãarã mimiadakꞌaa pꞌanadapꞌedaarã, pꞌuuru pidaarã kꞌĩraupitꞌaadamerã Pablo mãikꞌaapa Silas ome, pedee jõnɨpa ãra ãpɨte. Mãgá pꞌuuru pidaarã jõma kꞌĩraupitꞌaadapꞌeda, Jasón tede tꞌĩudachida, Pablo Silas ome uchia atadapꞌeda, pꞌuuru pidaarãmaa teedaitꞌee.
62005016	Sin	Parãdepemapa unuru pɨrã pɨ ɨ̃pema Cristo kꞌaurepa ne–inaa kꞌachia oomaa bɨ, ɨtꞌaa tꞌɨ̃ipia bɨ ma ɨ̃pema pari, Tachi Akꞌõrepa iru chupɨria kꞌawaamerã. Mãgá pɨa ma ɨ̃pema kꞌaripai, Tachi Akꞌõrepa iru ɨtꞌaa wãpimerã. Mãga ooi ma ɨ̃pemapa oo bɨ pɨrã ne–inaa kꞌachia, ma kꞌaurepa tachi atuapi–e. Mamĩda ne–inaa kꞌachia paraa, ma kꞌaurepa tachi atuapipari. Irua mãgɨ́ oo bɨ pɨrã, mɨa parãmaa jara–e ɨtꞌaa tꞌɨ̃damerã iru pari.
43013020	Faith	Mɨa wãarata jararu. Chi mɨa pëida auteebairupa mɨ jida auteebai bɨ. Mãga pɨkꞌa chi mɨ auteebairupa mɨ Akꞌõre, mɨ pëida, aukꞌa auteebai bɨ.
58012028	Faith	Mãgá tachi, Tachi Akꞌõre trua wërekꞌaade pꞌanadaitꞌee perã, gracias jaradáma irumaa mãikꞌaapa oodáma irua oopi bɨkꞌa, tꞌãripa mãga oo kꞌinia pꞌanadairã. Ma awara Tachi Akꞌõre waaweedáma, irua mãga kꞌinia bairã.
44019013	Description	Mãpema judiorã ũkꞌuru Cristode ijãada–e pꞌanadapꞌedaarãpa netuara merãtɨa bee eperãarã kꞌapꞌɨadeepa uchiapikꞌoopachida. Mãga oo nipajida judiorã pꞌaareerã poro Esceva warrarã. Ãra siete paji. Mãɨrãpa kꞌawaadakꞌãri netuaraarã uchia pꞌanɨ Pablo kꞌaurepa ichia Tachi Waibɨa Jesús tꞌɨ̃ jarakꞌãri, aukꞌa oo kꞌinia pꞌaneejida. Mapa jarajida netuara merãtɨa bɨmaa: —¡Pablopa jara bɨ Jesús tꞌɨ̃de uchíatɨ!
44015040	Grace	Jõdee Pablopa jɨrɨtꞌeraji Silas ichi kꞌõpꞌãyo pamerã. Ijãapataarãpa ãchi omé Akꞌõre juade bɨjida irua ãchi pia akꞌɨ bapariimerã. Mãpai Pablo ichi kꞌõpꞌãyo ome wãji.
63001008	Recommendation	Kꞌĩrakꞌaupai ijãadai ãchia jara pꞌanɨ. Mãga ijãaruta pɨrã, jõpidaitꞌee jõma parãpa oomaa pꞌanɨ Tachi Akꞌõre–itꞌee. Mɨa kꞌinia bɨ parãpa atadamerã jõma Tachi Akꞌõrepa kꞌĩsia iru bɨ teeitꞌee ichideerãmaa ɨtꞌari, oopatapꞌedaa perã irua oopi bɨkꞌa.
66011006	Violence	Tachi Akꞌõrepa ne–inaa kꞌĩra tꞌãdoo ãramaa oopiji. Mapa ãrapa pajã jɨ̃a pɨkꞌadai kꞌoi chenaamerã, Tachi Akꞌõrepa jarapidakꞌa jara pꞌanɨ misa. Ma awara ãrapa kꞌiniadakꞌãri, pania tachi waa papidai mãikꞌaapa eperãarã miapidai.
44008021	Sin	Pɨa na mimia pꞌoyaa oo–e, Akꞌõre kꞌĩrapite kꞌĩra jĩpꞌa kꞌĩsia–e bairã.
43017010	Faith	Mɨchideerã pɨchideerã aukꞌa. Ichiaba pɨchideerã mɨchideerã aukꞌa. Ãrapa ne–inaa oodakꞌãri mɨa oopi bɨkꞌa, akꞌɨpipata mɨ waibɨara bɨ apemaarã kꞌãyaara.
45003012	Sin	Jõmaarãta o kꞌachiade pꞌanɨ ãchia oo kꞌiniata oo pꞌanapata perã. Apidaapa oodakꞌaa Tachi Akꞌõrepa oopi kꞌinia bɨkꞌa, ne–inaa pia wãara pꞌoyaa oodakꞌaa perã.’ (Salmos 14.1-3; 53.1-3)
50002003	Recommendation	Kꞌĩsianáatɨ pãchia oo kꞌiniata oodaitꞌee, audua pꞌanadairã. Ma kꞌãyaara, audua–ee awaraarã pipɨara akꞌɨ́tɨ.
66001013	Description	Mãgɨ́ esajĩakꞌa unuji eperãkꞌa. Pꞌaru teesoo jɨ̃ baji. Kꞌɨrrɨde ne–inaa nẽedee ooda jɨ̃ baji. Nẽrabai baji ichi tꞌũade.
66022003	Faith	Ma pꞌuurude wẽ–e paitꞌee ne–inaa apida Tachi Akꞌõrepa kꞌachiade baaipida, naapema eperãarãpa pꞌekꞌau kꞌachia oodapꞌedaa kꞌaurepa. Mãga paitꞌee Tachi Akꞌõre, Oveja Chakꞌe ome su–akꞌɨ beepari ma pꞌuurude bapari perã. Mama ichideerãpa ichita ɨtꞌaa tꞌɨ̃pataadaitꞌee irumaa.
60004007	Recommendation	Taarã–e na pꞌekꞌau eujã jõitꞌee. Mapa ɨtꞌaa tꞌɨ̃ kꞌawaadaitꞌee Tachi Akꞌõrepa kꞌinia bɨkꞌa, kꞌĩra jĩpꞌa pꞌanapatáatɨ mãikꞌaapa kꞌĩsia kꞌawaa pꞌanapatáatɨ.
44014026	Grace	Mama barcode bataudapꞌeda, wãjida Antioquía pꞌuurudee, chi ijãapataarãpa Akꞌõre juade bɨdapꞌedaamãi, irua ãchi pia akꞌɨ bapariimerã. Mãgá irua kꞌaripapachi perã, ãchia oojida jõma irua kꞌinia badakꞌa oodamerã ma wãdade.
46007028	Recommendation	Mamĩda miakꞌãiru pɨrã, pꞌekꞌau kꞌachia oo–e bɨ Tachi Akꞌõre kꞌĩrapite. Ichiaba wẽra tuu bɨpa ɨmɨkꞌĩra ataru pɨrã, pꞌekꞌau kꞌachia oo–e bɨ. Mamĩda chi miakꞌãirutaarã audú miadaitꞌee na pꞌekꞌau eujãde pꞌanɨ misa. Mapa mɨa jara bɨ pipɨara bɨ tuu baitꞌee.
49006012	Sin	Tachi chõoda–e pꞌanɨ eperãarã jĩpꞌaarã ome. Jĩpꞌa chõo pꞌanɨ na pꞌekꞌau eujãdepema–eerã ome; chi Netuara Poro Waibɨa eere pꞌanɨɨrã ome. Mãgɨɨrã jua ekꞌari na pꞌekꞌau eujãdepema ijãadakꞌaa beerã jõmaweda pꞌãriu pɨkꞌa bɨde pꞌanapata.
59001005	Recommendation	Mamĩda parãdepemapa kꞌawa–e bɨ pɨrã kꞌãata ooipia bɨ chupɨria nɨ̃bɨde, ɨtꞌaa tꞌɨ̃́ji Tachi Akꞌõrepa kꞌawapimerã. Tachia chupɨria iidiruta pɨrã, iru kꞌĩrau–epɨ. Ma kꞌãyaara kꞌaripaitꞌeepɨ, ne–inaa jõmaade tachi kꞌaripa kꞌinia bapari perã.
52005019	Recommendation	Tachi Akꞌõre Jaurepa ijãaparimaa ne–inaa jarapiru pɨrã maa–e pɨrã ne–inaa oopiru pɨrã, ita–aria oopítɨ.
58009002	Description	Ma te ne–edee oodade chi naapema cuartode baji lámpara bɨpata mãikꞌaapa mesa pan pꞌepari Tachi Akꞌõre–itꞌee. Mãgɨ́ Cuarto Awara Bɨda apachida Tachi Akꞌõre Netꞌaa–itꞌee.
66003018	Recommendation	Mãga pꞌanadairã mɨa ũraaitꞌee mɨmaata neto atadamerã ne–inaa nẽe ewaa atadakꞌa tꞌɨpɨtaudeepa. Ichiaba mɨmaa neto atátɨ pꞌaru tꞌorroo jɨ̃daitꞌee mɨa jɨ̃parikꞌa. Mãgá waa kꞌĩra nejasia pꞌanada–e, parã ãkꞌadaa pɨkꞌa pꞌanadairã. Ma awara mɨmaa neto atátɨ neera pãchi tau–itꞌee. Mãgá Tachi Akꞌõre wãarata pia unudai.
62005013	Faith	Mɨa jõma jara aupada na kꞌartꞌade pꞌãji parã, Tachi Akꞌõre Warrade ijãapataarã, kꞌawaadamerã wãara ichita pꞌanapataadaitꞌee Tachi Akꞌõre ome.
43007018	Faith	Eperãpa ichi kꞌĩsiadoopa jarateekꞌãri, mãga oopari awaraarãpa ichi tꞌo pꞌanadamerã. Mamĩda eperãpa jarateekꞌãri awaraarãpa Tachi Akꞌõre Ũraa pia akꞌɨ pꞌanapataadamerã, mãgɨpa wãarata jarateepari. Seewa jarakꞌaa mãikꞌaapa eperãarã kꞌũrakꞌaa.
47004007	Grace	Tachi kꞌapꞌɨa chokꞌo sorekꞌapɨ bɨ. Mamĩda Tachi Akꞌõrepa aɨde nẽe bɨdákꞌapɨ bɨ ichi kꞌĩra wãree taimaa unupikꞌãri mãikꞌaapa tai jɨrɨtꞌerakꞌãri Cristopa ooda jarateedamerã eperãarã kꞌaripaitꞌee. Mãgá eperãarãpa ijãadakꞌãri taipa jarateepata kꞌaurepa, jõmaarãpa kꞌawaadai Tachi Akꞌõrépata taimaa jarapi bɨ. ¡Iruta tai kꞌãyaara waibɨara bɨ!
45012019	Recommendation	Ɨ̃pemaarã kꞌiniarã, kꞌĩra jõ–ee pꞌananáatɨ. Ma kꞌãyaara ichiakꞌau bɨ́tɨ, Tachi Akꞌõrepa ãrapa oodapꞌedaa akꞌɨmerã mãikꞌaapa miapimerã ichia kꞌinia bɨkꞌa. Mɨa mãga jara bɨ Akꞌõre Ũraa pꞌãdade jara bairã: ‘Mɨa aupaita eperãarãpa oopata akꞌɨpari jaraitꞌee pia wa kꞌachia. Mɨata pꞌekꞌau kꞌachia oopataarã miapiitꞌee.’ (Deuteronomio 32.35)
43008054	Faith	Jesupa pꞌanauji: —Mɨa jarada paara mɨ waibɨara bɨ awaraarã kꞌãyaara, pari mãga jarakꞌaji. Mamĩda mɨ Akꞌõrépata mãga jarapari. Mãgɨ́ Akꞌõre parãpa “Tachi Akꞌõre” apata.
45014020	Recommendation	Kꞌĩrakꞌaupai awaraarã tꞌãri ãriipii Tachi Akꞌõre ome, parãpa ne–inaa kꞌopata kꞌaurepa. Kꞌirãpátɨ Tachi Akꞌõrepa chikꞌo jõmaweda ooji kꞌodamerã. Mamĩda pɨa chikꞌo kꞌĩra tꞌãdoo kꞌo bɨpa awaraa ijãapari kꞌachiade baaipiru pɨrã, Tachi Akꞌõre kꞌĩrapite ne–inaa kꞌachia oomaa bɨ.
43019040	Description	Judiorãpa oopatakꞌa piuda ɨadakꞌãri, ãchia Jesús kꞌapꞌɨa ma kꞌera ome pi–ia pɨratꞌaajida lienzode.
58010034	Faith	Ichiaba chupɨria kꞌawaa jõnapachida ijãapataarã carcelde pꞌanɨ mãikꞌaapa ãra kꞌaripajida. Parã o–ĩa pꞌanapachida ijãadakꞌaa beerãpa pãchi netꞌaa jõma jãri atadakꞌãri, kꞌawa pꞌanadapꞌedaa perã ɨtꞌari iru pꞌanɨ ne–inaa pi–iara. Ma ne–inaa jõma Tachi Akꞌõrepa kꞌĩsia iru bɨ tachi–itꞌee jõ–e paitꞌee.
44013023	Grace	ʼRey David ëreerãdeepa uchiaji Tachi Kꞌaripapari. Mãgɨ́ Jesús, Tachi Akꞌõrepa pëida Israel pidaarã kꞌaripamerã, ichia naaweda jaradakꞌa ichi pedee jarapataarã itꞌaideepa.
46002009	Faith	Ma awara tachia kꞌawa pꞌanɨ Tachi Akꞌõrepa mãgɨɨrãmaa kꞌawapi–e paji ichia kꞌĩsia iru bɨ ichide ijãapataarã–itꞌee, iru ũraa pꞌãdade jara bairã: ‘Tachi Akꞌõrepa nãgɨ́ ne–inaa kꞌĩsia iru bɨ teeitꞌee ichi kꞌinia iru pꞌanɨɨrãmaa: ne–inaa eperãarãpa waide unudakꞌaa; waide ũridakꞌaa; mãikꞌaapa waide kꞌĩsiadakꞌaa.’ (Isaías 64.4)
45008011	Grace	Ma awara Tachi Akꞌõre Jaure pãchi tꞌãride bapari pɨrã, parã jai–idaadakꞌãri, irua parã kꞌapꞌɨa chokꞌai pꞌirabaipiitꞌee ichita pꞌanapataadamerã. Mãga kꞌawa pꞌanɨ Tachi Akꞌõrepa mãga ooda perã Cristo ome, iru piupꞌeda pꞌirabaipikꞌãri.
45008016	Faith	Mãga jaradai Akꞌõre Jaurepa tachi tꞌãrimaa kꞌawapipari perã wãara Tachi Akꞌõre warrarã.
48006007	Recommendation	Kꞌũranáatɨ pãchi itu. Tachi Akꞌõre oo iru pꞌanadaikꞌaraa bɨ. Ne–uuparipa ne–uukꞌãri, ma ne–uuda jĩakꞌa ewaitꞌee.
45011022	Grace	Tachi Akꞌõre tꞌãri pia bapari Cristode ijãapataarã ome. Mamĩda Cristode ijãadaamaa pꞌanɨɨrã pia akꞌɨ–e. Maperã pɨ ijãa beeru pɨrã, tꞌãri pia bapariitꞌee pɨ ome. Mamĩda ijãa amaaru pɨrã, waa pia akꞌɨ–e. Pɨ tꞌɨapꞌe pɨkꞌaitꞌee ijãadakꞌaa beerã ome ooparikꞌa.
59005007	Recommendation	Ɨ̃pemaarã, Tachi Akꞌõrepa mãgá ooitꞌee perã mãgeerã ome, choopatáatɨ chupɨria jõnadakꞌãri ãra kꞌaurepa. Mãga oodaipia bɨ Tachi Waibɨa Jesucristo cheitꞌee perã. Iru mãgá cheru misa, pꞌanapataadaipia bɨ ne–uupataarãkꞌa. Mãɨrãpa ne–inaa uudapꞌeda, kꞌãiwee nɨpata ijãa pꞌanadairã kꞌoi chekꞌãri, ãchi ne–uudapꞌedaa tꞌonoitꞌee mãikꞌaapa wariitꞌee. Aɨ tꞌẽepai waya nɨpata kꞌoi waya chekꞌãri, ma ne–uudapꞌedaa chaumerã.
55001016	Grace	Onesiforopa aupaita mãga oo–e paji. Atꞌapai mɨ kꞌaripa cheji. Mɨ carcelde nɨ̃bɨ mĩda, kꞌĩra nejasia–ee baji mɨ kꞌaripa cheitꞌee. Mapa mɨa ɨtꞌaa iidi bɨ Tachi Akꞌõrepa Onesiforodeerã chupɨria kꞌawaamerã.
62002028	Faith	Warrarã, mãgá tꞌãri a–ba pꞌanaruta pɨrã Cristo ome, parãpa waaweeda–e paitꞌee iru waya chekꞌãri na pꞌekꞌau eujãdee. Ma ewate iru kꞌĩrapite kꞌĩra nejasia–ee pꞌanadaitꞌee.
48005016	Recommendation	Maperã oo wãkꞌãtɨ wã́tɨ Tachi Akꞌõre Jaurepa oopi bɨkꞌa. Mãga ooruta pɨrã, ooda–e paitꞌee parã pꞌekꞌau kꞌachia ooyaa bɨ kꞌapꞌɨapa oopi bɨkꞌa.
54001015	Grace	Jõmaarãpa nãgɨ́ pedee ijãadaipia bɨ wãara perã. Jesucristo na pꞌekꞌau eujãdee cheji pꞌekꞌau kꞌachia oopataarã kꞌaripaitꞌee atuanaadamerã. Mɨa ma pedee pia kꞌawa bɨ, mɨ chi pꞌekꞌau kꞌachia oopari kꞌachiara bairã.
49006010	Faith	Ɨ̃pemaarã Cristo kꞌaurepa, ɨ̃rá mɨa parã ũraaitꞌee tꞌãridepai choopataadamerã, araa pꞌanadairã Tachi Waibɨa ome. Iru jõmaarã kꞌãyaara waibɨara bairã, parã kꞌaripaitꞌee oodamerã irua kꞌinia bɨkꞌa.
46010012	Recommendation	Mãpai parã tꞌãidepemapa kꞌĩsia bɨ pɨrã ichiata oopari Cristopa oopi bɨkꞌa, kꞌĩrakꞌaupai ne–inaa kꞌachia ooi.
58010014	Grace	Cristo piuda aba piuda perã tachi kꞌapꞌɨa pari, irude ijãapataarã pꞌekꞌau kꞌachia wẽe ichita pꞌanadaitꞌee Tachi Akꞌõre kꞌĩrapite.
43010031	Violence	Mãga ũridakꞌãri, ma judiorãpa mãu pꞌe atajida iru batꞌa peedaitꞌee.
46011003	Description	Mamĩda kꞌinia bɨ parãpa pipɨara kꞌawaadamerã Tachi Akꞌõre jõmaarã kꞌãyaara waibɨara bɨ. Cristo iru jua ekꞌari bɨ mãikꞌaapa ɨmɨkꞌĩraarã Cristo jua ekꞌari pꞌanɨ mãikꞌaapa wẽraarã ãchi ɨmɨkꞌĩraarã jua ekꞌari pꞌanɨ.
58011036	Violence	Ichiaba ijãadakꞌaa beerãpa ũkꞌuru ɨmɨkꞌĩraarãmaa ikꞌachia jarajida mãikꞌaapa wɨjida. Ma awara cadenapa jɨ̃dapꞌeda, carcelde tꞌɨ nɨ̃bɨjida.
58006019	Faith	Maperã tachia ijãapata; ijãa amaada–ee. Ara anclapa barco pia jita iru bɨkꞌa ãyaa wãpiamaapa, mãga pɨkꞌa tachia pia ijãapata, kꞌawa pꞌanadairã Tachi Akꞌõrepa tachi ateeitꞌee ichimaa, Jesupa ooda kꞌaurepa.
49005011	Recommendation	Ijãadakꞌaa beerãpa ne–inaa kꞌachia oodakꞌãri, tꞌĩunáatɨ ãchi ome, ãchi pꞌãriu pɨkꞌa bɨde pꞌanapata perã. Ma kꞌãyaara ãchi ũraapatáatɨ kꞌawaadamerã atuadaitꞌee ãchia kꞌachia oopata kꞌaurepa.
59004011	Recommendation	Mamĩda ɨ̃pemaarã, kꞌĩrakꞌaupai chĩara ãpɨte pedee kꞌachia pedeedai, kꞌĩsia pꞌanadairã ãchia ooda–e pꞌanɨ Tachi Akꞌõre Ũraa pꞌãpidade jara bɨkꞌa. Mãgá eperãpa pedee kꞌachia pedeekꞌãri, ichiaba oo–e bɨ Tachi Akꞌõrepa jara bɨkꞌa, ichi ũraade jara bairã chĩara ãpɨte pedee kꞌachia pedeeikꞌaraa bɨ. Ma awara ijãapataarãpa mãga oodakꞌãri, akꞌɨpipata kꞌĩsia pꞌanɨ ãchia Tachi Akꞌõre kꞌãyaara pipɨara kꞌawa pꞌanɨ chĩarapa oo pꞌanɨ akꞌɨdaitꞌee.
66021021	Description	Ma murallade tꞌĩupata doce perla docedee ooda paji; tꞌĩupata chaa perla abaadee. Calle jã nẽedee ooda paji; nẽe pi–ia, maarepida nejarra wẽe. Bëi–sãa baji vidriokꞌa.
58003006	Faith	Mamĩda Cristo Tachi Akꞌõre Warra perã, ichideerã pipɨara akꞌɨpari Akꞌõrepa kꞌinia bɨkꞌa. Tachita irudeerã ichiaba, Cristode ijãa amaada–e pꞌanɨ pɨrã mãikꞌaapa o–ĩa unu kꞌinia pꞌanɨ pɨrã ne–inaa pia Tachi Akꞌõrepa kꞌĩsia iru bɨ tachi–itꞌee.
45012009	Recommendation	Awaraarã tꞌãri jĩpꞌa kꞌinia iru pꞌanadaipia bɨ. Ne–inaa kꞌachia kꞌĩra tꞌãdoo oodaikꞌaraa bɨ. Mãgee ne–inaa unuamaa iru pꞌanapatáatɨ. Pia aupaita jɨrɨdaipia bɨ oodaitꞌee.
66011013	Violence	Aramata awẽrachai golpe wëre nɨ̃beeji. Ma pꞌuuru pidaarã diezdepema chaa aba jõdachi; mãgá eperãarã siete mil kꞌiniidachida. Chi pꞌaneedapꞌedaarã pꞌerarutapa ãchia ne–inaa kꞌachia oopata oo amaa kꞌinia pꞌaneejida. Mapa jarajida Tachi Akꞌõre ɨtꞌari baparimaa, iruta wãara jõmaarã kꞌãyaara waibɨara bɨ.
48003020	Description	Mãgá tee pëiji mĩda ichi ũraa Moisés kꞌapꞌɨa pari, mãga oo–e paji jarakꞌãri Abrahammaa. Ichi itꞌaideepa jaraji ichia ooitꞌee bada Abrahamdeepa uchiada kꞌapꞌɨa pari.
43019010	Description	Mãpai Pilatopa mãgaji: —¿Mɨ pedee pꞌanau–ekꞌã? aji. ¿Kꞌawa–e bɨkꞌã aji, mɨa pɨ kurusode peepi kꞌinia baitꞌeera peepitꞌaai, maa–e pɨrã peepi kꞌinia–e baitꞌeera kꞌena pëi?
44008032	Description	Isaíapa pꞌãdadepema ichia leemaa badade nãga pꞌã baji: ‘Iru ateejida oveja ateepatakꞌa chi peepatamaa. Ara oveja kꞌĩupꞌee baparikꞌa chi kꞌara tꞌɨɨmaa pꞌanadakꞌãri, mãga pɨkꞌa iru kꞌĩupꞌee baji.
44013021	Description	Mãpai ãchia iidijida Samuelmaa rey bɨmerã ãchi akꞌɨpari. Mapa Tachi Akꞌõrepa Saúl ãchi rey papiji cuarenta años. Mãgɨ́ Quis warra paji, Benjamín ëreerãdepema.
56001010	Sin	Mɨa mãga jara bɨ, mãgee ũridaamaa pꞌanɨɨrã chokꞌara paraa perã parã tꞌãide. Seewa ãchi kꞌĩsiadeepa pariatua jarateepata mãikꞌaapa eperãarã kꞌũrapata. Mãgɨɨrãpa jarateepata Cristo eere pꞌanɨɨrãpa atꞌãri oodaipia bɨ Moisés eere pꞌanɨɨrãpa oopatakꞌa; tauchaa bɨpidaipia bɨ ɨmɨkꞌĩraarã kꞌapꞌɨade.
44010012	Description	Mãgɨ́ pꞌarude ne–animalaarã kꞌĩra tꞌãdoo pꞌanajida: bɨɨrɨpa nĩuteepata, bipa nĩuteepata mãikꞌaapa wãabaipata.
43017022	Grace	Pɨa mɨmaa pia oodakꞌa mɨa ichiaba ãramaa pia ooji, tꞌãri a–ba pꞌanapataadamerã, pɨ mɨ ome tꞌãri a–ba baparikꞌa.
55001013	Faith	Ma jarateepidata pɨmaa jaraji. Kꞌirãpáji wãara perã. Ichiaba awaraarãmaa ma jĩakꞌa jaratéeji. Mãga ooru misa, chóoji Jesucristode ijãa bɨde mãikꞌaapa awaraarã kꞌinia iru báji iru kꞌapꞌɨa pari.
43002006	Description	Mama bainɨ̃ pꞌanajida chokꞌo seis, mãudee ooda. Judiorãpa mãgee chokꞌo iru pꞌanapachida aɨde pania tꞌɨdaitꞌee. Mãgá sɨɨdai ãchi jua, bɨɨrɨ maa–e pɨrã netꞌaa Tachi Akꞌõre Ũraa pꞌãdade jaradakꞌa. Chokꞌo abaade cincuenta wa setenta litros araapachi.
46015034	Recommendation	¡Pia kꞌĩsíatɨ mãikꞌaapa akꞌɨ́tɨ kꞌĩsia kꞌawaa pɨkꞌa pꞌanɨɨrã parã tꞌãide! Pꞌekꞌau kꞌachia oonáatɨ ãchia oo pꞌanɨkꞌa jaradakꞌãri Cristode ijãapataarã pꞌirabaida–e paitꞌee. ¡Mãga jaratee pꞌanɨɨrãpa waide Cristode ijãada–e pꞌanɨ! Mɨa mãga jara bɨ parã kꞌĩra nejasiapiitꞌee.
49004002	Recommendation	Nãga pꞌanapataadaipia bɨ: maarepida auduada–ee; tꞌãri pia jõmaarã ome; choopari nepɨrade bɨ mĩda mãikꞌaapa kꞌĩrau–ee choopari, awaraarãpa parã ome nepɨra jɨrɨ pꞌanɨ pɨjida. Mãga pꞌanapataadaipia bɨ chikꞌinia pꞌana kꞌinia pꞌanadairã.
65001023	Recommendation	Eperãarã netuara o kꞌachiade nipapataarã kꞌaripátɨ ijãadamerã mãikꞌaapa uchiadamerã tꞌɨpɨtau urua nɨ̃bɨdeepa uchiakꞌajidakꞌa. Eperã pꞌekꞌau kꞌachia ooyaa bakꞌãri, ichiaba chupɨria kꞌawáatɨ. Mamĩda ichia pꞌekꞌau kꞌachia oopata unuamaa iru pꞌanadaipia bɨ, pꞌaru mikꞌia jo bɨkꞌa. Mapa kꞌĩrakꞌaupai oodai ãchia oopatakꞌa.
45008028	Grace	Mapa kꞌawa pꞌanɨ Tachi Akꞌõrepa pia uchiapiitꞌee jõmaweda ne–inaa pꞌasaru ichi kꞌinia iru pꞌanɨɨrãmaa. Mãga ooitꞌee ichiata mãɨrã jɨrɨda perã Cristode ijãadamerã.
45016019	Recommendation	Jõmaarãpa jara pꞌanɨ parã Cristode pia ijãapata mãikꞌaapa pꞌanapata irua pëida eperãarãpa jarateepatakꞌa. Mãga ũrikꞌãri, mɨ o–ĩadaipari. Mãgá ne–inaa pia kꞌawaa wãkꞌãtɨ wã́tɨ. Mamĩda kꞌĩrakꞌaupai ne–inaa kꞌachia oodai.
58009004	Description	Ma pꞌaru teesoo bɨ kꞌaitꞌa baji altar nẽepa pꞌẽeda. Aɨ ɨ̃rɨ ne–inaa tꞌũa bapari paapachida. Ma pꞌaru teesoo bɨ edupema eere baji baaltekꞌa bɨ nẽepa pꞌẽeda. Ma baaltekꞌa bɨ eperãarãmaa kꞌirãpapi baji Tachi Akꞌõrepa Moisemaa jarada. Mãgɨ́ edajãde baji maná chokꞌo nẽedee oodade. Ichiaba baji Aarón pakꞌuru jua tꞌono bada chonaarãweda mãikꞌaapa Tachi Akꞌõrepa Moisemaa Ũraa mãude pꞌãpida.
45003027	Faith	Mamĩda eperãpa jarai: “Tachi Akꞌõrepa mɨta pia akꞌɨ bapariitꞌee mɨa ne–inaa pia oopari perã”. Mamĩda mãga–e. Tachi Akꞌõrepa pia akꞌɨ bapariitꞌee chi wãara Jesucristode ijãa bɨ aupai.
43014010	Faith	¿Ijãa–e bɨkꞌã aji mɨ, Akꞌõre Waibɨa ome araa bapari? Mɨ araa bapari iru Jaure ome; jõdee iru araa bapari mɨ kꞌapꞌɨa ome. Mɨa jaramaa bɨ mɨchi kꞌĩsiadoopa jara–e bɨda aji. Mɨ Akꞌõrépata mãga jarapi bɨ. Ma awara mɨa ne–inaa oo bɨ ookꞌaa mɨchi juadoopa. Mɨ Akꞌõrépata mãga oopi bɨ, mɨ ome bapari perã.
44016022	Violence	Mãpai pꞌuuru pidaarã chokꞌara seedachida. Ãchi poroorãpa Pablo Silas ome pꞌaru ẽrapijida mãikꞌaapa wɨpijida pakꞌurupa.
43013034	Recommendation	Parãmaa ũraa chiwidi jararu. Chikꞌinia pꞌanapatáatɨ. Mɨa parã kꞌinia iru baparikꞌa, mãgá parã jida chikꞌinia pꞌanapatáatɨ.
47005001	Grace	Taipa kꞌawa pꞌanɨ tachi eperã kꞌapꞌɨa piuru pɨjida Cristo chei naaweda, Tachi Akꞌõrepa tai pꞌanapiitꞌee ichia ooitꞌee bɨ ɨtꞌaripema kꞌapꞌɨa chiwidide. Na pꞌekꞌau eujãdepema kꞌapꞌɨa jõpari. Mamĩda chi ɨtꞌaripema kꞌapꞌɨa jõkꞌaa, Tachi Akꞌõrepa mãgá oopari perã.
43012044	Faith	Maapꞌeda Jesupa golpe pedeeji judiorã arii pꞌanadapꞌedaarãmaa: —Chi mɨde ijãa bɨ mɨdepai ijãa–e bɨda aji. Ichiaba mɨ Akꞌõrede ijãa bɨ, iruata mɨ na pꞌekꞌau eujãdee pëida perã.
44009013	Description	Mãga ũrikꞌãri, Ananiapa mãgaji: —Tachi Waibɨa, mɨa ũridooda aji, jã eperãpa pɨde ijãapataarã miapida Jerusalende.
55003002	Sin	Nãga pꞌanadaitꞌee: ãchi–itꞌee aupai ooyaa; pꞌaratꞌa ata kꞌiniayaa ãchi–itꞌee; auduayaa; ikꞌachia pedeeyaa; tꞌãri kꞌachia–idaa; ãchi akꞌõreerã pedee ũriamaa; gracias jaradakꞌaa apidaamaa; oodakꞌaa Tachi Akꞌõrepa kꞌinia bɨkꞌa;
45005009	Grace	Ichia mãga ooda perã tachi–itꞌee, ijãapata Cristo waa batꞌada kꞌaurepa Tachi Akꞌõrepa ijãapataarã pꞌekꞌau kꞌachia wẽe papipari ichi kꞌĩrapite. Ma awara kꞌawapata Cristo kꞌaurepa Tachi Akꞌõrepa tachi miapi–e paitꞌee ichi ewari waibɨa ewate.
45014014	Sin	Mɨ jida araa bɨ Cristo ome. Ijãa bɨ chikꞌo kꞌĩra tꞌãdoo kꞌoipia bɨ, Akꞌõrepa ma chikꞌo kꞌoitꞌee ooda perã. Mamĩda awaraapa ijãa bɨ pɨrã chikꞌo kꞌĩra aba kꞌoikꞌaraa bɨ, ichi–itꞌee kꞌoikꞌaraa bɨ.
54004006	Faith	Arii pꞌanɨ ɨ̃pemaarãmaa mɨ ũraa jaratéeji. Mãga ooru pɨrã, pia ooitꞌee Jesucristopa oopi kꞌinia bɨkꞌa. Iru mimiapari pia baitꞌee ijãa bɨ misa Tachi Akꞌõrepa jara pëida iru kꞌapꞌɨa pari mãikꞌaapa kꞌawaa wãru misa irua jarapida ichia jɨrɨtꞌeradaarãmaa.
