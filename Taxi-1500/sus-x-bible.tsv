62003016	Faith	Won xanunteya kolonma Ala xa Mixi Sugandixi Isa xa misaali nan saabui ra , naxan tinxi a nii fide won bɛ . Won fan lan nɛ won xa tin na rabade won boore adamadie bɛ .
43013001	Grace	Beenun Sayamalekɛ Dangi Sali xa a li , Isa naxa a kolon a gbe mu nu luxi a xa keli duniɲa ma gbilenfe ra Baba Ala ma . A fɔxirabirɛe a naxee sɔtɔ duniɲa ma , nee nu rafan a ma . Han a faxa tɛmui naxɛ , e xa xanunteya nu na a bɛ .
58003017	Sin	Ala xɔnɔ nɛ ndee ma ɲɛ tongo naani bun ma ? Mixie xa mu a ra naxee yunubi rabaxi , e fa sɔntɔ gbengberenyi ma ?
60001014	Recommendation	Wo naxa bira wo waxɔnfe ɲaaxi fɔxɔ ra alɔ wo nu a rabama ki naxɛ beenun wo xa Isa kolon . Wo xa wo Baba Ala xui rabatu .
45011032	Grace	Na kui , Ala bara adama birin lu tinxintareya xa nɔɛ bun ma alako a xa hinnɛ e birin na .
66006006	Description	N naxa xui nde mɛ na nimase naani tagi , « Mɛngi kilo keren sare lanma lɔxɔɛ keren wali sare nan ma . Fundenyi maniyɛ kilo saxan lanma lɔxɔɛ keren wali sare nan ma . I naxa ture nun wɛni xun nakana . »
59004010	Recommendation	Wo wo magoro Marigi bɛ , a fan wo xa fe itema nɛ .
44017031	Grace	barima a bara lɔxɔɛ keren sugandi , a fama duniɲa makiitide naxan ma tinxinyi ra , mixi nde saabui ra a bara a ragiri naxan ma . A bara na kanyi matɔnxumaxi rakeli faxamixie ya ma . »
43019002	Description	Sɔɔrie naxa mangɛ katanyi maniyɛ yailan tunbee ra , e a sa a xun ma , e fa mangɛ donma gbeeli ragoro a ma .
54005014	Recommendation	Na kui , a xɔli n ma kaaɲɛ ginɛ sungbutunyie xa dɔxɔ xɛmɛ taa , e fa die bari , e mɛɛni e xa denbaya ma , alako won yaxuie naxa nɔ fe ɲaaxi falade e xun ma .
43014011	Faith	Wo xa la n na , a Baba Ala nun n tan nan a ra , n fan nun Baba Ala nan a ra . Xa wo siikɛxi na ma , wo xa la a ra n ma walie tan xa fe ra . »
66020014	Violence	Faxɛ nun aligiyama naxa woli tɛ xɔɔra , naxan findixi faxɛ firin nde ra .
58009026	Description	Xa a nu na ki nɛ nu , Ala xa Mixi Sugandixi nu lanma nɛ a xa tɔɔrɔ sanmaya wuyaxi kabi duniɲa fɔlɛ ra . Kɔnɔ na mu a ra . Yakɔsi yi waxati dɔnxɔɛ , a naxa mini sanmaya keren , alako a xa yunubi xa fe kana a yɛtɛ sɛrɛxɛ saabui ra .
44013018	Description	A naxa e rabalo ɲɛ tongo naani ɲɔndɔn gbengberenyi ma .
46011033	Recommendation	N ngaxakerenyie , na kui , wo xa wo bore mamɛ , wo wo malanma tɛmui naxɛ Marigi xa sɛrɛxɛ tɔnxuma donde .
66006012	Violence	A to buki balanse senni nde rabi , bɔxi naxa sɛrɛn sɛnbɛ ra , soge naxa ifɔɔrɔ alɔ sunnun donma fɔɔrɛ , kike naxa lu alɔ wuli ,
58011035	Violence	Ginɛ ndee naxa e ngaxakerenyi faxaxie to , naxee rakelixi faxɛ ma . Mixi ndee naxa ɲaxankata , e tondi minide na tɔɔrɛ kui , alako e xa marakeli fanyi sɔtɔ .
44016037	Violence	Kɔnɔ Pɔlu naxa a fala sɔɔrie bɛ , « Muxu tan naxee findixi Rɔmakae ra , e bara muxu sa geeli e mu muxu makiiti . E naxa muxu sa geeli , yakɔsi e wama muxu raminife gundo ra ? Na mu lanma feo ! E yɛtɛ yati nan fama muxu rabolode . »
45013009	Recommendation	Ala xa yaamarie alɔ , « I naxa yɛnɛ raba , i naxa mixi faxa , i naxa muɲɛ ti , i naxa mila , » a nun yaamari gbɛtɛe birin , nee malanxi findixi masenyi keren nan na : I xa i boore xanu alɔ i yɛtɛ yati .
62003003	Faith	Mixi naxan a yigi tixi Isa ra , a a yɛtɛ rasɛniyɛnma , alɔ Isa sɛniyɛnxi ki naxɛ .
45007022	Faith	N bɔɲɛ tan kui , Ala xa sɛriyɛ rafan n ma ,
50004004	Recommendation	Wo sɛɛwa Marigi ra tɛmui birin . N man xa a fala wo bɛ , wo xa sɛɛwa .
66001012	Description	N naxa n mafindi alako n xa a to naxan wɔyɛnxi n na . N to n mafindi , n naxa lanpui xɛɛma daaxi solofere to .
58003018	Sin	Ala a kali nde bɛ a e mu soma a xa malabui yire ? Mixie xa mu a ra naxee a matandixi ?
43010008	Sin	Naxee singe fa n bɛ , muɲɛtie nun suutee nan na e birin na . Yɛxɛɛe mu e tan xui ramɛ .
60002018	Recommendation	Konyie , wo xa wo yɛtɛ magoro wo marigie bɛ binyɛ kui , hali e findi mixi xa fe maxɔrɔxɔxi ra . Wo naxa mixi fanyie xa gbansan xui ratinmɛ ,
44006013	Description	E naxa tɔɔɲɛgɛlae ramini , naxee a fala , « Yi xɛmɛ mu bama wɔyɛnyi ɲaaxie falafe hɔrɔmɔbanxi nun Ala xa sɛriyɛ xa fe ra .
47005018	Faith	Na birin fatanxi Ala nan na , naxan won nagbilenxi a yɛtɛ ma a xa Mixi Sugandixi saabui ra . A man bara wali taxu won na adamadie ragbilenfe ra a ma .
59005010	Recommendation	N ngaxakerenyie , wo xa lu alɔ namiɲɔnmɛ naxee kawandi ti Marigi xili ra , e e tunnabɛxi tɔɔrɛ kui .
44002021	Faith	Mixi yo naxan Marigi xili maxandima , na kanyi kisima nɛ . › »
66007012	Faith	yi fe falɛ ra , « Amina . Matɔxɔɛ , nɔrɛ , lɔnni , tantui , binyɛ , nɔɛ fanyi , nun sɛnbɛ na muxu Marigi Ala nan bɛ abadan . Amina . »
60003003	Recommendation	Ginɛe , wo naxa kata wo yɛtɛ rayabude xunmasee ra , alɔ xun dɛnbɛ , tulirasoe xɛɛma daaxi , xa na mu dugi tofanyie .
55001008	Faith	I naxa yaagi won Marigi xa seedeɲɔxɔya bade . I man naxa yaagi n na , n tan naxan na geeli kui won Marigi xa fe ra . A lanma won birin xa tɔɔrɔ Isa xa xibaaru fanyi xa fe ra Ala sɛnbɛ saabui ra .
43017019	Description	N bara n yɛtɛ sa i sagoe e bɛ , alako e tan fan , e xa sa i sagoe nɔndi kui . »
66003002	Recommendation	Wo naxa yanfa , wo xa wo bore ralimaniya , naxee na faxɛ kira xɔn , barima nde luxi wo xa wali ra n Marigi Ala bɛ .
66016004	Description	Malekɛ saxan nde naxa a xa tɔnbili ifili xuree nun dulonyie ma . E fan naxa findi wuli ra .
45005002	Faith	Won ma danxaniya Marigi Isa ma , na bara won naso Ala xa hinnɛ kui won fa sabatixi naxan ma . Won sɛɛwaxi nan fa a ra won xaxili to tixi Ala xa nɔrɛ ra .
49005005	Sin	Wo xa a kolon a fanyi ra , a langoe , sɛniyɛntare , a nun milante ( naxan maniya kuye batui ra ) , e sese mu findixi kɛ tongoma ra Ala nun a xa Mixi Sugandixi xa mangɛya niini bun ma .
58011008	Faith	Danxaniya saabui ra , Iburahima naxa Ala xui ratinmɛ sigafe ra bɔxi ma a mu dɛnnaxan kolon , alako a xa mɛnni sɔtɔ kɛ ra .
49005018	Recommendation	Wɛni naxa wo rasiisi , barima xaxilitareɲa nan na ki . Wo xa kamali Ala Xaxili Sɛniyɛnxi nan na .
61002002	Sin	Mixi gbegbe birama nɛ e fɔxɔ ra e xa fe ɲaaxi kui . Ala xa nɔndi maberema nɛ e tan xa fe ra .
49002018	Faith	A tan nan naadɛ rabixi won firin birin bɛ , won nun Baba Ala xa lu yire keren , a Xaxili Sɛniyɛnxi kerenyi saabui ra .
44021025	Recommendation	Muxu naxa natɛ tongo , muxu man fa na sɛbɛ . Danxaniyatɔɛe naxee keli si gbɛtɛe ma , e naxa sube don naxan baxi sɛrɛxɛ ra kuyee bɛ , nun sube yufaxie . E naxa wuli fan min . E man naxa yɛnɛ fan naba . »
44005003	Sin	Piyɛri naxa a fala a bɛ , « Ananiyasi , munfe ra Sentanɛ i madaxuxi han i bara wule fala Ala Xaxili Sɛniyɛnxi bɛ yi xɛ sare nde nɔxunfe ra ?
49004014	Recommendation	Na tɛmui won mu luma sɔnɔn alɔ diyɔrɛe . Won mu lintanma sɔnɔn alɔ wuri naxan saxi ye fari , mɔrɔnyi nun foye naxan tutunma , e a xanin yire birin . Na kui , mixie mu nɔma won natantande sɔnɔn e xa wule kawandi ra , e xa kɔɔta , nun e xa yanfanteya ra .
46006009	Sin	Wo mu a kolon a mixi ɲaaxi mu ariyanna sɔtɔma kɛ ra ? Wo naxa wo yɛtɛ madaxu . Langoe ginɛ yo , kuye batui yo , yɛnɛla yo , langoe xɛmɛ yo , xɛmɛ naxan nun xɛmɛ kafuma ,
58010025	Recommendation	Won naxa won ma malanyie rabolo de , alɔ ndee na a rabafe ki naxɛ . A lanma won xa won bore ralimaniya . Won to a kolon Ala xa lɔxɔɛ na fafe , won naxa tagan na ma .
51003005	Sin	Na nan a toxi wo lanma wo xa adamadi xa fe kobi birin nabɛɲin : yɛnɛ fe , langoe fe , fe sɛniyɛntare , korinteɲa naxan maniyaxi kuye batufe ra .
52005008	Faith	Won tan naxee findixi yanyi mixie ra , won xa mɛɛni won yɛtɛ ma . Won xa danxaniya nun xanunteya rasabati , won xa won xaxili ti kisi ra . Nee tide luma nɛ won bɛ alɔ kanke makantase nun xun makantase tide luma geresoe bɛ ki naxɛ .
55001007	Grace	Ala mu gaaxu xaxili xa soxi won yi ra . A bara xaxili fi won ma naxan findixi sɛnbɛ , xanunteya , nun yɛtɛ suxui ra .
62002004	Sin	Xa mixi nde a fala , « N tan Ala kolon » , kɔnɔ a mu a xa yaamarie rabatuma , wule falɛ nan a ra , nɔndi mu na a bɛ .
50002002	Faith	wo xa n ma ɲɛlɛxinyi rakamali . Wo lu lanyi kui . Xaxili keren , xanunteya keren , nun ɲɛrɛ ki keren nan xa lu wo tagi .
43007030	Description	Na kui , e naxa kata a suxude , kɔnɔ e mu nɔ , barima a xa waxati mu nu a lixi sinden .
54006018	Recommendation	E xa fe fanyi raba . E xa kɛwali fanyi nan xa findi e xa bannaya ra . E xa mixi ki e harige ra e xa fonisireya xa fe ra .
43018030	Description	E naxa a yaabi , « Xa yi xɛmɛ mu findi fe kobi raba xa ra , muxu mu fama a ra i xɔn ma nu . »
45014006	Faith	Naxan laxi a ra a lɔxɔɛe tide gbo e boore bɛ , na kanyi laxi a ra Marigi nan bɛ . Naxan donse mɔɔli birin donma , a kanyi a rabama Marigi nan bɛ , barima a tantui rasigama Ala ma a xa baloe xa fe ra . Mixi naxan mu donse nde donma , na kanyi fan na rabama Marigi nan bɛ , barima a fan tantui rasigama Ala ma .
45012012	Recommendation	Wo xa sɛɛwa fe ma wo xaxili tixi naxan na . Wo xa duluxɔtɔ wo xa tɔɔrɛ kui . Wo naxa tagan Ala maxandide .
44024023	Description	A naxa sɔɔri mixi kɛmɛ xunmati yamari a xa Pɔlu kanta , a naxa a tɔɔrɔ , a man naxa a xa mixi yo ratɔn fe fanyi rabafe ra a bɛ .
46013007	Description	Xanunteya na naxan bɛ , a diɲɛma fe birin ma , a mu tɛgɛ fefe , a a xaxili tima fe fanyi ra tɛmui birin , a tunnabɛxi fe birin ma .
47004013	Faith	A sɛbɛxi Kitaabui kui , « N to danxaniya , na nan a to n naxa wɔyɛn . » Muxu fan to danxaniyaxi , muxu wɔyɛnxi na nan ma .
52005014	Recommendation	N ngaxakerenyie , muxu man bara wo maxandi , wo xa tunnaxɔnɛe rasi , wo xa limaniyataree ralimaniya , wo xa sɛnbɛtaree mali , wo diɲɛ mixi birin bɛ .
66016010	Description	Malekɛ suuli nde naxa a xa tɔnbili ifili na sube xa kibanyi ma . A xa mangɛya naxa lu dimi kui , mixie naxa e nɛnyie xin ɲaxankatɛ ma ,
48006016	Grace	Ala xa bɔɲɛsa nun hinnɛ fi mixi birin ma naxee birama na sɛriyɛ fɔxɔ ra , a nun a xa ɲama Isirayila .
44018025	Faith	A nu xaranxi Marigi xa kiraya ra . A naxa Isa xa fe masen a fanyi ra , kɔnɔ a nu Yaya xa xaranyi nan gbansan kolon~xunxa tife ye xɔɔra .
46010031	Recommendation	Na nan na ki , wo naxan yo donma , wo naxan yo minma , wo naxan yo rabama , wo xa na birin naba alako Ala xa matɔxɔɛ sɔtɔ .
62002027	Recommendation	Ala bara a Xaxili fi wo ma , a na wo bɔɲɛ i . Wo hayi mu na karamɔxɔ gbɛtɛ ma . Ala Xaxili nan wo matinkanma nɔndi birin na . Wule yo mu na a xa masenyi kui . Wo xa bira a fɔxɔ ra tun .
59002026	Faith	Mixi nii na siga , a fate faxama nɛ . Na kui , xa kɛwali fanyi mu na , danxaniya fan ɲɔnma nɛ .
44027035	Description	A to na fala , a naxa taami tongo , a Ala nuwali sa e birin ya xɔri , a taami igira , a naxa a don fɔlɔ .
44015020	Sin	Kɔnɔ won xa bataaxɛ sɛbɛ e ma , e naxa see don naxee baxi sɛrɛxɛ ra kuyee bɛ . E man xa ba yɛnɛ ma , a nun e naxa sube yufaxi don , e man naxa wuli min .
44023003	Sin	Awa , Pɔlu naxa a fala a bɛ , « Ala nan fama i tan bɔnbɔde . I luxi nɛ alɔ banxi naxan fari fiixɛ kɔnɔ a kui nɔxɔxi . I bara wa n makiitife kiiti sɛriyɛ ra , kɔnɔ i to yaamari fixi e xa n bɔnbɔ , i bara sɛriyɛ matandi . »
45008001	Description	Na kui , kiiti mu kanama mixie ra sɔnɔn naxee danxaniyaxi Ala xa Mixi Sugandixi Isa ma , naxee na Isa i ,
52005009	Grace	Ala mu a ragirixi won ma , a xa xɔnɛ xa won li . A a ragirixi nɛ won tan xa kisi nan sɔtɔ Marigi Isa saabui ra , Ala xa Mixi Sugandixi
66020008	Violence	a siga duniɲa birin sie madaxude , alɔ Gogo nun Magogo , a e malan gere xili ma . E xasabi luma nɛ alɔ mɛyɛnyi naxan na baa dɛ ra .
46006011	Grace	Ndee na wo ya ma naxee nu na na fe mɔɔli kui , kɔnɔ wo bara rafiixɛ , wo bara rasɛniyɛn , wo bara matinxin , won Marigi Isa , Ala xa Mixi Sugandixi xili ra , a nun Ala Xaxili saabui ra .
55001012	Faith	N na tɔɔrɔfe na wali nan xa fe ra , kɔnɔ n mu yaagima na ra , barima n a kolon n danxaniyaxi naxan ma . N bara la a ra a nɔma n ma kisi ragatade han na lɔxɔɛ .
49006018	Faith	Wo xa Ala maxandi tɛmui birin a Xaxili Sɛniyɛnxi saabui ra , duba nun maxandi mɔɔli birin na . Na kui , wo naxa yanfa . Wo xa wo tunnabɛxi nɛ Ala maxandife ra sɛniyɛntɔɛ birin bɛ .
52001001	Grace	Pɔlu , Silifanu , nun Timote nan yi ki , katarabi Baba Ala nun a xa Mixi Sugandixi Marigi Isa xa danxaniyatɔɛ ɲama ma naxee na Tɛsaloniki . Ala xa hinnɛ nun bɔɲɛsa fi wo ma .
50004005	Faith	Wo xa bɔɲɛ bɛxi xa makɛnɛn birin bɛ . Marigi mu buma fafe ra sɔnɔn .
46011026	Faith	Tɛmui yo tɛmui , wo nɛ na taami donma , wo nɛ na minse minma , wo luma Marigi xa faxɛ nan masen na han a gbilen waxati . »
59005015	Faith	Ala maxandi naxan fatanxi danxaniya ra , a furema rayalanma nɛ . Marigi furema rakelima nɛ . Xa a bara yunubi raba , Marigi a xafarima nɛ .
55001003	Faith	N bara Ala tantu , n naxan batuma ɲanige fiixɛ ra alɔ n benbae a rabaxi ki naxɛ . N Ala maxandima nɛ i bɛ kɔɛ nun yanyi ra ,
66006016	Description	E nu fa a fala geyae nun fanyee bɛ , « Wo bira muxu ma , wo xa muxu nɔxun Ala ma , naxan magoroxi mangɛ kibanyi kui , a nun Yɛxɛɛyɔrɛ xa xɔnɛ ma . »
66002017	Description	« Tuli na naxan bɛ , a xa a tuli mati Ala Xaxili Sɛniyɛnxi xa masenyi ra danxaniyatɔɛ ɲamae bɛ . N ‹ mana › donse nɔxunxi fima nɛ geeni mixi ma , a nun gɛmɛ fiixɛ , xili nɛɛnɛ sɛbɛxi naxan ma . Mixi yo mu na xili kolon , bafe na gɛmɛ kanyi ra . »
61002003	Sin	E wo madaxuma wulee ra e xa milanteya xa fe ra , kɔnɔ kiiti dɔxɔxi e ya ra a rakuya . E xa xunnakanɛ mu kanama .
53002011	Sin	Na kui , Ala e xaxili ifuma nɛ sɛnbɛ ra , alako e xa la wule ra .
45002024	Sin	Na na a ra , a sɛbɛxi Kitaabui kui , « Si gbɛtɛe Ala bɛxuma wo tan Isirayilakae xa fe ra . »
55003008	Sin	Na mixi naxee soma denbayae kui , e luma nɛ alɔ Yannɛsi nun Yanbɛrɛsi naxee Annabi Munsa matandi . Na mixie nɔndi fan matandima nɛ , e xaxili bara kana . E xa danxaniya xɔn mu kuyama .
66003019	Recommendation	N nan n xanuntenyie nan xuruma , n e matinxin . Wo xa wakili , wo xa tuubi .
45005001	Faith	Na kui won to bara findi tinxintɔɛe ra Ala ya i danxaniya saabui ra , lanyi nun bɔɲɛsa bara lu won nun Ala tagi won Marigi Isa saabui ra , Ala xa Mixi Sugandixi .
54004016	Recommendation	Mɛɛni i yɛtɛ ma , nun na xaranyi ma i naxan tima tunnabɛxi ra . Xa i na raba i kisima nɛ , i tan nun naxee i xui ramɛma .
44026011	Violence	N nu sigama salide banxie kui alako n xa e tɔɔrɔ , e xa gbilen e xa danxaniya fɔxɔ ra . N ma xɔnɛ kui , n nu e tɔɔrɔ hali taa gbɛtɛe kui . »
48005019	Sin	Yunubitɔɛ waxɔnfee nan ya : langoeɲa , sɛniyɛntareɲa , sɔn kobi ,
46003007	Grace	Mixi naxan sansi xɔri sima , a nun mixi naxan ye sama a ma , e tide mu gbo . Ala nan tide gbo , barima a tan nan a niya sansi xa mɔ .
46001007	Faith	wo bara Ala xa ki birin sɔtɔ , wo hayi mu na fe gbɛtɛ ma sɔnɔn , beemanu won Marigi Isa fa waxati wo naxan mamɛfe .
66014002	Description	N naxa xui nde mɛ koore ma , alɔ xure xungbe , xa na mu a ra alɔ galanyi . A nu luxi nɛ alɔ mixie nan nu kɔra bɔnbɔfe .
44010043	Faith	Namiɲɔnmɛ birin nu bara a xa fe fala , naxan na danxaniya a ma na kanyi xa yunubi xafarima nɛ a xili saabui ra . »
45002007	Faith	Naxee e tunnabɛxi wali fanyi rabafe ma , e xunnakeli , yigi , nun kisi fen Ala ra , Ala kisi fima nɛ e ma .
66001004	Grace	N tan Yaya , n bara yi sɛbɛli ti Isa xa danxaniyatɔɛ ɲama dɔxɔ solofere ma , naxee na Asi bɔxi ma . Ala xa hinnɛ nun bɔɲɛsa fi wo ma , Ala naxan na xoro , to , a nun tina . Xaxili solofere naxee na a xa mangɛ kibanyi ya i , nee fan bara hinnɛ wo ra ,
44019004	Faith	Awa , Pɔlu naxa a fala , « Yaya nu mixi xunxama ye xɔɔra nɛ tuubi xa fe ra . A nu a fala mixie bɛ , e xa danxaniya mixi nde ma naxan fama a tan xanbi ra . Na nan lanxi Isa ma . »
61002009	Violence	Na nan a masenxi , a won Marigi fata mixi fanyi fulunde fe xɔrɔxɔɛ kui , a man fata tinxintaree ragatade han kiiti lɔxɔɛ na fa tɛmui naxɛ .
58011016	Grace	Kɔnɔ e nu taa gbɛtɛ fenma naxan fan e kelide bɛ , taa naxan na ariyanna . Na kui , Ala mu yaagixi e ra , e xa a xili e Marigi Ala , barima a nu bara taa yailan e bɛ .
54004007	Recommendation	I naxa fe fufafu madɔxɔ kiini ra danxaniya mu naxan kui . I xa Ala fe suxu sɔɔbɛ ra .
66020009	Violence	Sie kelima nɛ duniɲa yire birin , e fa Ala xa ɲama rabilin a xa taa xanuxi kui . Kɔnɔ na tɛmui tɛ goroma nɛ kelife koore ma , a fa e sɔntɔ .
44010048	Description	A naxa yaamari fi fa e xa~e xunxa ye xɔɔra Isa xili ra . Na xanbi e naxa Piyɛri mayandi a xa lu e xɔnyi na saxanyi .
45002019	Grace	I laxi a ra a i tan nan findixi dɔnxuie raɲɛrɛma ra , a i tan nan findixi tɛ radɛxɛ ra mixie bɛ naxee na dimi kui .
62002025	Grace	Ala xa Mixi Sugandixi bara kisi laayidi tongo won bɛ , kisi naxan mu ɲɔnma abadan .
59003017	Description	Kɔnɔ fahaamui naxan kelixi koore ma , a sɛniyɛn , a mixi bɔɲɛ sama , a diɲɛma , a kinikinima , a kɛwali fanyi raminima , a mu mixi rafisama a boore bɛ , a mu filankafuiɲa rabama .
43003035	Faith	Baba Ala a xa Di xanuxi nɛ , a fe birin sa a bɛlɛxɛ .
61003009	Grace	Marigi mu dugundima a xa laayidi rakamalide , alɔ mixi ndee a maɲɔxunma ki naxɛ . A xa diɲɛ gbo wo mabiri , barima a mu wama mixi keren xa lɔɛ . A wama nɛ duniɲa mixi birin xa tuubi .
46007007	Grace	A xɔli n ma mixi birin xa lu alɔ n tan , kɔnɔ Ala mu mixi birin kima kɛɲa keren . A a ragirixi nde xa nɔ fe nde rabade , boore fan xa nɔ fe gbɛtɛ rabade .
46014001	Recommendation	Xanunteya xa lu wo bɔɲɛ kui . Wo kata wo xa Ala xa kie sɔtɔ a Xaxili Sɛniyɛnxi saabui ra . Wɔyɛnfe Ala xili ra , wo xa na nan singe fen .
47004006	Grace	Ala naxan a masenxi , « Naiyalanyi xa yanba dimi kui , » a tan bara a xa nɔrɛ masen muxu bɛ a xa Mixi Sugandixi saabui ra .
44018024	Description	Apolosi , Yuwifi nde naxan barixi Alesandire , a naxa Efɛsɛ li . A nu fata wɔyɛnde , a Kitaabui fan kolon .
58013012	Grace	Na nan a toxi , Isa fan to wa ɲama rasɛniyɛnfe a yɛtɛ wuli saabui ra , a naxa ɲaxankata taa fari ma .
56002015	Recommendation	I xa mixie kawandi yi fee ra . I xa mixie ralimaniya . I xa e rasi . I xa nɔndi makɛnɛn e bɛ i sɛnbɛ birin na . Mixi yo naxa yo i ma .
62004009	Grace	Ala xa xanunteya kolonma yi nan ma : Ala naxa a xa Di kerenyi xɛɛ duniɲa , alako won xa kisi a tan saabui ra .
43017024	Grace	« N Baba Ala , beenun duniɲa xa daa , i nu bara nɔrɛ fi n ma i xa xanunteya xa fe ra . A xɔli n ma n ma mixie , i naxee fixi n ma , nee fan xa lu n sɛɛti ma ariyanna , e xa n ma nɔrɛ to .
45003016	Sin	e dangi dɛdɛ , e kanari nun nimisɛ nan luma e xanbi ra .
58004014	Faith	Isa , won ma sɛrɛxɛdubɛ kuntigi xungbe , Ala xa Mixi Sugandixi , a to so ariyanna kui , won fan xa bira won ma danxaniya fɔxɔ ra won bara naxan makɛnɛn .
61001017	Grace	Baba Ala Nɔrɛ Xungbe Kanyi bara a binya , a xunnakeli fi a ma yi masenyi ra , « N ma Di xanuxi nan yi ki , n sɛɛwaxi naxan na . »
46012011	Description	Ala Xaxili keren nan na wali mɔɔli birin nabama . A kankan kima alɔ a a ɲanigexi ki naxɛ .
66008012	Description	Malekɛ naani nde to sara fe , soge , kike , nun tunbui itaxunxi saxan na , na dɔxɔde saxan nde naxa findi dimi ra . Nde naxa ba yanyi nun kɔɛ xa naiyalanyi ra .
44018017	Violence	Ɲama naxa salide xunmati Sositene suxu , e a bɔnbɔ kiiti banxi tande ma , kɔnɔ Galiyon mu e hansa .
43010039	Violence	Isa to na fala , mixie man naxa kata a suxude , kɔnɔ a naxa mini e bɛlɛxɛ .
47004016	Faith	Na kui , limaniya mu bama muxu yi ra . Hali muxu fate to na kanafe , muxu bɔɲɛ na fanfe lɔxɔ yo lɔxɔ ,
43012003	Description	Mariyama naxa sa narada labundɛ ture litiri tagi tongo . Narada tinsexi nan nu a ra , naxan sare xɔrɔxɔ ki fanyi . A naxa a maso Isa sanyie ma , a e mafuruku a xunsɛxɛ ra . Labundɛ ture xiri naxa din banxi birin na .
58011009	Faith	Danxaniya saabui ra , Iburahima naxa sabati na bɔxi ma , Ala nu bara naxan laayidi a bɛ . A naxa lu mɛnni alɔ xɔɲɛ a xa kiri banxie kui , alɔ Isiyaga nun Yaxuba , naxee findixi na kɛtongoe ra .
50003017	Recommendation	N ngaxakerenyie , wo xa n fɔxi raba . Mixi naxee ɲɛrɛ ki luxi alɔ muxu gbe , nee nan xa findi misaali ra wo bɛ .
48006002	Recommendation	Wo wo bore mali wo xa kote xaninde . Na kui , wo Ala xa Mixi Sugandixi xa sɛriyɛ nan natinmɛma .
59002024	Faith	Wo bara a to , adamadi xa kɛwali findima tinxinyi nan na a bɛ , a xa danxaniya gbansan xa mu a ra .
45009014	Faith	Won fa na ma di ? Won xa a fala a Ala mu tinxin ? Astɔfulahi !
45014001	Recommendation	Wo xa danxaniyatɔɛ rasɛnɛ hali a xa danxaniya mu tilin . Wo naxa a rakiiti a xa maɲɔxunyi birin xa fe ra .
66012007	Violence	Gere naxa mini koore ma . Minkayilu nun a xa malekɛe naxa na sube magaaxuxi nun a xa malekɛe gere ,
49004026	Recommendation	Xa wo xɔnɔ , wo naxa yunubi raba . Wo naxa a lu soge xa dula xɔnɛ na wo bɔɲɛ kui ,
60003009	Recommendation	Wo naxa fe ɲaaxi ɲɔxɔ fe ɲaaxi ra , wo naxa konbi ɲɔxɔ konbi ra . Wo lan nɛ wo xa duba wo bore bɛ , barima wo xilixi na nan ma , alako wo xa dubɛ sɔtɔ kɛ ra . A sɛbɛxi Kitaabui kui ,
43008029	Grace	N tan nun n Xɛɛma nan a ra . A mu n nabɛɲinxi , barima n a waxɔnfe nan nabama tɛmui birin . »
49006014	Recommendation	Na kui , wo xa ti nɛ . Wo wo tagi ixiri nɔndi ra . Wo tinxinyi findi wo kanke makantase ra .
66001020	Description	Yi tunbui solofere i naxee toxi n yirefanyi bɛlɛxɛ kui , e misaalixi Isa xa danxaniyatɔɛ ɲama dɔxɔ solofere xa malekɛe nan na . Yi lanpui xɛɛma daaxi solofere , e misaalixi Isa xa danxaniyatɔɛ ɲama dɔxɔ solofere nan na . »
58002009	Grace	Won munse toma ? Ala naxa Isa ragoro malekɛe bun ma waxati dondoronti kui , kɔnɔ Isa xa faxɛ naxa findi xunnakeli nun binyɛ ra a bɛ . Na kui , Ala naxa hinnɛ won na , a Isa faxa adamadi birin ɲɔxɔɛ ra .
50002013	Grace	Ala nan fe ragirima wo ma alako wo ɲanige xa lan a gbe ma , wo xa a waxɔnfe raba .
43015011	Grace	« N yi fee masenxi nɛ wo bɛ , alako n ma sɛɛwɛ xa lu wo bɛ , wo xa sɛɛwɛ xa kamali . »
54001001	Description	Won Nakisima Ala nun Isa , won xaxili tima naxan na , e n tan Pɔlu tixi Ala xa Mixi Sugandixi Isa xa xɛɛra nan na .
54002009	Recommendation	N man wama nɛ ginɛe xa dugie nan so naxee e suturama . E naxa e yɛtɛ raxunma xunsɛxɛ dɛnbɛxi ra , xɛɛma ra , gɛmɛ tofanyie ra , xa na mu a ra dugie ra , naxee sare xɔrɔxɔ .
43002015	Violence	Isa naxa luuti ndee yailan luxusinyi ra , a yulɛe birin keri hɔrɔmɔbanxi kui , a nun e xa ningee nun yɛxɛɛe . A naxa kɔbiri masarɛe xa kɔbiri rayensen bɔxi , a e xa teebilie rabira .
49002010	Grace	Ala xa wali fɔxi nan na won na . Yakɔsi , a bara won daa a xa Mixi Sugandixi Isa saabui ra , alako won xa nu wali fanyie raba , a bara naxee ti won ya i won xa nu ɲɛrɛ e ma .
60004012	Recommendation	N xanuntenyie , na ɲaxankatɛ naxa wo tɛrɛnna , wo naxan tofe . Fe nɛɛnɛ mu a ra .
66019007	Recommendation	Won xa sɛɛwa , won xa ɲɛlɛxin , won xa a binya , barima Yɛxɛɛyɔrɛ xa futi xiri tɛmui bara a li . A naxan dɔxɔma , a bara gɛ a yɛtɛ yailande .
49006017	Recommendation	Wo man xa kisi suxu naxan findixi wo xun makantase ra . Wo Ala Xaxili Sɛniyɛnxi xa santidɛgɛma fan suxu naxan findixi Ala xa masenyi ra .
44007024	Violence	A to Misiraka to a fe ɲaaxi niyafe Isirayilaka nde ra , Annabi Munsa naxa a ngaxakerenyi xa gere so , a naxa Misiraka faxa .
53003013	Recommendation	N ngaxakerenyie , wo naxa tagan fe fanyi rabafe ma .
46016013	Faith	Wo xa wo yɛtɛ mato , wo xa wo xa danxaniya rasabati , wo xa limaniya , wo xa wo sɛnbɛ so .
44007043	Sin	Wo bara Mɔlɔkɔ kuye batu , wo bara Remefan tunbui kuye batu , wo kuye naxee yailanxi wo bɛlɛxɛ ra . Na nan a toxi n fan wo xaninma Babilɔn xanbi ra . › »
53002015	Recommendation	Na kui , n ngaxakerenyie , wo sanyie xa xan danxaniya kui . Muxu wo xaran naxan na muxu xa kawandi nun bataaxɛ saabui ra , wo xa na suxu gben .
47005005	Grace	Ala won daaxi na kisi nan ma fe ra . A bara a yɛtɛ Xaxili ragoro won ma naxan a masenma a fama nɛ won kide ariyanna ra .
54002011	Recommendation	Ginɛe xa nu fe xaran sabari nun magore kui .
54005019	Recommendation	I naxa kalamui ramɛ danxaniyatɔɛ ɲama xa fori nde xa fe ra , xa seede firin , xa na mu a ra saxan , mu na fe toxi .
45016016	Recommendation	Wo xa wo bore xɛɛbu sunbui sɛniyɛnxi ra . Ala xa Mixi Sugandixi xa danxaniyatɔɛ ɲamae birin wo xɛɛbu .
66018019	Description	E fama nɛ xube masode e xunyi ma , e wa , e lu sunnunyi kui , e a fala , « Ɲaxankatɛ na na taa xungbe bɛ , ɲaxankatɛ na na taa bɛ kunkui kanyie bannaxi dɛnnaxɛ . Na taa bara findi gbengberenyi ra na waxati kerenyi kui . »
62003001	Grace	Wo xa a kolon , Baba Ala won xanuxi nɛ han a won xili « a xa die » . Won findixi a xa die yati yati nan na . Duniɲa mu nɔma won kolonde na ra , barima e mu Ala kolon .
60005005	Recommendation	Fonikee , wo fan xa wo yɛtɛ magoro forie bɛ . Wo xa wo yɛtɛ magoro wo bore bɛ , barima a sɛbɛxi , « Ala yɛtɛ igboe gerema nɛ , kɔnɔ a hinnɛma yɛtɛ magoree ra . »
45003004	Faith	Astɔfulahi . Adamadi birin findixi wule falɛ nan na , kɔnɔ a xa kolon a Ala nɔndi kanyi mu nɔma wule falade . A sɛbɛxi Kitaabui kui : « Na kui , i xa wɔyɛnyi findima nɔndi nan na . Kiiti luma i tan nan bɛ tɛmui birin . »
44009014	Violence	Sɛrɛxɛdubɛ kuntigie bara nɔɛ so a yi ra , a xa birin suxu naxee i xili maxandima . »
61002001	Sin	Mixi ndee nu na Isirayila ɲama ya ma , naxee nu a falama e yɛtɛ bɛ , a namiɲɔnmɛe , kɔnɔ wule falɛe nan nu nee ra . Karamɔxɔ wule falɛe fama lude wo fan ya ma , naxee xa xaranyi mixi ralɔɛma . Na kui , na wule falɛe bara e Marigi rabolo , naxan e xunsaraxi . Na fe bara e xun nakana .
43005018	Violence	Na tɛmui , Yuwifie naxa fe birin naba alako e xa a faxa , barima a nu malabu lɔxɔɛ sɛriyɛ kanama , a man nu a falama a Ala nan a Baba ra . Na na a ra e birin tide lanxi .
46011002	Faith	N bara wo matɔxɔ barima wo ratuma n ma fe ma tɛmui birin , wo man n ma yaamarie rabatuma .
44002025	Faith	« Dawuda nu Isa xa fe nan falafe yi masenyi ra . ‹ N Marigi toma tɛmui birin n ya i . A to na n sɛɛti ma , n mu nɔma birade .
60001023	Grace	Wo bara bari a nɛɛnɛ ra Ala xa masenyi saabui ra . Na masenyi misaalixi sansi xɔri nan na , naxan mu kanama abadan . A mu kanama alɔ sansi xɔri boore naxan sama bɔxi ma .
59005016	Recommendation	Na kui , wo xa wo xa yunubie fala wo bore bɛ , wo xa Ala maxandi wo bore bɛ , alako wo xa yalan . Tinxintɔɛ Ala maxandi naxan tima , na Ala maxandi xa wali sɛnbɛ gbo .
43006047	Faith	« N xa a fala wo bɛ a nɔndi ki ma , naxan na danxaniya n ma , a bara abadan kisi sɔtɔ .
43014018	Grace	« N mu wo raboloma xɛ de , wo xa lu alɔ kiridie . N man fama nɛ wo yire .
45003002	Grace	Iyo , yi fee tide gbo ki fanyi . A fɔlɛ ra , Ala a xa masenyi taxu Yuwifie nan na .
49006005	Recommendation	Konyie , wo xa wo marigie sago raba , naxee na wo xun ma yi duniɲa ma . Wo xa e binya , wo gaaxu e ya ra . Wo xa e sago raba wo nii ra , alɔ wo Ala xa Mixi Sugandixi sago rabama ki naxɛ .
45002004	Grace	Ka i yoxi nɛ Ala ma ba , a xa fanyi nun a xa diɲɛ nun a xa bɔɲɛ bɛxi to gboxi ? I mu a kolon a Ala a xa fanyi nan masenma i bɛ alako i xa tuubi ?
62005014	Faith	Won ma lanlanteya na a ma ki naxɛ , won bara a kolon a won ma duba birin suxuma nɛ naxan findixi a waxɔnfe ra .
45015013	Faith	Ala , a tan naxan xaxili tide fima , a xa wo rafe sɛɛwɛ nun bɔɲɛsa ra danxaniya kui a mɔɔli birin na . Na kui , xaxili tide luma nɛ wo bɛ tɛmui birin , Ala Xaxili Sɛniyɛnxi xa sɛnbɛ saabui ra .
43019041	Description	Bɔxi nde nu makɔrɛ Isa faxade ra , gaburi nɛɛnɛ nu bara yailan dɛnnaxɛ . Fure yo mu nu ragataxi a kui sinden .
66019020	Violence	Soe fiixɛ ragima naxa na sube ɲaaxi suxu , a nun na namiɲɔnmɛ wule falɛ , naxan nu bara mixie madaxu tɔnxumae ra , sube xa tɔnxuma nu saxi mixi naxee ma , a nun naxee nu bara na sube xa kuye batu . Na firinyie birin naxa woli tɛ nun soda xɔɔra .
45012020	Recommendation	A man sɛbɛxi , « Xa kaamɛ na i yaxui ma , i xa a ki donse ra . Xa ye xɔli na a ma , i xa a ki ye ra . Na kui a luxi nɛ alɔ i na tɛ wolee ibaganfe a xunyi ma . »
51003016	Recommendation	Ala xa Mixi Sugandixi xa masenyi fanyi xa lu wo bɔɲɛ kui . Wo xa wo bore xaran , wo man xa marasi nun lɔnni fi wo bore ma . Wo xa na raba suuki nun bɛɛti ra naxan fatanxi Ala Xaxili Sɛniyɛnxi ra . Wo xa Ala tantu na bɛɛtie ra , e xa keli wo bɔɲɛ yati yati nan kui .
51003019	Recommendation	Xɛmɛe , wo xa wo xa ginɛe xanu , wo naxa ɲaaxu e ra .
54005016	Recommendation	Xa danxaniyatɔɛ ginɛ bara kaaɲɛ ginɛ ndee sɔtɔ a xa mixie ya ma , a xa a yigiya alako a naxa findi kote ra danxaniyatɔɛ ɲama bɛ . Na kui , danxaniyatɔɛ ɲama nɔma nɛ kaaɲɛ ginɛe malide naxee na e kerenyi ma .
62005011	Grace	Na seedeɲɔxɔya a masenma a Ala kisi fixi won ma a xa Di nan saabui ra . Na kisi mu ɲɔnma abadan .
62005012	Faith	Mixi naxan birama Ala xa Di fɔxɔ ra , na kanyi bara kisi , kɔnɔ mixi naxan mu birama Ala xa Di fɔxɔ ra , na kanyi mu kisima .
43008036	Grace	Na kui , xa Ala xa Di wo xɔrɛya , a lima wo xɔrɛya nan yati sɔtɔxi . »
49003013	Faith	Na kui , n bara wo maxandi limaniya naxa ba wo yi n ma tɔɔrɛ kui wo xa fe ra , barima a findima wo bɛ xunnakeli nan na .
45016018	Sin	Na mixi mɔɔlie mu walima won Marigi Ala xa Mixi Sugandixi xa bɛ . E birama e yɛtɛ furi nan fɔxɔ ra , e nu fa lɔnnitaree madaxu wɔyɛn ɲɔxunmɛe nun matɔxɔɛ ra .
45001029	Sin	E bɔɲɛ rafexi tinxintareya mɔɔli birin na : wali kobi rabafe , wasatareya , ɲaaxuɲa . Milanteya , mixi faxafe , mixi tagi isofe , mixi mayendenfe , nun ya ixareya mu ɲɔnma e tagi .
55001014	Recommendation	Ala naxan taxuxi i ra , i xa mɛɛni na ma Ala Xaxili Sɛniyɛnxi saabui ra , naxan sabatixi won i .
48006008	Faith	Mixi naxan birama a yɛtɛ waxɔnfe ɲaaxi fɔxɔ ra , a fama nɛ sɔntɔde na xaxili kobi xa fe ra . Kɔnɔ mixi naxan birama Ala Xaxili waxɔnfe fɔxɔ ra , a fama kiside Ala Xaxili nan saabui ra .
46010009	Recommendation	Won naxa Marigi mato alɔ ndee a mato ki naxɛ e ya ma , bɔximasee naxee faxa .
46013005	Recommendation	a mu xurutareɲa rabama , a mu a yɛtɛ xa geeni fenma , a mu xɔnɔma . Gbɛsɛnxɔnnɛya mu luma a bɔɲɛ kui ,
66009009	Description	Wure makantase nu na e kanke ma , e gabutenyie nu xui raminima alɔ sɔɔri ragise xui , soe gbegbe naxan bɛndunma .
43015022	Sin	Xa n mu sa fa wɔyɛnde e bɛ nu , e mu yunubi sɔtɔma nu . Kɔnɔ yakɔsi , e mu fa nɔma sese falade naxan kiiti fanma e ra .
51004005	Recommendation	Wo xa wo ɲɛrɛ xaxilimaya ra danxaniyataree ya tode ra . Wo xa na raba sinnanyi ma a raba waxati .
45006006	Faith	Won xa a kolon a won ma fe fori bara banban wuri magalanbuxi ma a nun Marigi Isa ra , alako won yuge fori xa masara naxan nu yunubi rabama , won naxa findi yunubi xa konyie ra sɔnɔn .
62003010	Sin	Ala xa die nun Ibulisa xa die tagi rasama yi ki nɛ : Naxan mu tinxin , Ala xa di mu a ra . Naxan mu a boore adamadie xanuma , a mu Ala kolon .
45008007	Sin	Naxee e xaxili luxi e yɛtɛ waxɔnfe yi , e findixi Ala yaxuie nan na . E mu Ala xa sɛriyɛ rabatuma , e ɲan mu nɔma a rabatude .
44002026	Faith	Na nan a toxi n bɔɲɛ na sɛɛwɛ kui , n dɛ fan a xa fe masenma ɲɛlɛxinyi ra . N fate fan malabuma nɛ bɔɲɛsa kui ,
46010020	Sin	N xa a fala wo bɛ , kuye batuie sɛrɛxɛ bama ɲinnɛe nan bɛ , e mu a bama Ala xa bɛ . N tan mu tinma wo nun ɲinnɛe xa lu fe keren .
44013001	Description	Namiɲɔnmɛe nun karamɔxɔe nu na Antiyɔki danxaniyatɔɛ ɲama tagi : Baranabasi , Simeyɔn naxan xili sa Nigeri , Lususi Sirenika , Manahɛn , nun Sɔlu . Manahɛn nun mangɛ Herode nan xuru yire keren .
49005006	Recommendation	Wo naxa a lu mixi yo xa wo madaxu wɔyɛnyi fufafu ra . Yi yunubi mɔɔlie xa fe ra , Ala xa xɔnɛ goroma nɛ mixie ma naxee mu a xui suxuma .
56001011	Sin	Fo won xa e dɛ balan . E bara denbaya ndee kana , barima e na e xaranfe fee nan na naxee mu daxa . E na birin nabama e yɛtɛ xa geeni tinxintareya nan ma fe ra .
43013011	Sin	A a fala nɛ a e birin mu sɛniyɛnxi , barima a a fɔxirabirɛ kolon naxan fama a yanfade .
43010001	Sin	« N xa nɔndi fala wo bɛ , muɲɛti nun suute mu soma gɔɔrɛ naadɛ ra . E tuganma nɛ sansanyi xun ma .
61002015	Sin	E bara kira tinxinxi bɛɲin , e fa bira Beyori xa di Balami xa kira fɔxɔ ra , naxan nu wama wali tinxintare sare xɔn ma .
44014005	Violence	Girɛkikae nun Yuwifie nun e xa mangɛe naxa lan e xa fe ɲaaxi dɔxɔ e ma , e man xa e magɔnɔ han e xa faxa .
43021017	Description	A man naxa gbilen a maxɔrin na a saxan nde , « Simɔn , Yaya xa di , i n xanuxi ? » Piyɛri naxa sunnun Isa to a maxɔrin sanmaya saxan nde , « I n xanuxi ? » A naxa a yaabi , « Marigi , i tan fe birin kolon . I tan a kolon n i xanuxi ki naxɛ . » Isa naxa a fala a bɛ , « Mɛɛni n ma yɛxɛɛe ma .
66021027	Sin	Se sɛniyɛntare yo mu soma naa , mixi naxan fe xɔnxi rabama nun mixi naxan wule falama , e fan mu soma naa . Mixi naxee xili sɛbɛxi Yɛxɛɛyɔrɛ xa kisi buki kui , e gbansan nan soma na .
66017004	Sin	Na ginɛ nu maxirixi donma gbeeli tofanyi nan na , kɔnmagore , bɛlɛxɛrasoe , nun xurundɛ tofanyie nu na a yi ra naxee yailanxi xɛɛma nun gɛmɛ tofanyie ra . Pɔɔti xɛɛma daaxi suxuxi a yi ra , fe xɔnxi sɛniyɛntaree nu na a kui , naxee misaalixi a xa wali ɲaaxi ra .
51003014	Recommendation	Naxan dangi a birin na , wo xa wo bore xanu barima na findima lanyi fanyi ra .
43012023	Description	Isa naxa e yaabi , « Waxati bara a li Adama xa Di xa xunnakeli xa makɛnɛn .
45002022	Sin	I tan naxan a falama a mixie naxa yɛnɛ raba , i yɛnɛ rabama ! I tan naxan yele na kuye batufe ra , i kuye batude see muɲama !
45007008	Sin	Kɔnɔ yunubi naxa fɛɛrɛ sɔtɔ yaamari ra , a milanteya mɔɔli birin naso n bɔɲɛ ma , barima sɛriyɛ mu na dɛnnaxɛ , yunubi fan mu luma naa .
44026017	Grace	N i ratangama nɛ Yuwifie ma nun si gbɛtɛe ma , n i xɛɛma naxee ma , alako i xa e yae rabi ,
56003003	Sin	A singe won fan nu daxuɲa nan nabama . Yaamari matandimae nan nu won na . Won nu bara lɔɛ kira xɔn . Won nu bara bira won yɛtɛ waxɔnfe fɔxɔ ra a nun duniɲa fe mɔɔli birin fɔxɔ ra , han na nu bara won findi konyie ra . Won nu won ma duniɲa xaninma ɲaaxuɲa , tɔɔnɛ , gbɛsɛnxɔnnanteya , nun maraɲaaxuɲa nan kui . Won fan mu nu rafan mixie ma .
54005021	Recommendation	N bara yi yaamarie fi i ma , Ala , a xa Mixi Sugandixi Isa , nun malekɛ sugandixie ya xɔri . I xa yi yaamarie rabatu tinxinyi kui . I naxa mixi yo rafisa a boore bɛ .
58010035	Recommendation	Wo naxa fe rabolo , wo xaxili tixi naxan na , barima na sare gbo .
46004002	Faith	Xa fe nde taxuxi mixi ra , a lanma a xa na rawali a rawali ki ma .
44009043	Description	Piyɛri naxa xi wuyaxi raba Yafa , Simɔn garange xɔnyi .
46003016	Grace	Wo mu a kolon wo findixi Ala xa hɔrɔmɔbanxi nan na ? Ala Xaxili sabatixi wo bɔɲɛ i .
58010019	Faith	N ngaxakerenyie , na kui won bara limaniya sɔtɔ sofe ra na yire sɛniyɛnxi fisamante kui Isa wuli saabui ra .
43008021	Sin	Isa man naxa a masen e bɛ , « N fama nɛ sigade . Wo n fenma nɛ , kɔnɔ wo lɔɛma nɛ wo xa yunubie xa fe ra . N sigama dɛnnaxɛ , wo tan mu nɔma sigade naa . »
51003012	Recommendation	Ala wo tan nan sugandixi , wo bara findi sɛniyɛntɔɛe ra , Ala xanuntenyie . Wo lan nɛ wo xa kinikini mixi ma , wo bɔɲɛ xa fan , wo xa wo yɛtɛ magoro , wo bɔɲɛ xa bɛxi , wo xa diɲɛ .
43012026	Faith	Xa naxan yo wama n ma wali suxufe , a xa bira n fɔxɔ ra nɛ , n tan na lu dɛdɛ , n ma walikɛ fan na naa . Xa naxan yo n ma wali suxu , Baba Ala a kanyi binyama nɛ . »
54003004	Description	A xa fata a yɛtɛ xa denbaya raɲɛrɛde , a xa die xa lu a xa yaamari bun ma xurui kui ,
52005011	Recommendation	Na kui , wo xa wo bore ralimaniya , wo xa wo bore sɛnbɛ so alɔ wo darixi a raba ra ki naxɛ .
62003011	Recommendation	Masenyi nan ya wo naxan mɛxi kabi a fɔlɛ : Won xa won bore xanu .
46007026	Recommendation	N tan bɛ , a fisa xa ginɛdimɛdi mu dɔxɔ xɛmɛ taa sinden , barima yi waxati a xɔrɔxɔ .
43003001	Description	Yuwifi kuntigi nde nu na Farisɛnie ya ma , naxan xili Nikodemu .
59002025	Description	Langoe ginɛ Raxabi fan xa kɛwali xa mu findi tinxinyi ra a bɛ , a to xɛɛrae rasɛnɛ a xɔnyi , a kira masen e bɛ e e gima naxan na ?
54002015	Faith	Kɔnɔ Ala ginɛ rakisima a xa di bari nan kui , xa a luma danxaniya , xanunteya , nun sɛniyɛnyi kui , alɔ a lanma ki naxɛ .
44013017	Grace	Isirayila ɲama Marigi Ala bara won babae sugandi . A naxa e rawuya Misira bɔxi ma . Na xanbi a naxa e ramini naa a sɛnbɛ ra .
44015008	Grace	Awa , Ala naxan mixi sondonyi kolon , na bara seedeya raba e bɛ , a a Xaxili Sɛniyɛnxi fi e ma alɔ won tan .
59002011	Sin	barima naxan a falaxi , « I naxa yɛnɛ raba , » a tan nan man a falaxi , « I naxa faxɛ ti . » Hali i mu yɛnɛ raba , kɔnɔ xa i faxɛ ti , i findixi Ala xa sɛriyɛ matandila nan na .
43010028	Grace	N tan abadan kisi nan fima e ma . E mu lɔɛma abadan , sese man mu e bama n yi ra .
45016020	Grace	Ala , a tan naxan bɔɲɛsa fima , a gbe mu luxi a xa Sentanɛ ibutuxun wo sanyi bun . Won Marigi Isa xa hinnɛ wo ra .
55003005	Sin	A luxi nɛ alɔ e diinɛ nan nabatuma , kɔnɔ e bara e kobe raso a sɛnbɛ ra . I xa i makuya na mixi mɔɔlie ra .
45012005	Description	Won fan na na ki nɛ . Hali won to wuyaxi , won birin bara findi fate keren na Ala xa Mixi Sugandixi saabui ra . Won luxi nɛ alɔ fate salonsee naxee fatuxi Isa fate ra won man fatu won bore ra , won birin findi fate keren na .
56003008	Faith	Nɔndi masenxi nan na ki . A xɔli n ma i xa na fee masen a fanyi ra , alako naxee bara danxaniya Ala ma , e xa fe birin naba alako e xa bira fe fanyi raba fɔxɔ ra . Na fee findixi fe hagigɛ fanyie nan na mixi birin bɛ .
59002023	Faith	Na kui , a naxa raba alɔ a sɛbɛxi Kitaabui kui ki naxɛ , « Iburahima naxa la Ala ra . Alatala fan naxa na findi tinxinyi ra a bɛ . » Iburahima xili naxa fala « Ala xanuntenyi » .
59002001	Faith	N ngaxakerenyie , wo naxa mixie rafisa e boore bɛ , barima wo danxaniyaxi won Marigi Isa Nɔrɛ Kanyi nan ma , Ala xa Mixi Sugandixi .
45003013	Sin	E dɛ findixi gaburi dɛ ibixi nan na , e nɛnyi findixi mixi mayenden se nan na . Bɔximase xɔnɛ nan minima e dɛ kiri ra ,
49005028	Recommendation	Xɛmɛe lanma e xa e xa ginɛe xanu na mɔɔli nan na . E xa e xanu alɔ e e yɛtɛ fate xanuxi ki naxɛ . Naxan a xa ginɛ xanuma , a a yɛtɛ nan xanuxi .
45009030	Faith	Won fa na ma di ? Si gbɛtɛ naxee mu nu katama e xa tinxinyi sɔtɔ Ala ya i , e tan bara fa a sɔtɔ danxaniya saabui ra ,
54003009	Faith	E xa Ala xa danxaniya masenyi ragata e xaxili fanyi kui .
54006002	Recommendation	Konyi naxee marigi findixi danxaniyatɔɛe ra , na konyie naxa yo e marigi ma , a falafe ra a e ngaxakerenyie nan e ra . A lanma e xa e xa yaamari rabatu a fanyi ra dangife a singe ra , barima e na walife e ngaxakerenyi xanuxie nan bɛ . I xa mixie xaran yi yaamarie ra .
45003003	Faith	Kɔnɔ xa a sa li go , ndee na e ya ma e kobe rasoxi Ala ra , na nɔma a niyade Ala fan xa a kobe raso e ra ?
43019034	Violence	kɔnɔ sɔɔri nde naxa a sɛɛti sɔxɔ tanbɛ ra , ye nun wuli naxa mini keren na .
43015012	Recommendation	« N ma yaamari findixi yi nan na : Wo wo bore xanu alɔ n wo xanuxi ki naxɛ .
45006013	Recommendation	Wo naxa wo fate rabolo yunubi yi , a xa findi fe kobi rabase ra . Wo xa wo yɛtɛ birin sa Ala sagoe alɔ mixi naxee kelixi faxɛ ma , e kisi . Wo fate birin xa findi tinxinyi rabase nan na Ala bɛ
58010039	Faith	Won mu findixi fe rabɛɲinyie xa ra , naxee xa fe xun nakanama . Won tan findixi danxaniyatɔɛe nan na , naxee kisima .
45011026	Grace	Na kui , Isirayila birin fama nɛ rakiside , alɔ a sɛbɛxi ki naxɛ : « Mixi xunsarama fama nɛ keli Siyoni , a Yaxuba bɔnsɔɛ ba Ala kolontareya fɔxɔ ra .
52002015	Violence	E tan Yuwifie nan Marigi Isa nun namiɲɔnmɛe faxa , e muxu fan ɲaxankata . E xa fe mu Ala kɛnɛnxi . E to muxu tɔɔrɔma muxu xa kawandi wali kui , e ɲaaxuma mixi birin na .
58010026	Sin	Xa a sa li , won Ala xa nɔndi kolon , kɔnɔ won man nu fa lu yunubi raba ra won ɲanige ra , sɛrɛxɛ gbɛtɛ mu na sɔnɔn naxan nɔma won ma yunubie xafaride ,
49002006	Grace	Ala to bara won nakeli faxɛ ma won nun a xa Mixi Sugandixi ra , a bara won naso ariyanna , a won dɔxɔ a fɛ ma .
49004025	Recommendation	Na kui , won xa wule lu , won xa nɔndi nan fala won bore bɛ , barima won findixi fate keren salonyie nan na .
48002005	Faith	Kɔnɔ muxu mu tin na xaxili ra fefe ma , alako wo naxa ba Isa xa nɔndi kira xɔn ma .
46014013	Recommendation	Naxan xui gbɛtɛe falama , a xa Ala maxandi alako a man xa fata na xui madangide a booree bɛ .
44009001	Violence	Na tɛmui birin , Sɔlu nu kɔnkɔxi Marigi fɔxirabirɛe ma , a xa e faxa . A naxa siga sɛrɛxɛdubɛ kuntigi xɔn
43017013	Description	Kɔnɔ n to fafe i yire nɛ yi ki , n yi fee falama duniɲa ma , alako n ma sɛɛwɛ xa lu e bɛ , a xa lu e bɔɲɛ ma a kamalixi ra .
60004013	Recommendation	Tɔɔrɔfe alɔ Ala xa Mixi Sugandixi tɔɔrɔ ki naxɛ , na xa findi sɛɛwɛ ra wo bɛ , alako wo man xa ɲɛlɛxin a xa nɔrɛ masen lɔxɔɛ .
44011006	Description	N naxa a igbɛ a fanyi ra . N naxa xurusee , wula subee , bubusee , nun xɔni birin to a kui .
51003008	Recommendation	Kɔnɔ yakɔsi , wo xa yi fe birin bɛɲin : bɔɲɛte , geresofe , fe ɲaaxi , mixi xili kanafe , nun konbi .
44018003	Description	barima e nu wali keren nan nabama , kiri banxi rafalafe . A naxa lu e xɔnyi , e nu wali naa .
45006012	Sin	Na nan a toxi a mu lan yunubi xa nɔ wo nii ra sɔnɔn , alako wo naxa bira wo nii waxɔnfe kobie fɔxɔ ra .
53003012	Recommendation	Muxu bara na mixie yamari , muxu e rasi Ala xa Mixi Sugandixi won Marigi Isa xili ra , e xa wali bɔɲɛsa kui alako e xa nɔ e yɛtɛ balode .
44007009	Sin	« Won benbae naxa Yusufu tɔɔnɛ , e naxa a mati , a naxa findi konyi ra Misira bɔxi ma .
44011028	Description	Naxan nu xili Agabu , na naxa ti , a fa a fala Ala Xaxili Sɛniyɛnxi saabui ra , a kaamɛ xungbe fama sinde duniɲa birin ma . Na fe raba mangɛ Kilɔdi xa waxati nɛ .
44020036	Description	A to gɛ wɔyɛnde , a naxa a xinbi sin , e birin naxa Ala maxandi .
48005024	Faith	Ala xa Mixi Sugandixi Isa fɔxirabirɛe bara yunubitɔɛ waxɔnfe rabɛɲin a nun fe ɲaaxi birin .
59001002	Recommendation	N ngaxakerenyie , wo xa sɛɛwa tɔɔrɛ mɔɔli birin kui ,
62001006	Sin	Xa won a fala won nun Ala na a ra , kɔnɔ won ɲɛrɛma dimi kui , won bara wule fala , won mu ɲɛrɛfe nɔndi kira xɔn ma .
44010011	Description	A naxa koore to a rabixi , se nde naxa goro bɔxi alɔ dugi , a xirixi a tunxun naanie ma .
44002009	Description	Paratokae , Medekae , Elamakae , naxee sabatixi Mesopotamiya , Yudaya , Kapadose , Pontu , Asi ,
51001010	Faith	Wo xa wo ɲɛrɛ alɔ won Marigi wama a xɔn ma ki naxɛ . Wo xa fe fanyi mɔɔli birin naba . Wo xa Ala kolon a fanyi ra .
54001018	Recommendation	N ma di Timote , n bara yi marasi fi i ma , naxan lanxi na namiɲɔnmɛ masenyie ma naxee nu falaxi i xa fe ra . I xa na masenyi rakamali , i xa gere fanyi so
66019001	Faith	Na to dangi , n naxa ɲama xungbe xui mɛ koore ma a fala ra , « Ala tantu . Kisi , xunnakeli , nun sɛnbɛ na muxu Marigi Ala bɛ ,
49002001	Grace	Wo fan nu findixi mixi faxaxie nan na wo xa fe kobie nun wo xa yunubie xa fe ra
46010021	Sin	Wo mu nɔma minse minde Marigi xili ra , wo man xa minse min ɲinnɛe xili fan na . Wo mu nɔma taami donde Marigi xili ra , wo man xa taami don ɲinnɛe xili ra .
49005003	Recommendation	Kɔnɔ langoeɲa , milɛ , nun sɛniyɛntareɲa mɔɔli yo naxa lu wo yi ra . E xa fe ɲan naxa fala wo tagi , barima na mu lan sɛniyɛntɔɛe ya ma .
56001015	Sin	Se birin sɛniyɛn sɛniyɛntɔɛe bɛ , kɔnɔ sese mu sɛniyɛn sɛniyɛntaree nun danxaniyataree tan bɛ . E xaxili nun e sondonyi birin bara manɔxɔ .
44009021	Description	Naxee birin a xui mɛ , e dɛ naxa ixara . E naxa a fala , « Yi xɛmɛ xa mu nu mixie ɲaxankatama Darisalamu , naxee nu maxandi tima Isa xili ra ? A mu faxi xɛ be , a xa e xanin e xirixi ra sɛrɛxɛdubɛ kuntigie xɔn ? »
58008006	Description	Kɔnɔ yakɔsi Ala xa Mixi Sugandixi bara wali sɔtɔ naxan tide gbo boore sɛrɛxɛdubɛe xa wali bɛ tife ra Ala nun adamadie tagi . A tide gbo barima a faxi saatɛ naxan na , na fan saatɛ fori bɛ . A xa saatɛ mabanbanxi laayidie nan na , naxee fan dangi laayidi forie ra .
50001021	Faith	N ma duniɲɛigiri kui , n birama nɛ Ala xa Mixi Sugandixi fɔxɔ ra . N ma faxɛ findima fe fanyi nan na n bɛ ,
50001006	Faith	N a kolon , Ala , naxan wali fanyi fɔlɔxi wo tagi , a fama nɛ a rakamalide a xa Mixi Sugandixi Isa fa lɔxɔɛ .
62005020	Faith	Won man a kolon a Ala xa Di bara fa . A xaxili fanyi nan fixi won ma , alako won xa Ala Nɔndi Kanyi kolon . Won nun Ala Nɔndi Kanyi nan a ra a xa Di Isa saabui ra , a xa Mixi Sugandixi . A tan nan na Ala Nɔndi Kanyi ra , naxan kisi fixi won ma abadan .
45012018	Recommendation	Wo xa wo nɔ fe birin naba alako lanyi xa lu wo nun mixi birin tagi .
58010023	Faith	Won xa won xaxili ti Ala ra tunnabɛxi kui , barima naxan laayidi tongoxi won bɛ , a mu nɔma na kanade .
43014027	Grace	« N bɔɲɛsa fima wo ma naxan fatanxi n tan na , naxan mu kelixi duniɲa ma . Wo naxa kɔntɔfili , wo naxa gaaxu .
47005006	Faith	Na nan a toxi won limaniyaxi . Won a kolon , danmi won nii sabatixi yi fate i , won makuya Marigi ra .
43012047	Grace	Xa naxan yo n xui mɛ , kɔnɔ a mu a rabatu , n tan mu na kanyi makiitima , barima n mu faxi duniɲa makiitide xɛ . N faxi duniɲa rakiside nɛ .
62003012	Sin	Won naxa lu alɔ Kabila , naxan fatan Sentanɛ ra , a fa a xunya yati faxa . A na raba munfe ra ? A na raba nɛ barima a ɲɛrɛ ki mu nu gɛxi tinxinde alɔ a xunya ɲɛrɛ ki .
66016020	Description	Surie nun geyae naxa lɔɛ .
58011012	Description	Na nan a to , xɛmɛ keren saabui ra , xɛmɔxi naxan mu nu nɔma di sɔtɔde sɔnɔn , na naxa bɔnsɔɛ xungbe sɔtɔ , « naxan xasabi maniyaxi tunbuie xasabi ra naxee na koore ma , a nun mɛyɛnyi xasabi ra naxan na baa dɛ ra . E kɔnti mu nɔma kolonde . »
54001017	Faith	Mangɛ Ala Kerenyi , naxan mu faxama , naxan mu toma , binyɛ nun nɔrɛ xa lu a bɛ abadan . Amina .
66014007	Faith	A naxa a fala a xui itexi ra , « Wo xa gaaxu Ala ya ra , wo xa a matɔxɔ , barima a xa kiiti waxati bara a li . Wo xa wo igoro a bɛ , naxan koore , bɔxi , baa , nun dulonyie daaxi . »
44006001	Description	Na tɛmui , Isa fɔxirabirɛe kɔnti xun to nu masama , Yuwifie naxee Girɛki xui falama , e naxa e mawa Yuwifie xɔn naxee Eburu xui falama , barima lɔxɔ yo lɔxɔ donse itaxunma tɛmui naxɛ , e nu nɛɛmuma nɛ kaaɲɛ ginɛe ma naxee Girɛki xui falama .
60002021	Grace	Wo xilixi na nan ma , barima Isa fan tɔɔrɔ nɛ wo bɛ , na fa findi misaali ra wo bɛ wo birama naxan fɔxɔ ra .
53003010	Recommendation	Muxu nu na wo ya ma tɛmui naxɛ , muxu yi yaamari nan fi wo ma : « Naxan yo mu tinma walide , hali wo mu na kanyi ki bande . »
43003016	Grace	Ala duniɲa xanu nɛ han a naxa a xa Di kerenyi fi , alako mixi yo naxan na danxaniya a ma , a naxa lɔɛ , a xa kisi nɛ abadan .
44019015	Description	Ɲinnɛ naxa e yaabi , « N Isa nun Pɔlu kolon , kɔnɔ n mu wo tan kolon feo ! »
66019019	Violence	N naxa na sube to , a nun duniɲa mangɛe nun e xa sɔɔrie . E birin nu malanxi alako e xa na soe fiixɛ ragima nun a xa sɔɔri gali gere .
44027002	Description	Muxu nun Arisitaraki , naxan keli Tɛsaloniki Masedon bɔxi ma , naxa baki kunkui kui naxan keli Adiramiti . A nu lan a xa dangi Asi sɛɛti ma .
58013003	Recommendation	Wo xa ratu geelimanie ma nun mixie ma naxee ɲaxankataxi . Wo xa fe fanyi raba e bɛ alɔ wo birin na fate bɛndɛ keren nan kui .
51003017	Recommendation	Wo fe naxan birin falama , wo fe naxan birin nabama , wo xa na birin naba wo Marigi Isa xili ra . Wo xa Baba Ala tantu Isa saabui ra .
48006006	Recommendation	Mixi naxan xaranyi sɔtɔma Ala xa masenyi xa fe ra , a lanma a xa a karamɔxɔ ki fe fanyi mɔɔli birin na .
44007005	Description	A mu lingira yo fi a ma yi bɔxi kui hali santide . Kɔnɔ a naxa laayidi tongo a bɛ , a fama yi bɔxi fide a tan nun a bɔnsɔɛ nan ma , hali a faxa xanbi . Na waxati di yo mu nu na a bɛ sinden . »
44007019	Description	Na mangɛ naxa won ma ɲama yanfa . A naxa won benbae ɲaxankata , han a naxa e yaamari e xa e xa diyɔrɛe wɔlɛ , alako e xa faxa .
43020003	Description	Na kui , Piyɛri nun Isa na fɔxirabirɛ boore fan naxa mini sigafe ra gaburi yire .
44024016	Faith	Na nan a toxi n nan n yɛtɛ karaxanma alako n xa n ma simaya radangi bɔɲɛ fiixɛ kui Ala nun mixie tagi .
65001013	Description	E luxi alɔ baa mɔrɔnyie naxee xunfɛ raminima . Na xunfɛ misaalixi na mixie xa fe ɲaaxie nan na . E luxi alɔ tunbui naxee ragataxi koore ma , e nu lintan dimi kui abadan .
48001012	Description	N mu a sɔtɔ mixi xa ra . Mixi yo mu n xaranxi a ra . Ala xa Mixi Sugandixi Isa yati nan a masenxi n bɛ .
45007005	Sin	Barima , won to nu ɲɛrɛma won yɛtɛ waxɔnfe kobie ma , sɛriyɛ nu won bɔɲɛ ratema yunubi rabafe ma . Won to nu biraxi na waxɔnfe kobie fɔxɔ ra , nee nu won xun tixi faxɛ nan na .
54002007	Faith	A n tan nan tixi kawandila , xɛɛra , nun karamɔxɔ ra si gbɛtɛe bɛ danxaniya nun nɔndi xa fe ra . N na na nɔndi nan falafe , wule mu a ra .
62003024	Faith	Mixi naxan Ala xa sɛriyɛ rabatuma , na kanyi nun Ala na a ra . A a kolonma Ala Xaxili Sɛniyɛnxi nan ma , Ala naxan fixi won ma .
46010024	Recommendation	Mixi naxa a yɛtɛ kan xa munafanyi gbansan xa fen , a xa a boore xa munafanyi fan fen .
45012016	Recommendation	Wo xa lan wo bore ma . Wo naxa wo yɛtɛ igbo , yɛtɛ magore nan xa rafan wo ma . Wo naxa wo yɛtɛ maɲɔxun lɔnnilae ra .
49004031	Recommendation	Wo xa wo yi ba yi fe mɔɔli birin na : xɔnɛ , bɔɲɛte , ɲaaxuɲa , ɲɔxɔnsɔsɔɛ , konbi , a nun fe kobi mɔɔli birin .
51001025	Faith	N bara findi danxaniyatɔɛe ɲama xa walikɛ ra . Ala bara n xɛɛ n xa a xa masenyi birin tagi raba wo bɛ .
66001014	Description	A xunyi nun a xunsɛxɛ nu fiixɛ alɔ yɛxɛɛ xabe fiixɛ , xa na mu a ra balabalanyi . A yae nu yanbama alɔ tɛ .
47004015	Grace	Muxu tinxi na tɔɔrɛ birin na wo xa fe ra . Muxu tɔɔrɔma nɛ alako mixi gbegbe xa Ala xa hinnɛ kolon , e fa tantui nun matɔxɔɛ rasiga a ma .
43006056	Faith	Naxan n sube donma , a n wuli min , n bara sabati na kanyi i , a fan bara sabati n fan i .
43011027	Faith	A naxa a yaabi , « Iyo , Marigi ! N laxi a ra a i tan nan na Ala xa Mixi Sugandixi ra , Ala xa Di , naxan lan a xa fa duniɲa ma . »
44002042	Faith	E nu e tunnabɛxima xɛɛrae xa xaranyi ma . E naxa lu ngaxakerenya kui . E man naxa e tunnabɛxi taami itaxunfe nun Ala maxandife ma .
58001009	Grace	Tinxinyi nan nafan i ma . Ɲaaxuɲa mu rafan i ma fefe ma . Na nan a toxi , Marigi , i Marigi Ala bara i sugandi sɛɛwɛ kui . I findixi fisamante nan na dangife i booree ra . »
44012002	Violence	A naxa Yaki , Yaya taara , faxa santidɛgɛma ra .
55002016	Recommendation	Wɔyɛn ɲaaxi fufafu lu na , barima naxee na mɔɔli falama , e xa kaafiriɲa xun nan tun masama .
62003015	Sin	Mixi naxan a boore adamadi xɔnma , na kanyi luxi nɛ alɔ faxɛti . Wo a kolon a kisi mu na faxɛti bɛ .
43021015	Faith	E to gɛ e dɛ ibade , Isa naxa Simɔn Piyɛri maxɔrin , « Simɔn , Yaya xa di , i n xanuxi dangi yie birin na ? » A naxa a yaabi , « Iyo , Marigi . I tan a kolon n i xanuxi ki naxɛ . » Isa naxa a fala a bɛ , « Mɛɛni n ma yɛxɛɛ yɔrɛe ma . »
46012008	Grace	Ala Xaxili ndee kima xaxilimaya masenyi ra , a ndee kima fe kolonyi masenyi ra ,
44007013	Description	E xa sigɛ firin nde , Yusufu naxa a yɛtɛ masen a fafaxakerenyie bɛ , Misira mangɛ fan naxa Yusufu xabilɛ rakolon .
60003010	Recommendation	« Naxan wama simaya ɲɔxunmɛ xɔn ma , hɛɛri gbo naxan kui , na kanyi naxa fe kobi fala , wule naxa mini a dɛ kui .
44004032	Description	Danxaniyatɔɛ ɲama birin bɔɲɛ ma fe naxa lu keren . Mixi yo mu a falama a keren gbe nan na se nde ra , kɔnɔ se birin naxa findi birin gbe ra .
46015003	Grace	N nu bara masenyi hagigɛ ti wo bɛ , n naxan sɔtɔ . A tan nan ya . Ala xa Mixi Sugandixi naxa faxa won ma yunubie xafari fe ra , alɔ a nu sɛbɛxi ki naxɛ .
66018024	Violence	Namiɲɔnmɛe nun sɛniyɛntɔɛe wuli bara mini i xɔnyi , a nun naxee kɔn bara raxaba bɔxi ma . »
44013048	Faith	Mixi naxee mu findixi Yuwifi ra , nee to na mɛ , e naxa sɛɛwa . E naxa e Marigi xa wɔyɛnyi matɔxɔ . Naxee birin nu sugandixi kisi fe ra , nee naxa danxaniya .
66022020	Description	Yi seede naxan seedeɲɔxɔya baxi , a xa masenyi nan ya , a naxɛ , « Iyo , a gbe mu luxi n xa fa . » Amina . Marigi Isa , i xa fa !
50004009	Recommendation	N naxan masenxi wo bɛ , wo naxan toxi n ma misaali kui , wo bira na fɔxɔ ra . Na kui , Bɔɲɛsa Mangɛ luma nɛ wo sɛɛti ma .
53003015	Recommendation	Wo naxa a findi wo yaxui ra de , kɔnɔ wo xa a rasi alɔ wo ngaxakerenyi .
51002008	Recommendation	Wo naxa a lu mixi yo xa wo madaxu wɔyɛnyi ɲɔxunmɛ ra . Na wulee findixi adamadi xa maɲɔxunyi nan na . Na fatanxi duniɲa fe nan na . A mu kelixi Ala xa Mixi Sugandixi xa ma feo !
50003014	Faith	N birama nɛ n ma wali fɔxɔ ra , alako n xa sare sɔtɔ Koore Mangɛ Ala won xilixi naxan ma a xa Mixi Sugandixi Isa saabui ra .
56002014	Faith	A tan nan a yɛtɛ fi won bɛ , alako a xa won xunsara won ma yunubie xa fe ra , a xa ɲama nde rasɛniyɛn e xa findi a yɛtɛ gbe ra , naxee sɛnbɛ soxi wali fanyie rabafe ma .
43005024	Faith	« N xa nɔndi fala wo bɛ , naxan a tuli matima n na , a fa la n Xɛɛma ra , na kanyi bara kisi abadan . Na kanyi mu kiiti xɔrɔxɔɛ sɔtɔma , a bara gɛ ratangade yahannama ma , a bara kisi sɔtɔ .
66021015	Description	Maniyase xɛɛma daaxi nu na na malekɛ yi ra , naxan nu wɔyɛnma n bɛ , alako a xa nɔ taa , a naadɛe , nun a tɛtɛ maniyade .
50003019	Sin	E bara lɔɛ . E yɛtɛ waxɔnfe bara findi e xa ala ra . E naxan itema , na nan fama e ragorode . E birama yi duniɲa gbansan nan fɔxɔ ra .
54003006	Sin	A naxa findi danxaniyatɔɛ nɛɛnɛ ra de , alako a naxa a yɛtɛ igbo , a fa ɲaxankatɛ sɔtɔ alɔ Ibulisa a sɔtɔxi ki naxɛ .
65001003	Recommendation	N xanuntenyie , n bara wa bataaxɛ sɛbɛfe wo ma won ma kisi xa fe ra . N bara wa na rabafe alako n xa wo ralimaniya , wo xa gere so won ma danxaniya xa fe ra , naxan ɲan bara gɛ masende kerenyi ra sɛniyɛntɔɛe bɛ .
44004002	Description	E bɔɲɛ naxa te barima Piyɛri nun Yaya nu ɲama xaranfe , a falafe mixi faxaxie fama nɛ rakelide alɔ Isa rakelixi ki naxɛ .
66018005	Sin	A xa yunubie bara gbo a gbegbe ra . Ala bara ratu a xa tinxintareya birin ma .
43004046	Description	Na kui , Isa man naxa so Kaana , Galile bɔxi ma , a ye mafindi wɛni ra dɛnnaxɛ . Mangɛ xa walikɛ xungbe nde nu na naa , naxan xa di nu furaxi Kapɛrɛnamu .
45012011	Recommendation	Wo tun naxa raxɔnɔ , wo xa wo tunnabɛxi . Wo xa wakili wo bɔɲɛ birin na . Wo xa wali wo Marigi bɛ .
60001008	Faith	Wo bara Isa xanu , hali wo to mu a toxi . Hali wo to mu a toxi fa , wo lama a ra . Sɛɛwɛ xungbe naxan tagi mu nɔma rabade , a bara gbo yɛ wo yi ,
62004013	Grace	Won a kolon won nun Ala na a ra , barima a bara a Xaxili fi won ma .
43019029	Description	Se sase nde nu na mɛnni , naxan nu rafexi wɛni muluxunxi ra . E naxa se nde rasin na wɛni i , e a xiri hisopi wuri kuye ra , e a maso Isa dɛ ra .
51001013	Grace	A bara won namini Sentanɛ xa nɔɛ bun ma , naxan findixi dimi ra , a won naso a xa Di xanuxi xa mangɛya niini bun ma .
45016017	Recommendation	N ngaxakerenyie , n xa wo rasi , wo xa wo yɛtɛ ratanga mixie ma , naxee lanyi kanama wo tagi , e nu fa mixi ratantan xaranyi ma wo bara naxan sɔtɔ . Wo xa wo makuya e ra .
45012007	Recommendation	Xa a nde kixi mixi mali wali nan na , na kanyi xa mixie mali . Xa a nde kixi mixi kawandife nan na , na kanyi xa kawandi ti .
43016023	Faith	Na lɔxɔɛ na a li , wo mu n maxɔrinma sese ma sɔnɔn . N xa a fala wo bɛ a nɔndi ki ma , wo na Baba Ala maxandi fefe ma n xili ra , a a soma nɛ wo yi .
66021019	Description	Taa tɛtɛ nu tixi gɛmɛ xungbee nan fari . Gɛmɛ tofanyi mɔɔli birin nan nu na gɛmɛ xungbee raxunmaxi . Gɛmɛ xungbe singe raxunmaxi gɛmɛ tofanyi nde nan na naxan xili falama yasipe , a firin nde raxunmaxi gɛmɛ tofanyi nde nan na naxan xili falama safiri , a saxan nde kalisedone , a naani nde emerode ,
59004017	Sin	Na kui , xa mixi fe fanyi kolon a lanma a xa naxan naba kɔnɔ a mu a rabama , na bara findi na kanyi bɛ yunubi ra .
66019005	Faith	Xui nde naxa mini kibanyi , a falafe ra , « Ala xa konyie , wo xa won Marigi Ala matɔxɔ , wo tan naxee gaaxu a ya ra , wo tan dimɛe nun forie . »
47005002	Faith	Won wa xui minima yi bage kui , barima won sabatide naxan na koore , na xɔli na won ma , taa fanyi naxan na ariyanna .
48006004	Recommendation	Kankan xa a yɛtɛ ɲɛrɛ ki mato , xa a fan , xa a mu fan . A naxa a boore ɲɛrɛ ki mato , a fa a fala , « N fan boore bɛ . » Na kui , a xa a yɛtɛ keren gbansan mato ,
46007036	Recommendation	Mixi naxan bara ginɛ fen fɔlɔ , a fa a kolon a mu nɔma a yɛtɛ suxude , a a maɲɔxunxi nɛ a a lanma a xa na ginɛ dɔxɔ , a lanma a xa na raba . A mu findixi yunubi ra . Ginɛfenyie xa futi xiri e nun a xa ginɛ tagi .
43016002	Violence	E fama nɛ tɔnyi dɔxɔde wo ma , sofe ra salidee kui . Waxati ɲan fafe , naxan na wo faxa , a na faxɛ maɲɔxunma kɛwali fanyi nan na Ala bɛ .
66015001	Description	Na dangi xanbi , n man naxa tɔnxuma xungbe to naxan bara n dɛ ixara . Malekɛ solofere naxa mini gbaloe dɔnxɔɛ solofere ra , Ala xa xɔnɛ kamalima naxee ra .
43018023	Description	Isa naxa a yaabi , « Xa n wɔyɛn kobi nan falaxi , a masen . Kɔnɔ xa n mu wɔyɛn kobi xa falaxi , i n dɛ ragarinxi munfe ra ? »
50004003	Recommendation	N malima fanyi , n bara i maxandi , i xa e mali , barima e fan bara n mali n ma kawandi tife geremaso kui . Kilementi fan bara n mali , alɔ n walibooree naxee xilie sɛbɛxi kisi buki kui .
66016006	Sin	barima e nu bara sɛniyɛntɔɛe nun namiɲɔnmɛe wuli ramini . I fan bara wuli so e yi ra , e naxan minma . A lanxi na ki nɛ . »
45006002	Sin	Astɔfulahi ! Won bara won kobe so yunubi ra alɔ faxamixi a kobe soma duniɲa ra ki naxɛ . Won man fa nɔma ɲɛrɛde yunubi kui di ?
66017011	Violence	Sube naxan nu na na , kɔnɔ a mu na yakɔsi , na misaalixi mangɛ solomasaxan nde nan na . A fan na na na mangɛ solofere nan ya ma naxan fama bɔnɔde .
48004030	Recommendation	Munse sɛbɛxi Kitaabui kui ? A sɛbɛxi , « I xa konyi ginɛ nun a xa di keri , barima konyi ginɛ xa di nun xɔrɛ ginɛ xa di mu kɛ itaxunma . »
54006009	Sin	Kɔnɔ mixi naxan wama bannafe , na kanyi tantanma nɛ , a suxu gantanyi ra , a fa mila a waxɔnfe ɲaaxie ma . Na waxɔnfe ɲaaxie nan mixie xun nakanama , e fa lɔɛ .
66017016	Violence	Na feri fu nun na sube , i naxee toxi , e na langoe ginɛ xɔnma nɛ . E fama nɛ se birin bade a yi ra , e fa a ti a mageli ra , e a sube don , e a dɔnxɔɛ woli tɛ xɔɔra ,
46008003	Faith	Kɔnɔ mixi naxan Ala xanuma , Ala bara na kanyi kolon .
45003009	Sin	Won munse falama fa ? Won xa a fala a won tan Yuwifie tinxin dangi si gbɛtɛe ra ? Ade , na mu a ra feo , barima alɔ won ɲan bara a to , Yuwifie ba , si gbɛtɛe ba , birin na yunubi nan xa nɔɛ bun ma .
44007041	Sin	E naxa kuye yailan ninge misaali ra , e fa sɛrɛxɛ ba a bɛ . E naxa ɲɛlɛxin na ra , e naxan yailanxi e bɛlɛxɛe ra . »
66009020	Sin	Mixi naxee mu faxa na gbaloe saabui ra , e mu gbilen e xa wali kobie fɔxɔ ra . E nu ɲinnɛe nan batuma , a nun kuyee xɛɛma daaxi , gbeti daaxi , wure gbeeli daaxi , gɛmɛ daaxi , nun wuri daaxi , naxee mu nɔma se tode , naxee mu nɔma fe mɛde , naxee mu nɔma ɲɛrɛde .
47005011	Faith	Muxu to Marigi xa yaragaaxui kolon , muxu katama mixie nan nafade Ala ma . Ala muxu ɲɛrɛ ki kolon . N wama lafe a ra , wo fan muxu ɲɛrɛ ki kolon wo bɔɲɛ kui .
49002003	Sin	Singe , won birin nu ɲɛrɛma na mɔɔli nan na , won bira won fate waxɔnfe nun won yɛtɛ xaxili fɔxɔ ra . Na kui , a nu lanma won xa Ala xa xɔnɛ nan tun sɔtɔ alɔ booree .
44002040	Recommendation	Piyɛri man naxa e rasi , a naxa e ralimaniya masenyi wuyaxi ra . A naxa e maxandi , « Wo wo mɛɛni yi waxati mixi tinxintaree ma . »
45008013	Faith	Xa wo ɲɛrɛ fate bɛndɛ waxɔnfe kobie ma , wo faxama nɛ , kɔnɔ xa wo gbilen e fɔxɔ ra Ala Xaxili Sɛniyɛnxi saabui ra , wo kisima nɛ ,
45010011	Faith	Kitaabui a masenxi , « Mixi yo danxaniya a ma , a kanyi mu yaagima . »
45001008	Faith	A fɔlɛ ra , n nan n Marigi Ala tantuma nɛ wo birin xa fe ra a xa Mixi Sugandixi Isa saabui ra , barima wo xa danxaniya xili bara din duniɲa birin na .
52001004	Faith	N ngaxakerenyie , wo tan Ala xanuntenyie , muxu a kolon a Ala bara wo sugandi .
60004008	Recommendation	A gbengbenyi wo xa wo bore xanu a fanyi ra , barima xanunteya yunubi gbegbe nan makotoma .
44027001	Description	E to natɛ tongo muxu xa baki kunkui kui sigafe ra Itali , e naxa Pɔlu nun geelimani ndee so sɔɔri mixi kɛmɛ xunmati yi ra naxan xili Yuliyusi , naxan na mangɛ xungbe xa sɔɔrie ya ma .
66015003	Faith	E nu Ala xa konyi Munsa xa bɛɛti nan bama , a nun Yɛxɛɛyɔrɛ xa bɛɛti , a falafe ra , « Muxu Marigi Ala Sɛnbɛ Kanyi , i xa walie sɛnbɛ gbo ! E makaaba ! Duniɲa Mangɛ , i xa kira nɔndi na a ra , a man tinxin .
60002002	Faith	Wo xa bira Ala xa masenyi fɔxɔ ra alɔ diyɔrɛ wama xiɲɛ xɔn ki naxɛ . Na nɔma a niyade wo xa kisi xa sabati ,
66014013	Faith	N naxa xui nde mɛ koore ma a falafe ra , « I xa a sɛbɛ a sɛɛwɛ na mixie bɛ , naxee faxama Ala xa fe kui yakɔsi han duniɲa raɲɔnyi . » Ala Xaxili Sɛniyɛnxi naxa a masen , « Iyo , nɔndi na a ra . E lan e xa e malabu e xa wali xɔrɔxɔɛ ma , e xa na wali sare sɔtɔ . »
59001027	Faith	Diinɛ fiixɛ naxan nafan Baba Ala ma , a tan nan ya : won xa mɛɛni kiridie nun kaaɲɛ ginɛe ma e xa tɔɔrɛ kui , duniɲa fe man naxa wo madaxu .
51002004	Recommendation	N na falaxi nɛ , alako mixi yo naxa nɔ wo madaxude wɔyɛnyi tofanyie ra .
66005013	Description	Nimase naxan birin na koore ma , bɔxi fari , bɔxi bun ma , baa ma , a nun daalise birin , n nee birin xui mɛ nɛ , e nu fa a fala , « Matɔxɔɛ , binyɛ , tantui , nun sɛnbɛ na Ala bɛ naxan magoroxi kibanyi kui , a nun Yɛxɛɛyɔrɛ bɛ abadan . »
66008008	Description	Malekɛ firin nde to sara fe , geya xungbe , tɛ naxan ganfe , a naxa sin baa ma . Baa itaxunxi saxan na , na dɔxɔde keren naxa findi wuli ra .
44007058	Violence	E naxa~mini~a bubu ra sigafe ra taa fari ma , e a magɔnɔ han a naxa faxa . Seedee naxa e xa donmae sa sɛgɛtala nde san ma , naxan xili Sɔlu .
45015011	Faith	A man sɛbɛxi , « Wo tan ɲamanɛe birin , wo Marigi matɔxɔ , si birin xa a tantu . »
45011036	Faith	Se birin kelixi a tan nan ma , se birin baloxi a tan nan saabui ra , a se birin daaxi a yɛtɛ nan bɛ . Tantui na a bɛ abadan ! Amina .
43001029	Faith	Na kuye iba , Yaya naxa Isa to fa ra a yire , a naxa a masen , « Ala xa sɛrɛxɛ nan yi ki , duniɲa xa yunubi xafarima naxan na .
58011031	Description	Danxaniya saabui ra , langoe ginɛ Raxabi naxa kisi kaafirie ya ma , barima a nu bara Isirayilaka yire rabɛnyie yigiya a fanyi ra .
43010010	Grace	Muɲɛti tan mu fama fefe ma bafe muɲɛ tide , faxɛ tide , nun kasarɛ sade . N tan faxi nɛ , alako mixie xa kisi sɔtɔ , e xa duniɲɛigiri xa fan a fanyi ra . »
50003020	Faith	Kɔnɔ won tan xɔnyi na ariyanna nan na , won nakisima Marigi Isa kelima dɛnnaxɛ fafe ra won fɔxɔ ra . Won na na nan mamɛfe .
45015007	Recommendation	Na kui , wo xa wo bore rasɛnɛ alɔ Ala xa Mixi Sugandixi wo rasɛnɛ ki naxɛ , alako Ala xa matɔxɔɛ sɔtɔ .
44021024	Recommendation	I xa kafu e ma , wo birin xa wo yɛtɛ rasɛniyɛn , i man xa e sare fi , e xa e xunyi bi . Na na a ra birin a kolonma a mixie naxan falaxi i xun ma , wule na a ra . E xa a kolon i fan biraxi Annabi Munsa xa sɛriyɛ nan fɔxɔ ra .
45004012	Faith	A tan nan findixi mixi sunnaxie fan benba ra naxee mu e xaxili tima e xa sunnɛ ra , kɔnɔ naxee man ɲɛrɛma danxaniya kui alɔ won benba Iburahima ɲɛrɛ ki naxɛ beenun a xa sunna .
44001026	Description	E naxa Matiyasi sugandi Ala xa mali ra . A naxa sa yi xɛɛra fu nun kerenyie xun ma .
45004007	Grace	« Hɛɛri na mixie bɛ , Ala bara diɲɛ naxee xa wali kobie ma , naxee xa yunubie bara xafari .
66011004	Description	Na seede firinyie misaalixi oliwi wuri firin nan na , a nun lanpui firin naxee tixi Daali Marigi ya i .
59004009	Recommendation	Wo wa , wo sunnun , wo nimisa . Wo xa yele xa findi wo bɛ wa ra , wo xa sɛɛwɛ xa findi sunnunyi ra .
64001011	Recommendation	N xanuntenyi , i fe ɲaaxi naxan toma , i naxa bira na mɔɔli fɔxɔ ra . I fe fanyi naxan toma , i xa bira na nan fɔxɔ ra . Fe fanyi rabae na Ala nan bɛ , kɔnɔ fe ɲaaxi rabae tan mu Ala kolon .
45004011	Faith	Na xanbi , a naxa sunna alako a xa findi tɔnxuma ra naxan a masenma a Ala bara a xa danxaniya findi tinxinyi ra a bɛ beenun a xa sunna . Na kui , a naxa findi danxaniyatɔɛ birin benba ra naxee mu sunnaxi , Ala bara naxee xa danxaniya findi tinxinyi ra e bɛ .
45006007	Grace	Barima xa mixi bara faxa , a kanyi bara gbilen yunubi rabafe fɔxɔ ra .
47004010	Faith	Muxu xa tɔɔrɛ muxu xa duniɲɛigiri kui , a maniyaxi Isa gbe nan na naxan faxa wuri magalanbuxi ma . Muxu na tɔɔrɛ sɔtɔxi nɛ alako muxu xa Isa xa xunnakeli fan masen muxu xa duniɲɛigiri kui .
50002021	Sin	Birin wama e yɛtɛ kan xa geeni nan xɔn ma , e mu na Ala xa Mixi Sugandixi Isa xa geeni xa fenfe .
58011011	Faith	Danxaniya saabui ra , Sara dibaritare fan naxa nɔ di baride ɲɛlɛxɛforiɲa kui , barima a nu laxi a ra a Ala mu a xa laayidi kanama .
43006039	Grace	N Xɛɛma wama nɛ n xa a xa mixi birin nakeli faxɛ ma lɔxɔ dɔnxɔɛ . A mixi naxee fixi n ma , hali keren naxa lɔɛ .
46008006	Faith	Kɔnɔ won tan bɛ Ala keren peti nan na , Baba Ala naxan se birin daaxi , won findixi naxan gbe ra . Marigi keren peti nan na , naxan findixi Ala xa Mixi Sugandixi Isa ra , se birin daaxi naxan saabui ra , won fan ɲɛngima naxan saabui ra .
52003006	Description	Kɔnɔ Timote to baxi gbilende muxu yire keli wo xɔnyi , a bara xibaaru fanyi fala muxu bɛ wo xa danxaniya nun wo xa xanunteya xa fe ra . A naxɛ , a wo ratuxi muxu xa fe ra sɛɛwɛ kui , a muxu to xɔli na wo ma , alɔ wo fan to xɔli to na muxu fan ma .
60005004	Grace	Xuruse kantama xungbe na fa , a wo binyama nɔrɛ ra naxan mu masarama .
47003012	Faith	Won to won xaxili tixi na ra , won bara limaniya sɔtɔ a fanyi ra .
61002012	Sin	Na xurutaree luxi alɔ wula sube naxee xaxili mu na , naxee suxuma , e faxa . E konbi tima fee ma , e mu naxee kolon . E xa fe raɲɔnma nɛ alɔ na wula sube naxee xaxili mu na .
43012006	Sin	A yi fala nɛ barima a tan nan nu Isa fɔxirabirɛe xa kɔbiri ragatama , a nu fa nde muɲa . Setaree xa fe mu nu na a bɔɲɛ kui feo !
62004016	Faith	Won bara Ala xa xanunteya kolon , won bara la a ra . Ala findixi xanunteya nan na . Mixi naxan ɲɛrɛma xanunteya kui , na kanyi nun Ala na a ra .
44011019	Description	Isa fɔxirabirɛ naxee yensen Etiyɛn faxa xanbi ɲaxankatɛ saabui ra , e naxa siga han Fenisiya , Sipiri , nun Antiyɔki . E nu Ala xa masenyi kawandima Yuwifie nan bɛ .
54006006	Faith	Diinɛ nan findima geeni ra mixie bɛ , naxee e wasasoma e sɔtɔse .
66013007	Violence	A naxa nɔɛ sɔtɔ alako a xa sɛniyɛntɔɛe gere , a xa nɔ e ra . A naxa nɔɛ sɔtɔ bɔnsɔɛ , si , xui , nun ɲamanɛ birin xun ma .
60002020	Faith	Xa wo tɔɔrɛ nde sɔtɔ wo xa wali kobi xa fe ra , fe fanyi mu a ra . Kɔnɔ xa wo tɔɔrɛ nde sɔtɔ wo xa fe fanyi xa fe ra , Ala na kolonma nɛ wo bɛ .
58009015	Grace	Na kui , a bara findi saabui ra yi saatɛ nɛɛnɛ xa fe ra , mixi xilixie xa kɛ sɔtɔ naxan buma abadan , alɔ a laayidixi e bɛ ki naxɛ . A faxa na nan ma , a findi xunsare ra yunubie xa fe ra naxee rabaxi na saatɛ fori xa waxati bun ma .
45006001	Sin	Won fa munse falama fa ? Won man xa nu lu yunubi raba ra , alako Ala xa hinnɛ xun xa masa ?
49005004	Recommendation	Wɔyɛnyi masuturatare , daxuɲa wɔyɛnyi , wɔyɛn ɲaaxi , e sese naxa mɛ wo tagi . Na mu lan . Wo xa nu tantu wɔyɛnyi nan fala wo bore tagi .
66006008	Violence	N naxa soe burɛxɛ xinde daaxi to . A ragima xili nɛ « Faxɛ , » laaxira nu biraxi a fɔxɔ ra . Nɔɛ naxa so e yi ra duniɲa sɛɛti keren xun ma a sɛɛti naani ya ma , alako e xa mixie faxa santidɛgɛma ra , kaamɛ ra , wuganyi ra , a nun sube xaaɲɛxie ra , naxee na wula i .
45004016	Faith	Na kui , Ala xa laayidi sɔtɔma danxaniya nan saabui ra , alako a xa findi Ala xa hinnɛ ra Iburahima xa die birin bɛ , birin xa a sɔtɔ . A mu findima sɛriyɛ rabatumae gbansan xa gbe ra , kɔnɔ birin gbe na a ra naxee danxaniyaxi alɔ Iburahima . A bara findi won birin benba ra
44028018	Description	E to gɛ n maxɔrinde , e nu wama n nabolofe nɛ , barima e mu sese toxi n faxama naxan ma .
45009016	Grace	Na kui , Ala xa sugandi mu kelima mixi waxɔnfe xa ma , xa na mu mixi xa katɛ ma . A kelima Ala xa hinnɛ nɛ .
46010008	Sin	Won naxa bira yɛnɛ fɔxɔ ra alɔ ndee a raba ki naxɛ e ya ma . Na kui , mixi wulu mɔxɔɲɛn mixi wulu saxan naxa sɔntɔ lɔxɔɛ keren kui .
45007023	Sin	kɔnɔ n fe gbɛtɛ nan toma n ma , naxan a niyama n xa yunubi raba . Yi fe naxan n xaninma yunubi ma , a sɛriyɛ gerema naxan nafan n xaxili ma , a n findi a xa konyi ra .
58006001	Faith	Na nan a toxi won lanma won xa siga yare ma Ala xa Mixi Sugandixi xa xaranyi kui . Won xa dangi na masenyi singee ra , won xa so fe tilinxie kui . Na masenyi singee nan ya : wali ɲaaxi bɛɲinfe naxan mixi xaninma yahannama ,
46016011	Recommendation	Mixi yo naxa yo a ma . Wo xa a mali a xa biyaasi kui alako a xa n li bɔɲɛsa kui . N tan nun n ngaxakerenyie na a mamɛfe .
59002014	Faith	N ngaxakerenyie , a tide yo mu na xa mixi a fala a a danxaniyaxi , kɔnɔ a mu kɛwali fanyi rabama . Yi danxaniya mɔɔli nɔma mixi rakiside ?
43007025	Description	Darisalamuka ndee nu a falafe , « Kuntigie mu na katafe yi xa faxade ?
43020022	Faith	A to gɛ na falade , a naxa foye felun e ma , a a fala , « Wo xa lu Ala Xaxili Sɛniyɛnxi xa goro wo ma .
45010003	Sin	E to mu a kolon Ala mixi matinxinma a ya i ki naxɛ , e naxa kata e xa e yɛtɛ kan matinxin . Na kui , e mu e yɛtɛ magoro Ala bɛ a tan xa tinxinyi fi e ma .
62005010	Faith	Mixi naxan lama Ala xa seedeɲɔxɔya ra , na kanyi danxaniyama Ala xa Di ma , kɔnɔ mixi naxan mu lama Ala ra , na kanyi bara Ala findi wule falɛ ra , barima a mu laxi Ala xa seedeɲɔxɔya ra , a naxan baxi a xa Di xa fe ra .
43014012	Faith	« N xa a fala wo bɛ a nɔndi ki ma , n tan wali naxee rabama , xa naxan danxaniya n ma , na kanyi fan na wali mɔɔlie rabama nɛ . A ɲan a rabama nɛ naxee dangi n tan gbe ra , barima n tan sigafe Baba Ala nan yire .
56002009	Recommendation	I xa a masen konyie bɛ , e xa e yɛtɛ magoro e marigie bɛ fe birin kui . E xa e raɲɛlɛxin , e naxa e matandi ,
58012015	Recommendation	Wo xa mɛɛni wo bore ma , alako mixi yo naxa mini Ala xa hinnɛ kui . Wo naxa lu xɔnɔ ra wo bore ma , na fa mixi gbegbe tɔɔrɔ wo ya ma .
54003007	Recommendation	A man xa findi xili fanyi kanyi nan na danxaniyataree tagi , alako mixie naxa yo a ma , a naxa suxu Ibulisa xa gantanyi ra .
49004007	Grace	Kɔnɔ hinnɛ fixi kankan ma won ya ma alɔ Ala xa Mixi Sugandixi a xasabixi ki naxɛ .
66016003	Description	Malekɛ firin nde naxa a xa tɔnbili ifili baa ma . Baa naxa lu alɔ mixi faxaxi wuli . Nimase birin naxa faxa , naxee nu na baa ma .
49006006	Recommendation	Wo naxa a raba e ya tode gbansan xa ra , alɔ naxee katama e yɛtɛ rafande mixi ma . Wo xa a raba nɛ alɔ Ala xa Mixi Sugandixi xa konyie naxee Ala sago rabama e bɔɲɛ birin na .
60003016	Recommendation	kɔnɔ wo xa na masenyi ti dɔyindɔyin binyɛ kui . Wo xa na raba bɔɲɛ fiixɛ ra alako wo yaxui naxee wo tɔɔɲɛgɛma Ala xa Mixi Sugandixi xa fe ra , e xa lu yaagi kui .
43006040	Faith	Na nan findixi n Baba sagoe ra , a naxan yo na danxaniya a xa Di ma , na kanyi xa abadan kisi sɔtɔ , n man xa a rakeli faxɛ ma lɔxɔ dɔnxɔɛ ma . »
44012023	Violence	Marigi xa malekɛ nde naxa a rafura keren na , barima a mu Ala matɔxɔ . Kulie naxa a don , a naxa faxa .
47001003	Grace	Tantui na Ala bɛ , naxan findixi won Marigi Isa Baba ra , a xa Mixi Sugandixi . Baba kinikininte na a ra , naxan mixie ralimaniyama e xa fe birin kui .
54001006	Sin	Mixi ndee bara gbilen danxaniya fɔxɔ ra , e fa lɔɛ , na wɔyɛnyi fufafu saabui ra .
45001016	Faith	N mu yaagima Marigi xa xibaaru fanyi masende mixi yo bɛ , barima a tan nan saabui a niyama Ala danxaniyatɔɛ birin nakisima . Yi kisi fixi Yuwifie nan singe ma , a fa fi si gbɛtɛe fan ma .
46003011	Description	Mixi yo mu nɔma fe gbɛtɛ findide na banxi bunyi ra , bafe Ala xa Mixi Sugandixi Isa ra .
49005033	Recommendation	Kɔnɔ kankan xa a xa ginɛ xanu alɔ a yɛtɛ yati . Ginɛ fan lanma a xa a xa mɔri binya .
51002013	Grace	Wo nu luxi nɛ alɔ faxamixie , wo xa yunubie xa fe ra nun wo xa sunnatareya xa fe ra , kɔnɔ Ala bara wo rakisi Isa saabui ra . A bara diɲɛ won ma yunubi birin ma .
54004014	Recommendation	I naxa wali bɛɲin naxan soxi i yi ra , masenyi tixi Ala xili ra i xa fe ra naxan ma , forie to e bɛlɛxɛ sa i xunyi ma .
66021001	Description	N naxa koore nun bɔxi nɛɛnɛ to , barima koore nun bɔxi singe nu bara lɔɛ , baa fan mu nu na sɔnɔn .
52005016	Recommendation	Wo xa sɛɛwa tɛmui birin .
66009006	Description	Na lɔxɔɛe , mixie faxɛ xɔli mawama nɛ na tɔɔrɛ xa fe ra , kɔnɔ e mu nɔma faxade . Faxɛ xɔli e suxuma nɛ , kɔnɔ faxɛ a makuyama nɛ e ra .
52004014	Faith	Won laxi a ra a Isa bara faxa , a man fa keli faxɛ ma . Na kui , won man laxi a ra a Ala fama faxamixie fan nakelide naxee nu danxaniyaxi Isa ma , a e rate e nun Isa .
62004015	Faith	Mixi naxan a falama a Isa findixi Ala xa Di nan na , na kanyi nun Ala na a ra .
49004022	Recommendation	Wo tinkanxi nɛ wo xa wo yi ba wo ɲɛrɛ ki fori ra , naxan wo xun nakanama wo waxɔnfe kobi saabui ra .
43010009	Grace	N tan nan na gɔɔrɛ naadɛ ra . Naxan yo na so n saabui ra , a kanyi kisima nɛ , a nu so , a nu mini , a nu baloe sɔtɔ .
58011037	Violence	Mixi ndee naxa magɔnɔ , e naxa tɔɔrɔ , e naxa a ibolon , e naxa faxa santidɛgɛma ra . Ndee naxa lintan , yɛxɛɛ nun si kiri ragoroxi e ma , se birin baxi e yi ra , e ɲaxankataxi , e halakixi ,
62002029	Faith	Wo to a kolon a tinxin , wo xa a kolon fan a tinxintɔɛ birin fatanxi a tan nan na .
44013047	Grace	alɔ Marigi muxu yamarixi ki naxɛ . A naxɛ , ‹ N bara i ti i xa findi naiyalanyi ra sie bɛ , kisi xaninfe ra han duniɲa danyi . › »
47004002	Faith	Muxu wali ki mu nɔxunxi , yaagi yo mu na a kui . Muxu mu mixi madaxuma , muxu mu Ala xa masenyi mafindima . Muxu nɔndi nan masenma mixi birin bɛ , alako e xa la muxu ra Ala ya i .
44002033	Description	A to rate Ala yirefanyi ma , a naxa Ala Xaxili Sɛniyɛnxi sɔtɔ Baba Ala ra , alɔ Ala laayidi tongoxi ki naxɛ . A man bara Ala Xaxili Sɛniyɛnxi ragoro won ma . Wo na nan tofe , wo na nan mɛfe yi ki . »
51003010	Recommendation	alako wo xa ɲɛrɛ ki nɛɛnɛ suxu , naxan lanma Ala ɲɛrɛ ki ma . Na kui , wo fama Ala kolonde a fanyi ra . Na birin luma alɔ mixi naxan dugi fori bama a ma , a dugi nɛɛnɛ ragoro a ma .
43011004	Faith	Isa to a mɛ , a naxa a masen , « Yi fure mu sa raɲɔnma faxɛ xa ma , a fama Ala xa nɔrɛ nan makɛnɛnde , alako Ala xa Di fan xa matɔxɔɛ sɔtɔ a saabui ra . »
45001017	Faith	Yi xibaaru fanyi bara a makɛnɛn a tinxinyi naxan kelima Ala ma a sɔtɔma danxaniya nan tun saabui ra , alɔ a sɛbɛxi Kitaabui kui ki naxɛ : « Mixi tinxinxi kisima danxaniya nan saabui ra . »
43019017	Description	e naxa a ramini taa kui sigafe ra « xun konkota yire , » naxan xili falama Eburu xui « Gologota . » Isa naxa siga naa , a wuri magalanbuxi ratexi a ma .
45012006	Faith	Ala won kima kie ra naxee dɔxɔ wuya . A na rabama a xa hinnɛ bɛrɛ nan ma a bara naxan ɲanige kankan bɛ . Xa a mixi nde kixi a xa nɔ wɔyɛnde Ala xili ra , na kanyi xa wɔyɛn Ala xili ra a xa danxaniya xasabi ma .
66004007	Description	Nimase singe nu maniyaxi yɛtɛ nan na , a firin nde nu maniyaxi ningeyɔrɛ nan na , a saxan nde nu maniyaxi adamadi nan na , a naani nde nu maniyaxi xaruma nan na , naxan ɲɛrɛma koore ma .
49005015	Recommendation	Na kui , wo mɛɛni wo ɲɛrɛ ki ma . Wo naxa wo ɲɛrɛ alɔ xaxilitaree . Wo xa wo ɲɛrɛ nɛ alɔ xaxilimae .
45010012	Grace	Tagi rasa yo mu na Yuwifie nun si gbɛtɛe tagi . Marigi keren nan na e birin bɛ , a man mixi birin kima ki fanyi ra naxee na a xili .
45010004	Faith	Ala xa Mixi Sugandixi bara gɛ Munsa xa sɛriyɛ rakamalide , alako naxan yo na danxaniya a ma , na kanyi xa tinxinyi sɔtɔ .
50004006	Recommendation	Wo naxa kɔntɔfili fefe ra , wo xa Ala maxandi fe birin kui , wo xa a mayandi , wo xa a tantu .
46010006	Faith	E xa ɲɛrɛ birin findixi misaali nan na won bɛ , alako won naxa bira fe ɲaaxi fɔxɔ ra alɔ e a rabaxi ki naxɛ .
66009002	Description	A naxa na yili naadɛ rabi , tuuri gbegbe naxa mini a kui alɔ tɛ belebele tuuri han soge naxa makoto , kuye naxa idimi .
52004006	Recommendation	Mixi yo naxa yunubi raba a ngaxakerenyi ra , a fu a ma na fe kui , barima Marigi na fe mɔɔli birin makiitima nɛ . Muxu bara na fala wo bɛ , muxu man gbilen nɛ a fala ra wo bɛ .
47005017	Faith	Mixi nun Ala xa Mixi Sugandixi na lu fe keren kui , a findima mixi nɛɛnɛ nan na . A xa fe fori bara masara fe nɛɛnɛ ra .
43005020	Faith	Barima Baba Ala a xa Di xanuxi nɛ , a man fe naxan birin nabama , a a masenma a xa Di bɛ . A ɲan fama fee masende a bɛ naxee makaaba dangi yie ra , alako wo dɛ xa ixara .
49004028	Recommendation	Muɲɛti xa muɲɛ lu . A xa wali tinxinyi kui alako a xa munafanyi sɔtɔ a naxan fima setaree ma .
57001022	Recommendation	Fe keren luxi : ~I xa nu n yigiyade yailan , barima n laxi a ra , n fama nɛ gbilende wo yire wo xa Ala maxandi saabui ra .
58013009	Recommendation	Wo naxa bira xaranyi mɔɔli gbɛtɛe fɔxɔ ra . Wo bɔɲɛ xa sɛnbɛ so Ala xa hinnɛ saabui ra . Yaamarie , donse raharamuxie xa fe ra , nee mu nɔma wo malide .
52005012	Recommendation	N ngaxakerenyie , muxu bara wo mayandi wo xa mixie binya naxee na walife wo tagi , wo rasife nun wo raɲɛrɛfe ra Marigi xa fe kui .
43009022	Description	A xa mixie na yaabi ti nɛ , barima e nu gaaxuxi Yuwifi kuntigie ya ra . Nee nu bara lan a ma a mixi yo naxan na a fala Isa Ala xa Mixi Sugandixi nan a ra , e xa tɔnyi dɔxɔ na kanyi ma a naxa so salide kui .
50003003	Faith	Won tan nan na mixi sunnaxie ra a nɔndi ki ma , won tan naxee Ala batuma a Xaxili Sɛniyɛnxi saabui ra , naxee sɛɛwama Isa Ala xa Mixi Sugandixi xa fe ra , naxee mu e xaxili tima e yɛtɛ ra .
62003023	Faith	A xa sɛriyɛ nan ya : Won xa danxaniya a xa Di ma , a xa Mixi Sugandixi Isa . Won man xa won bore xanu , alɔ Ala won yamarixi ki naxɛ .
66013011	Description	Na dangi xanbi n man naxa sube magaaxuxi gbɛtɛ to a tefe bɔxi bun ma , feri firin nu na a bɛ alɔ yɛxɛɛ , a nu wɔyɛnma alɔ sube magaaxuxi .
46014020	Recommendation	N ngaxakerenyie , wo naxa wali alɔ dimɛdie , wo xa wali nɛ alɔ kuntigie . Fe ɲaaxi ma , wo xa lu alɔ diyɔrɛ gbeeli . Kɔnɔ xaxili ma , wo xa lu alɔ mixi mɔxi .
59005013	Recommendation	Mixi na wo ya ma naxan tɔɔrɔxi ? A kanyi xa Ala maxandi . Mixi na wo ya ma naxan ɲɛlɛxinxi ? A kanyi xa Ala tantu bɛɛti ra .
58012012	Recommendation	Na na a ra , wo xa wo sɛnbɛ so , wo tan naxee bɛlɛxɛe taganxi , naxee xinbi tɔɔrɔxi .
60001017	Recommendation	Wo nɛ Ala maxandima , wo a falama a bɛ a wo Baba , Ala naxan mixi birin makiitima a wali ra tinxinyi ra . Na kui , waxati dɔnxɔɛ naxan luxi wo bɛ yi duniɲa bɛndɛ fuɲi fari , wo a masen wo ɲɛrɛ ki ma a wo a binyaxi .
58010036	Recommendation	Wo hayi na tunnabɛxi ma , alako wo xa Ala sago rakamali , wo fa fe sɔtɔ a naxan laayidixi wo bɛ .
58011001	Faith	Danxaniya kanyi , a a xaxili tima fe nde ra a laxi naxan na . Hali a mu na fe toma a ya ra , a a kolon nɔndi nan a ra .
49004017	Recommendation	Na kui , n yi nan falama wo bɛ , n man xa a mabanban Marigi xili ra : Wo naxa ɲɛrɛ sɔnɔn alɔ danxaniyataree ɲɛrɛma ki naxɛ . E xaxilie birama fe fufafu nan tun fɔxɔ ra .
51002016	Recommendation	Awa , wo naxa tin mixi yo xa kiiti ɲaaxi sa wo ma wo xa donse nun minse xa fe ra , sali xungbee xa fe ra , kike nɛɛnɛ sali xa fe ra , xa na mu malabu lɔxɔɛ xa fe ra .
66007015	Faith	Na nan a toxi e tixi Ala xa kibanyi ya i , e fa a batu kɔɛ nun yanyi a xa hɔrɔmɔlingira kui . E na Ala xa niini bun ma , naxan magoroxi kibanyi kui .
44020010	Description	Pɔlu to goro , a naxa a felen a xun . A naxa a tongo , a a fala e bɛ , « Wo naxa kɔntɔfili , barima a mu faxaxi . »
55002010	Faith	Na nan a ra n tɔɔrɛ mɔɔli birin xaninma , alako mixi sugandixie xa kisi sɔtɔ Ala xa Mixi Sugandixi Isa saabui ra , e lu a xa nɔrɛ kui abadan .
60005014	Recommendation	Wo wo bore xɛɛbu xanunteya sunbui ra . Ala xa wo bɔɲɛ sa , wo tan naxee na Isa fɔxɔ ra .
49005021	Recommendation	Wo xa wo yɛtɛ magoro wo bore bɛ Ala xa Mixi Sugandixi xa yaragaaxui kui .
61003017	Recommendation	N xanuntenyie , wo to bara na birin kolon , wo xa wo ɲɔxɔ sa wo yɛtɛ xɔn ma , alako kaafirie naxa wo ba wo xa danxaniya sabatixi kui .
51003018	Recommendation	Ginɛe , wo xa lu wo xa mɔrie xa yaamari bun ma , alɔ Marigi wama a xɔn ma ki naxɛ .
54005020	Recommendation	Naxee bara yunubi raba , i xa i yaxaseri masa e xa fe ra , birin ya xɔri , alako booree fan xa gaaxu .
45014013	Recommendation	Na kui , won naxa won bore makiiti . Won xa fe birin nan naba alako won naxa won ngaxakerenyi ratantan .
45002010	Grace	Kɔnɔ xunnakeli , binyɛ , nun bɔɲɛsa luma mixi birin bɛ naxee fe fanyi rabama , a fɔlɔ Yuwifie ma , a sa dɔxɔ si gbɛtɛe ra ,
58011034	Violence	e naxa ratanga tɛ xungbe nun santidɛgɛma ma , e xa sɛnbɛtareya naxa findi sɛnbɛ ra , e naxa sɛnbɛ sɔtɔ gere kui , e fa sɔɔri galie keri .
48006017	Faith	A dɔnxɔɛ ra , mixi yo naxa n tɔɔrɔ , barima Isa xa tɔɔrɛ fɔxi na n fate ma .
66018021	Violence	Na tɛmui malekɛ sɛnbɛma nde naxa gɛmɛ xungbe tongo naxan nu luxi alɔ se luxutase , a naxa a woli baa ma a falafe ra , « Babilɔn taa xungbe birama nɛ a ɲaaxi ra alɔ yi gɛmɛ . Mixi mu a toma sɔnɔn . »
65001020	Faith	Kɔnɔ wo tan , n xanuntenyie , wo xa wo xa danxaniya sɛniyɛnxi rasabati . Wo xa Ala maxandi a Xaxili Sɛniyɛnxi saabui ra .
45012002	Recommendation	Wo naxa wo ɲɛrɛ yi duniɲa mixie ɲɛrɛ ki ma . Wo xa a lu Ala xa wo ɲɛrɛ ki fori masara , a bɔɲɛ nɛɛnɛ nun xaxili nɛɛnɛ fi wo ma . Na kui , wo nɔma nɛ Ala waxɔnfe fanyi kolonde , naxan a kɛnɛnxi , naxan kamalixi .
46015009	Sin	N tide mu nu gbo alɔ xɛɛra booree . Xɛɛra xili mu lanma a xa fala n xun , barima n nu bara Ala xa danxaniyatɔɛ ɲama ɲaxankata .
62002015	Recommendation	Wo naxa duniɲa fe xanu , xa na mu a ra wo mu nɔma Baba Ala xanude .
45002001	Sin	Na kui , xa i mixi yuge makiitima , diɲɛ yo mu na i bɛ , i findi mixi yo ra . I nɛ i boore yuge makiitima , i na i yɛtɛ nan safe geeli , barima i tan naxan mixi yuge makiitima , wo birin wali kobi keren nan xun ma .
48002009	Description	Yaki , Piyɛri , nun Yaya naxee findixi kuntigi xungbee ra danxaniyatɔɛe tagi , e naxa n nun Baranabasi rasɛnɛ a ngaxakeren ki ma e to a kolon Ala hinnɛxi n na ki naxɛ . E naxa lan a ma a muxu xa xɛɛraya raba si gbɛtɛe tagi , e tan fan xa a raba Yuwifie tagi .
43019023	Description	Sɔɔrie to gɛ Isa banbande , e naxa a xa dugie tongo , e e itaxun na sɔɔri naani ma . E naxa a xa donma fari igoroe fan tongo . Na donma to mu nu dɛgɛxi ,
45002021	Sin	I tan naxan boore xaranma , i mu i yɛtɛ xaranma ! I tan naxan mixie tuli ibama muɲɛ tife ra , i muɲɛ tima !
46006019	Faith	Wo mu a kolon wo fate findixi Ala Xaxili Sɛniyɛnxi xa hɔrɔmɔbanxi nan na ? Ala bara a Xaxili raso wo bɔɲɛ i . Wo mu findixi wo yɛtɛ gbe xa ra sɔnɔn .
47005014	Grace	Ala xa Mixi Sugandixi xa xanunteya nan muxu tutunma . Muxu bara a kolon mixi keren bara faxa adama birin bɛ . Na kui , mixi birin bara faxa .
58003001	Faith	Na kui , n ngaxakerenyi sɛniyɛnxie , wo tan naxee xilixi ariyanna ma , wo xaxili xa ti Isa ra , Ala xa xɛɛra nun a xa sɛrɛxɛdubɛ kuntigi , won danxaniyaxi naxan ma .
44020035	Recommendation	N bara a masen wo bɛ mɔɔli birin na , a won lan nɛ won xa wali alako won xa setaree mali . Wo xa ratu Marigi Isa xa wɔyɛnyi ma , a naxɛ , ‹ Ɲɛlɛxinyi na ki nan kui , dangife a sɔtɔfe ra . › »
58013004	Recommendation	Wo birin xa futi binya . Yɛnɛ nun langoeɲa naxa lu wo ya ma , barima Ala fama nɛ na sɛniyɛntareɲa makiitide .
43020005	Description	A to a felen alako a xa gaburi kui mato , a naxa kasange dugie to , kɔnɔ a mu so na kui .
66016018	Description	Galanyi naxa bula , xuie naxa mini , seyamakɔnyie naxa mini , bɔxi naxa sɛrɛn , naxan maniyɛ mu nu raba sinden kafi duniɲa fɔlɛ .
66019010	Faith	N naxa n xinbi sin a bun ma n xa a batu , kɔnɔ a naxa a fala n bɛ , « Ade , i naxa na raba . N fan findixi Ala xa konyi nan na alɔ i tan nun i ngaxakerenyi naxee bara la Isa xa seedeɲɔxɔya ra . I xa Ala nan batu . Isa xa seedeɲɔxɔya findixi namiɲɔnmɛ xa masenyi xɔri nan na . »
46002010	Grace	Ala bara na masen won bɛ a yɛtɛ Xaxili saabui ra . Ala Xaxili fe birin kolon , hali Ala yati xa fe tilinxie . A nee birin kolon .
50002029	Recommendation	Wo xa a rasɛnɛ Marigi xili ra sɛɛwɛ kui . Wo xa yi mixi mɔɔli binya ,
51003020	Recommendation	Dimɛdie , wo xa wo barimixie xui ratinmɛ fe birin kui , barima na rafan Marigi ma .
47001012	Faith	Muxu sɛɛwaxi yi nan ma . Muxu a kolon muxu bɔɲɛ kui a muxu bara ɲɛrɛ duniɲa kui wo ya ma sɛniyɛnyi nun bɔɲɛ fiixɛ kui , naxan fatanxi Ala ra . Muxu ɲɛrɛxi na ki nɛ wo ya ma dangife yire birin na . Na ɲɛrɛ mɔɔli mu kelixi adamadi xa lɔnni xa ma . A kelixi Ala xa hinnɛ nan ma .
43014021	Faith	Naxan n ma yaamarie suxuxi , a e rabatu , na kanyi nan n xanuxi . Anun , naxan na n tan xanuxi , n Baba a kanyi xanuma nɛ , n fan a xanu , n nan n yɛtɛ makɛnɛn a bɛ . »
51002023	Sin	Na fe mɔɔli maniya lɔnni ra , barima batui , yɛtɛ magore , nun fate tɔɔrɔfe na a kui , kɔnɔ e tide yo mu na , barima e mu nɔma yunubi fee bade mixi bɔɲɛ ma .
64001006	Recommendation	Ndee bara i xa xanunteya xa fe dɛntɛgɛ sa danxaniyatɔɛ ɲama bɛ . Danxaniyatɔɛ naxan yo dangima i xɔnyi , i xa e mali e xa biyaasi kui , alɔ Ala wama a xɔn ma ki naxɛ .
55002023	Recommendation	Wɔyɛnyi tidetare fufafu lu na , barima i a kolon na mɔɔli findima gere nan na .
47003018	Faith	Xa na mafelenyi baxi won yatagi ma , Marigi xa nɔrɛ naxan yanbama won ma , won fama nɛ na nɔrɛ masende mixi gbɛtɛe bɛ . Won Marigi Xaxili won masarama nɛ a misaali ra , won ma nɔrɛ xun nu masa .
58009014	Grace	Ala xa Mixi Sugandixi wuli mu dangima xɛ na ra ? A naxa a yɛtɛ ba sɛrɛxɛ kamalixi ra Ala bɛ , Ala Xaxili Sɛniyɛnxi xa yaamari bun ma , alako a xa won xaxili rasɛniyɛn wali ɲaaxie ma , naxee won faxama . A na raba nɛ won bɛ alako won xa Ala Ɲiɲɛ batu .
44011017	Grace	Ala to bara e ki alɔ a won kixi ki naxɛ , won tan naxee danxaniyaxi Isa Ala xa Mixi Sugandixi ma , a nu lan n xa Ala matandi ? »
49004030	Faith	Wo naxa Ala Xaxili Sɛniyɛnxi tɔɔrɔ , Ala wo matɔnxumaxi naxan na han a fama won fɔxɔ ra lɔxɔ naxɛ .
66003003	Recommendation	Wo xa ratu na masenyi ma , wo naxan masɔtɔxi , wo naxan mɛxi . Wo xa a ragata wo bɔɲɛ kui , wo xa tuubi . Xa wo mu wo ɲɛngi sa yi xɔn , n fama nɛ waxati nde kui wo mu naxan kolon , na fa findi tɛrɛnna ra wo bɛ alɔ muɲɛti fa tɛmui .
62003007	Recommendation	N ma die , mixi yo naxa wo madaxu . Mixi naxan tinxinyi rabama , a tinxin alɔ Marigi tinxinxi ki naxɛ .
62004001	Recommendation	N xanuntenyie , wo naxa la xaxili birin na . Wo xa a mato a fanyi ra xa na xaxili fatanxi Ala nan na , barima wule falɛe bara gbo duniɲa naxee e yɛtɛ findixi namiɲɔnmɛe ra .
44013038	Grace	« N ngaxakerenyie , naxan kawandixi wo bɛ , wo xa a kolon yunubi xafarima a tan nan saabui ra .
50003001	Recommendation	Yakɔsi , n ngaxakerenyie , wo xa sɛɛwa wo Marigi ra . N mu taganma gbilende fee tagi rabade wo bɛ , n naxee sɛbɛxi wo ma tɛmui dangixi , alako na xa wo ratanga .
46011034	Recommendation	Xa kaamɛ na mixi ma , a xa a dɛge a xɔnyi , alako a naxa findi kiiti ɲaaxi ra wo xa malanyi kui . N na fa , n fama na fe gbɛtɛe yailande naxee kanaxi wo tagi .
43018031	Description	Pilati naxa a fala e bɛ , « Wo a xanin , wo xa sa a makiiti wo xa sɛriyɛ ki ma . » Yuwifie naxa a fala , « Wo xa sɛriyɛ mu tinma muxu xa mixi faxa muxu yɛtɛ ra . »
46012031	Faith	Wo xa fe birin naba alako Ala xa wo ki fee ra naxee dangi fe birin na . Yakɔsi n xa kira fisamante masen wo bɛ .
58007026	Description	Won hayi na na sɛrɛxɛdubɛ kuntigi mɔɔli nan ma naxan sɛniyɛn , yunubi mu na naxan ma , naxan mu fe ɲaaxi yo kolon , naxan mu luma yunubitɔɛe ya ma , naxan xa fe itexi dangife koore ra .
50004013	Faith	N nɔma fe birin na n Marigi saabui ra , naxan sɛnbɛ fima n ma .
52004003	Recommendation	Ala sago na a ra wo xa sɛniyɛn . Wo naxa langoeɲa raba .
51004002	Recommendation	Wo xa Ala maxandi tɛmui birin . Wo xa wo yɛtɛ mato , wo xa Ala tantu .
44007029	Description	Annabi Munsa to na wɔyɛnyi mɛ , a naxa a gi . A naxa sabati Madiyan bɔxi ma , a naxa di firin bari mɛnni . »
46011007	Description	Xɛmɛ tan mu lanma a xa a xunyi makoto , barima a findixi Ala misaali nun a nɔrɛ nan na , kɔnɔ ginɛ tan findixi xɛmɛ xa nɔrɛ nan na .
51003015	Faith	Ala xa Mixi Sugandixi nu wama lanyi naxan xɔn won bɛ , won bɔɲɛ xa bira na lanyi fɔxɔ ra . Ala bara wo xili wo xa findi fate keren na , lanyi xa lu wo tagi . Wo xa Ala tantu na ma .
58002010	Grace	Ala nan~se birin daaxi , se birin na a tan nan bɛ . A man wama adamadi gbegbe xa so a xa nɔrɛ kui . Na kui , a nu lanma a xa e Rakisima xa fe rakamali tɔɔrɛ ra .
59004001	Sin	Wo sɔnxɔma , wo gerema . Na rakelima mun ma ? A mu kelima wo waxɔnfe kobie xa ma naxee e boore gerema wo bɔɲɛ kui ?
46005001	Sin	N bara a mɛ a fe ɲaaxi mɔɔli nde na wo ya ma , naxan mu toma hali kaafirie ya ma . A xɛmɛ nde luma a baba xa ginɛ kolon na ginɛ ra .
46010013	Faith	Maratantanyi yo mu wo lixi , adamadi mu nɔma naxan na . Ala na a xui xanbi ra . A mu a luma maratantanyi yo xa wo li , naxan nɔma wo ra . Maratantanyi na wo li , Ala fɛɛrɛ nde fima nɛ wo ma , alako wo xa nɔ minide a kui , wo xa nɔ a ra .
44020029	Violence	N na kolon , n na siga , mixi ɲaaxie fama nɛ sode wo tagi , alɔ wula baree soma gɔɔrɛ ya ma ki naxɛ .
53001004	Faith	Na kui , muxu wo matɔxɔma Ala xa danxaniyatɔɛ ɲamae bɛ wo xa tunnabɛxiya nun danxaniya xa fe ra wo naxee masenfe wo xa ɲaxankatɛ nun tɔɔrɛ birin kui .
62004012	Faith	Mixi yo mu na naxan Ala toxi , kɔnɔ xa won won bore xanu , Ala luma nɛ won i . A xa xanunteya kamalima nɛ won i .
48001001	Description	N tan Pɔlu nun n ngaxakerenyie , muxu bara danxaniyatɔɛ ɲamae xɛɛbu naxee na Galati bɔxi ma . Mixi yo mu n xɛɛxi . Ala xa Mixi Sugandixi Isa nun Baba Ala naxan a rakelixi faxɛ ma , e tan nan n xɛɛxi .
58012003	Recommendation	Wo xa ratu a xa misaali ma , a tɔɔrɔxi ki naxɛ yunubitɔɛe saabui ra , alako wo naxa tagan , limaniya naxa ba wo yi ra .
45006005	Faith	Na kui , xa won nun Marigi Isa bara findi keren na won won xunxaxi ye xɔɔra tɛmui naxɛ a xa faxɛ ma misaali ra , won man fama nɛ rakelide faxɛ ma alɔ a tan .
45015010	Recommendation	A man sɛbɛxi , « Si gbɛtɛe , wo nun Ala xa ɲama xa sɛɛwa . »
54004001	Sin	Ala Xaxili a masenma nɛ won bɛ a fiixɛ ra , a ndee fama nɛ danxaniya rabolode waxati dɔnxɔɛ kui , e fa bira ɲinnɛ wule falɛe nun e xa xaranyie fɔxɔ ra .
56003001	Recommendation	I xa e ratu , e xa e yɛtɛ magoro mangɛe nun mangasanyi bɛ , e xa e xa yaamarie suxu . E xa gbata wali fanyi mɔɔli birin nabafe ra ,
61003005	Sin	Na mixie bara nɛɛmu a Ala koore nun bɔxi daaxi a xa masenyi nan na . A fɔlɛ ra , Ala xa masenyi nan a ragiri bɔxi xa maba ye xɔɔra .
60003018	Grace	Isa tinxintɔɛ fan faxa nɛ kerenyi ra tinxintaree xa yunubie xa fe ra , alako a xa wo maso Ala ra . E naxa a fate faxa , kɔnɔ Ala Xaxili naxa a nii ragbilen a ma .
61002021	Sin	E lufe e mu tinxinyi kira kolon , na fisa e bɛ , dinɛ e xa na kira kolon , e fa e kobe so sɛriyɛ sɛniyɛnxi ra , naxan nu bara fi e ma .
53003006	Recommendation	N ngaxakerenyie , muxu bara wo yamari won Marigi Isa Ala xa Mixi Sugandixi xili ra wo xa wo makuya danxaniyatɔɛe ra naxee findixi tunnaxɔnɛe ra . Na kui , e mu ɲɛrɛfe muxu xa masenyi ma muxu fa naxan na wo xɔn .
45005012	Sin	Na kui , yunubi naxa so duniɲa mixi keren saabui ra . Faxɛ fan naxa so duniɲa yunubi xa fe ra , a din mixi birin na barima adamadie birin bara yunubi raba .
58011033	Faith	Danxaniya saabui ra , e naxa nɔ mangataae ra , e naxa ɲɛrɛ tinxinyi kui , e naxa fe laayidixi sɔtɔ , e naxa nɔ yɛtɛ xaaɲɛe ra ,
47004009	Faith	Muxu bara ɲaxankatɛ sɔtɔ , kɔnɔ Ala mu muxu raboloxi . Fe xɔrɔxɔɛ bara muxu rabira , kɔnɔ a mu nɔxi muxu ra .
59004004	Sin	Wo tan danxaniyataree , wo mu a kolon naxan duniɲa maxanuma na bara Ala findi a yaxui ra ? Duniɲa xanuntenyi findixi mixi nan na naxan Ala xɔnxi .
44016006	Description	Ala Xaxili Sɛniyɛnxi to mu tin e xa kawandi ti Asi bɔxi ma , e naxa Firigiya nun Galati bɔxi igiri .
45010006	Faith	Kɔnɔ a to nu tinxinyi xa fe masenfe naxan sɔtɔma danxaniya saabui ra , a yi nan sɛbɛ , « I naxa i yɛtɛ maxɔrin , ‹ Nde tema koore ? › » Ala xa Mixi Sugandixi mu goroxi xɛ keli koore ma ?
66016002	Violence	Malekɛ singe naxa siga , a sa a xa tɔnbili ifili duniɲa ma . Na kui , fi ɲaaxi naxa mini mixie ma , na sube xa tɔnxuma nu saxi naxee ma , naxee nu tuubima kuye bɛ naxan yailanxi a misaali ra .
66005008	Description	A to buki masɔtɔ , na nimase naani nun na fori mɔxɔɲɛn nun naani , e naxa suyidi Yɛxɛɛyɔrɛ bɛ . Kɔra nu na e birin yi ra , a nun surayi sase xɛɛma daaxi naxee rafexi surayi ra , naxan misaalixi sɛniyɛntɔɛe xa Ala maxandie ra .
62005001	Faith	Mixi naxan lama a ra a Isa nan findixi Ala xa Mixi Sugandixi ra , na kanyi bara findi Ala xa di ra . Naxan babɛ nde xanuma , a na babɛ xa di fan xanuma nɛ .
48005026	Recommendation	Won naxa won yɛtɛ igbo , won naxa won bore raxɔnɔ , won naxa mila won bore ma .
54005001	Recommendation	I naxa wɔyɛn xɔrɔxɔɛ fala forie bɛ . I xa e ralimaniya alɔ i baba . I xa xɛmɛ fonikee ralimaniya alɔ i xunya xɛmɛmae .
60002012	Recommendation	Wo xa duniɲa mixie xa tɔɔɲɛgɛ xun nakana wo xa wali fanyi saabui ra , alako e fan xa Ala matɔxɔ lɔxɔɛ dɔnxɔɛ ma .
50003006	Sin	N nu biraxi Ala xa sɛriyɛ fɔxɔ ra a Farisɛni ki nɛ , n nu fa Isa xa danxaniyatɔɛe ɲaxankata . Marakɔrɔsi ɲaaxi yo mu nu na n ma .
43004052	Description	A fan naxa e maxɔrin , « A fisa mun tɛmui ? » E naxa a yaabi , « A fate xinbelixi xoro yanyi tagi ɲɔndɔn . »
43019031	Violence	Na lɔxɔɛ Yuwifie nu see rafalama Sayamalekɛ Dangi Sali xa fe ra . E mu tin furee xa lu wuri magalanbuxi ma na malabu lɔxɔɛ , barima sali xungbe nan nu a ra . Na kui , e naxa Pilati mayandi a xa na mixi banbanxie sanyie gira , alako e xa faxa mafuren , e xa ba na .
43019012	Description	Pilati to na mɛ , a naxa so katafe a xa Isa rabɛɲin , kɔnɔ Yuwifie naxa sɔnxɔ , « Xa i yi xɛmɛ bɛɲin , i bara gere giri Rɔma mangɛ xungbe ma . Naxan yo a yɛtɛ findi mangɛ ra , a bara ti Rɔma mangɛ xungbe kanke . »
43014001	Faith	Isa naxa a fala a fɔxirabirɛe bɛ , « Wo naxa kɔntɔfili . Wo wo xaxili ti Ala ra , wo xa wo xaxili ti n fan na .
50001028	Faith	Wo naxa gaaxu wo gerefae ya ra . Wo xa limaniya findixi tɔnxuma nan na e bɛ e lɔɛfe ra , wo fan xa a kolon wo kisima nɛ .
43015016	Grace	Wo tan xa mu n sugandi . N tan nan wo sugandi , n wo findi n ma xɛɛrae ra , wo xa sa lu alɔ sansi salonyie naxee bogima , wo sa wali fanyie raba naxee mu kanama . Na kui , wo na fefe maxɔrin Baba Ala ma n tan xili ra , a a soma nɛ wo yi .
58011004	Faith	Danxaniya saabui ra , Habila naxa sɛrɛxɛ ba Ala bɛ naxan nu fan dangife Kabila gbe ra . Ala naxa na sɛrɛxɛ suxu , a Habila findi tinxintɔɛ ra a xa danxaniya saabui ra . Hali Habila to faxaxi , a naxan nabaxi danxaniya ra na findima nɛ masenyi ra won bɛ .
46004001	Recommendation	Na na a ra , wo xa a kolon muxu tan findixi Ala xa Mixi Sugandixi xa walikɛe nan na , Ala xa gundoe taxuxi naxee ra .
66006013	Description	tunbuie naxa bira bɔxi ma , alɔ foye belebele xɔrɛ bogi rabirama ki naxɛ .
46010014	Recommendation	Na kui , n xanuntenyie , wo xa gbilen kuye batufe fɔxɔ ra .
45012021	Recommendation	Wo naxa tin fe kobi xa nɔ wo ra , wo tan nan xa fe kobi nɔ , fe fanyi raba ra .
55002014	Recommendation	I xa mixi birin natu Ala ya i , a a lanma e xa gere lu na masenyi ndee xa fe ra . Na wɔyɛnyi mɔɔli tide yo mu na . A a ramɛmae nan xun nakanama tun .
59004008	Recommendation	Wo wo maso Ala ra , a fan a masoma nɛ wo ra . Yunubitɔɛe , wo wo yɛtɛ rasɛniyɛn . Filankafuie , wo wo bɔɲɛ rafiixɛ .
59002009	Sin	Kɔnɔ xa wo mixi ndee rafisa e boore bɛ , wo bara yunubi raba . Sɛriyɛ nan wo makiitima , barima wo bara findi sɛriyɛ matandilae ra .
52004007	Grace	Ala won xilixi nɛ won xa won ɲɛrɛ sɛniyɛnyi kui , won xa gbilen sɛniyɛntareɲa fɔxɔ ra .
45001018	Sin	Ala xa xɔnɛ goroma keli koore tinxintaree nun kaafirie xili ma . Yi mixie nɔndi nɔxunma e xa tinxintareya saabui ra .
62004007	Faith	N xanuntenyie , won xa won bore xanu , barima xanunteya fatanxi Ala nan na . Mixi naxan a boore adamadi xanuma , na bara findi Ala xa di ra , a Ala kolon .
62002009	Sin	Naxan a falama a a na Ala xa naiyalanyi kui , kɔnɔ a a ngaxakerenyi xɔnxi , na kanyi man na dimi nan kui .
60004014	Grace	Xa e wo konbi Ala xa Mixi Sugandixi xili xa fe ra , hɛɛri na wo bɛ , barima Ala Xaxili nɔrɔxi na wo ma .
44021019	Grace	A to gɛ e xɛɛbude , Pɔlu naxa a xa wali dɛntɛgɛ sa Ala naxan nabaxi si gbɛtɛe tagi a saabui ra .
43008046	Sin	Nde nɔma n kalamude yunubi ma ? Xa n nɔndi nan falama , munfe ra wo mu laxi n na ?
58010017	Grace	A man naxa a masen , « N mu ratuma e xa yunubie nun e xa wali kobie ma sɔnɔn . »
46001005	Grace	A bara wo xa fe birin nakamali masenyi nun fahaamui kamalixi ra .
45015030	Recommendation	N ngaxakerenyie , n bara wo mayandi won Marigi Isa Ala xa Mixi Sugandixi xa fe ra , a nun xanunteya xa fe ra naxan kelima Ala Xaxili Sɛniyɛnxi ma , wo xa n mali , wo xa wakili n bɛ Ala maxandi kui .
43007020	Violence	Ɲama naxa a fala , « Ɲinnɛ nan na i fɔxɔ ra ! Nde katafe i faxade ? »
45003025	Grace	Ala a tan nan findi sɛrɛxɛ ra , a wuli raminixi nɛ alako naxee na danxaniya a ma , e xa yunubie xa xafari . Yi a masenxi nɛ a Ala tinxin , barima a xa diɲɛ kui , a nu bara adamadie xa yunubie lu na e mu makiiti , e naxee rabaxi waxati dangixi .
43018018	Description	Xinbeli to mini , konyie nun kɔsibilie naxa tɛ xuru , e fa lu na fɛ ma . Piyɛri fan naxa a maso e ra .
49006011	Recommendation	Wo xa Ala xa geresose birin tongo , alako wo xa nɔ tide Ibulisa xa kɔɔta birin kanke .
43013037	Faith	Simɔn Piyɛri man naxa a maxɔrin , « Marigi , munfe ra n mu nɔma birade i fɔxɔ ra yakɔsi ? N tinxi n xa faxa i xa fe ra ! »
50004007	Faith	Na kui , Ala bɔɲɛsa nun xaxilisa fima nɛ wo ma naxan mɔɔli mu toma yi duniɲa fari . A na rabama a xa Mixi Sugandixi Isa nan saabui ra .
59003009	Faith	Won won Baba , won Marigi , batuma nɛnyi kerenyi naxan na , won man adamadi dankama a tan nan na , Ala naxan daaxi a yɛtɛ misaali ra .
46005010	Sin	Kɔnɔ n mu wama a falafe xɛ wo bɛ a wo nun yɛnɛla birin naxee na duniɲa , a nun milantee , muɲɛtie , nun kuye batuie , wo nun nee naxa dɛ masara . Xa a sa na na ki nɛ , a lima na fan fo wo keli duniɲa ma de !
44026009	Sin	« N tan kata nɛ kira mɔɔli birin na n xa Isa Nasarɛtika xili kana .
61002014	Sin	E yɛnɛ rabama tɛmui birin . E mu taganma yunubi rabade . E mixie madaxuma naxee xa danxaniya mu sabatixi . Milanteya na e bɔɲɛ kui . E birin dankaxi .
43010012	Description	Walikɛ nan a gima wulabare ya ra , barima xurusee mu findixi a gbe ra , a bɔɲɛ mu na e kantafe ra . A xurusee rabɛɲinma nɛ , wula bare ndee faxa , a ndee rayensen yɛ .
59001019	Recommendation	N ngaxakerenyi xanuxie , wo xa yi wɔyɛnyi mɛ : Wo birin xa wo tuli mati wo bore ra , wo naxa gbata wɔyɛnyi ra , wo bɔɲɛ naxa te mafuren na ,
46009014	Recommendation	Na ki Marigi bara yaamari fi a Ala xa xibaaru fanyi kawanditie xa balo e xa kawandi ti kui .
43012046	Grace	N to faxi duniɲa , naiyalanyi nan n na , alako naxan yo na danxaniya n ma , na kanyi naxa lu dimi kui sɔnɔn .
43005014	Description	Na dangi xanbi , Isa man naxa na xɛmɛ li hɔrɔmɔbanxi , a naxa a fala a bɛ , « Yakɔsi i bara yalan , kɔnɔ a lanma i xa gbilen yunubi fɔxɔ ra alako fe gbɛtɛ naxa i sɔtɔ naxan dangi na fure singe ra . »
46016014	Recommendation	Wo xa fe birin naba xanunteya ra .
43014015	Recommendation	« Xa wo n xanu , wo n ma yaamarie rabatuma nɛ .
58012025	Recommendation	Wo naxa tondi Ala xa masenyi ra . Mixi naxee tixi duniɲa bɛndɛ fuɲi fari , e to tondi na masenyi ra , e naxa ɲaxankatɛ sɔtɔ . Yakɔsi , won munse sɔtɔma sɔnɔn xa a sa li won tondima masenyi ra , naxan fatanxi Ala yati yati ra naxan na koore ma ?
48004008	Sin	Singe wo mu nu Ala kolon . Duniɲa fe kobie nan nu findixi wo marigi ra , a fa li nee nun Ala tagi ikuya .
44003026	Grace	Ala to bara a xa konyi rakeli faxɛ ma , a a xɛɛ wo tan nan singe ma , a xa duba wo bɛ , a xa kankan nagbilen fe kobie fɔxɔ ra . »
44010039	Violence	« Yi fe birin seede nan muxu ra a naxan naba Yuwifie xa bɔxi ma nun Darisalamu . E naxa a banban wuri ma , a faxa .
46001010	Recommendation	N ngaxakerenyie , n bara wo rasi won Marigi Isa xili ra , Ala xa Mixi Sugandixi , lanyi xa lu wo tagi . Wo naxa mɛɛ wo bore ra , wo xa lan xaxili nun ɲanige keren ma .
51001021	Sin	Singe ra , wo tan nun Ala , wo tagi nu ikuya . A yaxuie yati yati nan nu na wo ra , barima wo nu fe ɲaaxie maɲɔxunma , wo man nu e rabama .
55002022	Recommendation	Fonike waxɔnfe lu na . Wo nun mixi naxee Marigi xilima bɔɲɛ sɛniyɛnxi ra , wo xa nu tinxinyi , danxaniya , xanunteya , nun bɔɲɛsa fen .
51003001	Faith	Xa nɔndi na a ra , wo nun Ala xa Mixi Sugandixi nan birin nakelixi faxɛ ma , wo xa ariyanna fen , Ala xa Mixi Sugandixi magoroxi Ala yirefanyi ma dɛnnaxɛ .
66008007	Violence	Malekɛ singe to a xa sara fe , balabalanyi nun tɛ naxa goro duniɲa ma , e masunbuxi wuli ra . Bɔxi itaxunxi saxan na , na dɔxɔde saxan nde naxa gan . Wuri bilie itaxunxi saxan na , na dɔxɔde saxan nde naxa gan . Ɲooge xinde birin naxa gan .
66011017	Faith	E naxa a fala , « Muxu bara muxu Marigi Ala Sɛnbɛ Kanyi tantu , naxan nu na singe han to , barima i bara i sɛnbɛ magaaxuxi ramini , i xa mangɛya xa ti duniɲa .
43004010	Grace	Isa naxa a fala , « Xa i sa a kolon nu , Ala wama i kife naxan na , i tan nan a makulama kisi ye ra nu , a fa na fi i ma . Xa i sa a kolon nu mixi naxan a falafe i bɛ yi ki , ‹ n ki ye ra , › i tan fan a makulama nɛ ye ra nu naxan i rakisima . »
51003004	Grace	Wo Rakisima Ala xa Mixi Sugandixi na fa , wo fan luma a xa nɔrɛ nan kui .
43020031	Faith	Kɔnɔ naxee xa fe tan sɛbɛxi yi ki , e sɛbɛxi nɛ alako wo xa la a ra , a Isa nan na Ala xa Mixi Sugandixi ra , Ala xa Di . Na kui , wo na danxaniya a ma , wo kisi sɔtɔma nɛ a saabui ra .
62004006	Faith	Kɔnɔ won tan , Ala nan gbe won na . Na nan a ra Ala kolonyie won xui suxuma . Ala kolontaree tan mu won xui suxuma . Nɔndi xaxili nun wule xaxili tagi rasama na ki nɛ .
65001012	Description	Na mixie bara wo xa ngaxakerenya malanyie manɔxɔ . E e dɛgema wo ya ma , e mɛɛnima e yɛtɛ nan gbansan ma , e mu yaagima . E luxi alɔ nuxuie , foye naxee raɲɛrɛma , kɔnɔ e mu fama tunɛ ra . E luxi alɔ sansi naxee mu bogi raminima e bogi tɛmui . E to tala , e bara faxa sanmaya firin .
44005015	Description	Na fee ma , mixie nu fama nɛ furemae ra sade nun dagie ma kira xɔn , alako Piyɛri nɛ dangima tɛmui naxɛ , a niini xa ti e ma .
49006016	Faith	Safe na birin xun ma , wo xa danxaniya suxu wo yi ra alɔ wure lefa . Na nan nɔma Sentanɛ xa tanbɛ radɛxɛxie ratide , a e raxuben .
51003023	Recommendation	Wo fe naxan birin nabama , wo xa a raba wo bɔɲɛ fiixɛxi nan na , alɔ wo a rabama Marigi bɛ ki naxɛ . Wo mu a rabama mixie xa bɛ .
58012016	Recommendation	Wo mɛɛni de ! Wo naxa yɛnɛ raba . Wo naxa sɛriyɛ kana alɔ Esayu , naxan a xa foriɲa tide masaraxi bande lenge keren xa fe ra .
43018040	Sin	E naxa sɔnxɔɛ rate , « Ade , na mu a ra ! Barabasi nan xa rabolo . » Suute nan nu Barabasi ra .
55003004	Sin	e mixi yanfama , e bogonma fee ma , e bɔɲɛ gbo , e waxɔnfe rafan e ma dangi Ala xa fe ra .
50002009	Grace	Na nan a toxi Ala naxa a binya , a a xili gbo dangi xili birin na ,
61001016	Description	Muxu to won Marigi Isa sɛnbɛ nun a fa ki masen wo bɛ , a mu findixi kiini madɔxɔxi xa ra . Muxu naxan masen wo bɛ Isa xa nɔrɛ xa fe ra , a findixi nɔndi yati yati nan na , muxu naxan toxi muxu ya ra .
61003016	Sin	A na nan masenma a xa bataaxɛ birin kui . A xa sɛbɛli ndee fahaamu xɔnɔ . Xaxilitaree , naxee xa danxaniya mu raxaraxi , e na sɛbɛlie mafindima e waxɔnki . E na mɔɔli rabama Kitaabui gbɛtɛe ra , kɔnɔ na fe fama e ralɔɛde .
44014014	Description	Xɛɛrae Baranabasi nun Pɔlu to na kolon , e naxa e xa sosee ibɔɔ , e man fa gbelegbele ɲama ra .
45015008	Faith	N xa a fala wo bɛ , Ala xa Mixi Sugandixi wali nɛ Yuwifie bɛ alako a xa a masen a Ala na a xui xanbi ra a to bara a xa laayidie rakamali a naxee tongo e benbae bɛ .
59001026	Sin	Mixi yo a yɛtɛ maɲɔxun diinɛla ra , kɔnɔ a mu a dɛ nɔxi , na kanyi na a yɛtɛ madaxufe nɛ . A xa diinɛ tide yo mu na .
43015020	Recommendation	Wo xa ratu wɔyɛnyi ma n naxan masen wo bɛ , ‹ Konyi mu dangima a marigi ra . › Xa e bara n tan ɲaxankata , e wo fan ɲaxankatama nɛ . Xa e n tan xui suxu , e wo fan gbe suxuma .
43008031	Faith	Na kui , Isa naxa a masen Yuwifie bɛ naxee nu bara danxaniya a ma , « Xa wo lu n xui rabatu ra , wo findixi n fɔxirabirɛe yati nan na .
44007011	Description	« Kaamɛ xungbe naxa so Misira bɔxi ma a nun Kanaan bɔxi . Won babae mu nu baloe sɔtɔma , tɔɔrɛ naxa gbo .
63001004	Faith	N bara sɛɛwa ki fanyi , barima ndee na wo ya ma naxee ɲɛrɛfe Baba Ala xa nɔndi kira xɔn ma a xa sɛriyɛ ki ma .
54005008	Faith	Mixi naxan mu mɛɛnima a xa mixie ma , a gbengbenyi a xa denbaya ma , na kanyi bara danxaniya bɛɲin . A ɲaaxu dangife kaafiri ra .
58010022	Faith	won xa won makɔrɛ Ala ra bɔɲɛ fiixɛ nun danxaniya ra . Na danxaniya won nalimaniyama nɛ , barima won bɔɲɛ rasɛniyɛnxi won ma yunubie ma , won fate fan maxaxi ye tinse ra .
48001023	Description	kɔnɔ e nu bara a mɛ a mixi naxan nu e tɔɔrɔma , a a bara findi danxaniya kawandila ra . « Singe a nu wama na danxaniya xun nakanafe , kɔnɔ yakɔsi a na a kawandife . »
44027034	Recommendation	N bara wo rasi wo xa donse don , barima na nan fan wo fate bɛ . Mixi yo mu halakima , hali wo xunsɛxɛ keren mu lɔɛma . »
66002003	Faith	Wo bara wo tunnabɛxi , wo bara tɔɔrɔ n xili xa fe ra , kɔnɔ limaniya mu baxi wo yi ra . »
56002002	Recommendation	I xa a masen xɛmɔxie bɛ e xa taxasi , e xa ɲɛrɛ a binyamixi ki ma , e xa e yɛtɛ xanin xaxilimaya ra , e xa bira nɔndi nan fɔxɔ ra e xa danxaniya kui , xanunteya kui , a nun tunnabɛxiya kui .
44017030	Recommendation	Ala mu nu na fe kolontareya tɛmui matoxi , kɔnɔ yakɔsi a bara a fala mixi birin bɛ , yire birin , e xa tuubi ,
43019025	Description	Isa nga fan nu na a xa wuri magalanbuxi fɛ ma , a nun a nga xunya . Kolopa xa ginɛ Mariyama , nun Mariyama Magidalaka fan nu na mɛnni .
66019013	Description	A xa dugi bundaxi wuli ra . A xili nɛ Ala xa Masenyi .
46008009	Recommendation	Wo xa a mato a fanyi ra , alako wo xa xɔrɛya naxa a niya fahaamutare xa yunubi sɔtɔ .
44013034	Grace	A bara a rakeli faxɛ ma , alako a naxa bɔrɔ . A na nan masenxi yi ki , ‹ Laayidi sɛniyɛnxie , naxee mu kanama , n naxee tongoxi Dawuda bɛ , n nee tongoma nɛ wo fan bɛ . ›
43014020	Faith	Wo a kolonma nɛ na lɔxɔɛ , a n tan nun n Baba nan a ra , wo fan nun n tan nan a ra , n fan nun wo tan nan a ra . ~
62002003	Faith	Xa won sa Ala xa yaamarie rabatu , na nan a masenma a won Ala kolon .
43008024	Sin	N a falaxi wo bɛ na nan ma , a wo lɔɛma nɛ wo xa yunubie xa fe ra . Xa wo mu la a ra , a n tan nan na naxan na abadan , wo faxama nɛ wo xa yunubie na wo ma . »
66017006	Sin	N naxa na ginɛ to , a siisixi sɛniyɛntɔɛe wuli ra , naxee nu findixi Isa xa seedee ra . N to a to , n dɛ naxa ixara ki fanyi .
58012017	Description	Wo a kolon a to nu waxi a baba xa duba a bɛ , a xa foriɲa kɛ sɔtɔ , a baba naxa tondi . Esayu naxa a mayandi yaye ra , kɔnɔ a baba mu tin na ra .
43007012	Description	Mixie nu wɔyɛn gbegbe makɔyikɔyima e bore tuli Isa xa fe ra . Ndee a falama a mixi fanyi nan a ra , ndee a falama a a na ɲama ratantanfe nan tui .
44011021	Faith	Marigi xɔnyɛ nu na e ma . Mixi gbegbe naxa danxaniya , e naxa tuubi Marigi ma .
52002004	Faith	Ala to bara muxu mato , a bara a xa xibaaru fanyi taxu muxu ra . Na kui , muxu mu wɔyɛnma xɛ de alako muxu xa rafan mixie ma . Muxu wɔyɛnma nɛ alako muxu xa Ala nan kɛnɛn naxan won sondonyie matoma .
46015057	Grace	Ala tantu , naxan bara won xun nakeli won Marigi Isa Ala xa Mixi Sugandixi saabui ra .
54005005	Faith	Kaaɲɛ ginɛ yati yati , naxan luxi a keren , a a xaxili tima Ala nan na . A salima , a Ala maxandima tɛmui birin .
43016024	Grace	Han ya , wo singe mu nu Ala maxandi fefe ma n tan xili ra . Wo maxandi ti . Wo a sɔtɔma nɛ , alako wo xa sɛɛwa a kamalixi ra . »
46007021	Recommendation	Konyi nan nu na i ra , Ala i xilixi tɛmui naxɛ ? I naxa kɔntɔfili . Xa i nɔma xɔrɛya sɔtɔde , na fan .
65001019	Sin	Na mixi mɔɔlie na wo tagi . E wo xa lanyi kanama nɛ . E birama e yɛtɛ xaxili nan fɔxɔ ra . Ala Xaxili Sɛniyɛnxi mu na e bɔɲɛ i .
48001006	Sin	N dɛ bara ixara wo to gbilenfe wo xilima fɔxɔ ra yi ikɔrɛxi ra , naxan bara wo xili a xa Mixi Sugandixi xa hinnɛ saabui ra . Wo na birafe masenyi gbɛtɛ nan fɔxɔ ra ,
58012014	Recommendation	Lanyi xa lu wo nun mixie tagi . Wo xa lu sɛniyɛnyi kui , xa na mu a ra wo mu Marigi toma .
43021006	Description	A naxa a fala e bɛ , « Wo yɛlɛ woli kunkui yirefanyi ma , wo a nde sɔtɔma nɛ . » E to a woli , e mu nu nɔma yɛlɛ ratede , barima yɛxɛ gbo a kui .
46007019	Recommendation	Sunnafe nun sunnatareya , fefe mu a ra . Ala xa yaamari rabatufe , na nan tide gbo .
45012008	Recommendation	Xa a nde kixi mixi ralimaniyafe nan na , na kanyi xa mixie ralimaniya . Xa a nde findi mixi ra naxan ki tima , na kanyi xa mixie ki a fanyi ra . Xa a nde findi yarerati ra , a kanyi xa na raba a ki ma . Xa a nde findi tɔɔrɔmixie malima ra , a kanyi xa na raba sɛɛwɛ ra .
44019002	Faith	a naxa e maxɔrin , « Wo bara Ala Xaxili Sɛniyɛnxi sɔtɔ wo to danxaniya ? » E naxa a yaabi , « Muxu ɲan mu nu na mɛ sinden xa Ala Xaxili Sɛniyɛnxi na na . »
53003014	Recommendation	Wo a mato a fanyi ra , xa mixi nde mu tin muxu xa masenyi danxunde muxu naxan sɛbɛxi yi bataaxɛ kui , dɛfanyi naxa lu wo nun na kanyi tagi alako a xa yaagi .
46015050	Sin	N ngaxakerenyie , n xa a fala wo bɛ , duniɲa fate mu nɔma Ala xa ariyanna sɔtɔde kɛ ra . Nimasee fate mu nɔma ariyanna sɔtɔde kɛ ra . E fate bɔrɔma nɛ , kɔnɔ fate bɔrɔxi mu nɔma sode ariyanna .
43006027	Recommendation	Wo naxa wali duniɲa baloe xa fe ra , naxan bɔrɔma . Wo xa wali baloe nan ma fe ra naxan buma , a abadan kisi fi wo ma . Adama xa Di nan na baloe fima wo ma , barima Baba Ala bara a tan nan matɔnxuma a xa Mixi Sugandixi ra . »
59004003	Sin	Wo na Ala maxandi fan , wo man mu sese sɔtɔma , barima wo xa maxandi mu fan . Wo maxandi tima alako wo na naxan yo sɔtɔ wo xa a rawali wo waxɔnfe kobie kui .
49005020	Faith	Wo xa tantui rasiga Baba Ala ma fe birin xa fe ra , tɛmui birin . Wo xa na raba Ala xa Mixi Sugandixi Marigi Isa xili saabui ra .
48003006	Faith	Wo xa Iburahima xa fe mato . A to danxaniya Ala ma , a naxa tinxinyi sɔtɔ Ala mabiri .
66021023	Grace	Na taa hayi mu nu na soge ma , xa na mu a ra kike ma , alako a xa naiyalanyi sɔtɔ . Ala xa nɔrɛ nan findima a xa naiyalanyi ra , Yɛxɛɛyɔrɛ findima a xa lanpui nan na .
45008009	Faith	Kɔnɔ wo tan mu na wo yɛtɛ sagoe sɔnɔn . Xa Ala Xaxili Sɛniyɛnxi sabatixi wo i , wo fa na Ala Xaxili Sɛniyɛnxi nan sagoe . Ala xa Mixi Sugandixi Xaxili mu na naxan yo yi ra , na kanyi mu findixi Isa gbe ra .
45011023	Faith	Yuwifie fan , xa e e xa danxaniyatareɲa bɛɲin , e man fama dafude wuri bili ra , e xaba naxan ma , barima Ala sɛnbɛ gbo . A tan nɔma e ragbilende e lude fori .
66014005	Description	E dɛ mu nu wule falaxi , marakɔrɔsi yo mu nu e ma .
44024014	Faith	N naxan masenma i bɛ na nan ya . N nan n benbae Marigi Ala nan batuma alɔ Isa xa kira a masenxi ki naxɛ , e a falama kira naxan bɛ a wule kira . Naxan sɛbɛxi Tawureta Munsa nun namiɲɔnmɛe xa Kitaabui kui , n la na birin na .
45013008	Recommendation	Mixi yo xa doni naxa lu wo ma , wo xa xanunteya nan lan a xa lu wo bore bɛ , barima naxan na a boore maxanu , a bara sɛriyɛ rakamali .
66016009	Sin	Wuyenyi ɲaaxi naxa mixie gan . E naxa Ala xili rasɔtɔ , naxan na tɔɔrɛ birin nasanbaxi . E mu tuubi , e tondi Ala matɔxɔde .
66021012	Description	A xa tɛtɛ nu ite , naadɛ fu nu firin nu na a ma , malekɛ fu nun firin nu tixi na naadɛe ra e makantafe ma . Isirayila bɔnsɔɛ fu nun firin xili nu sɛbɛxi na naadɛe ma .
48003013	Grace	Ala xa Mixi Sugandixi bara won xunsara dankɛ ma , won naxan sɔtɔ barima won mu a xa yaamari birin natinmɛxi . A won xunsara nɛ , a to won ma dankɛ tongo a xa kote ra . A findi mixi dankaxi ra a faxa ki nan ma , barima a sɛbɛxi Kitaabui kui , « Dankɛ na mixi bɛ naxan gbakuma wuri ma . »
48001013	Sin	Wo bara a mɛ a singe n nu biraxi Yuwifie xa diinɛ fɔxɔ ra sɛnbɛ ra ki naxɛ . N nu Ala xa danxaniyatɔɛ ɲamae ɲaxankatama nɛ a ɲaaxi ra alako n xa e sɔntɔ .
66020002	Description	A naxa na sube magaaxuxi suxu , na bɔximase fori , naxan findixi Ibulisa ra , na nan na ki Sentanɛ . A naxa a xiri , a xa lu na ki ɲɛ wulu keren bun ma .
44008009	Description	Xɛmɛ nde nu na na taa kui naxan xili Simɔn . A nu duureya rabama naxan Samarikae birin nakaabama , a nu fa a yɛtɛ igbo .
50003010	Faith	Na kui , n wama naxan xɔn , n xa Isa kolon . N xa a xa marakeli sɛnbɛ kolon , n man xa tɔɔrɔ alɔ a tɔɔrɔxi ki naxɛ . N wama lufe nɛ alɔ Isa nu na ki naxɛ a faxa tɛmui ,
54005022	Recommendation	I naxa gbata mixie sugandide , i fa i bɛlɛxɛ sa e ma , xa na mu a ra i fan luma nɛ e xa yunubie kui . I xa lu sɛniyɛnyi kui .
56002003	Recommendation	Na kui , i man xa a masen ginɛ mɔxie bɛ , e xa ɲɛrɛ sɛniyɛnyi kui , e naxa findi mixi mafalɛe ra , e naxa siisi . E xa nu marasi fanyi fi
46007038	Recommendation	Na kui , naxan ginɛdimɛdi fenxi dɔxɔma , na bara fe fanyi raba , kɔnɔ naxan mu a dɔxɔma , na bara fe fanyi raba dangife boore ra .
59001022	Recommendation	Wo xa Ala xa masenyi rabatu . Xa wo a ramɛ gbansan kɔnɔ wo mu a raba , wo bara wo yɛtɛ madaxu .
43007001	Violence	Na xanbi , Isa naxa Galile bɔxi isa fɔlɔ . A mu nu Yudaya tan iɲɛrɛma , barima Yuwifi kuntigie nu katafe nɛ e xa a faxa .
46001030	Grace	Ala nan a niyaxi wo xa lu a xa Mixi Sugandixi Isa i . Ala bara Isa findi won ma lɔnni , won ma tinxinyi , won ma marasɛniyɛnyi , nun won xunsare ra .
43013005	Description	A naxa ye sa paani kui , a fa so a fɔxirabirɛe sanyie maxafe , a nu e mafuruku na dugi ra .
44022004	Violence	N mixie tɔɔrɔ nɛ han n naxa e faxa , naxee nu biraxi Isa xa kira fɔxɔ ra . N naxa ginɛe nun xɛmɛe suxu , n naxa e sa geeli kui .
43007043	Description	Na kui , ɲama mu nu lanxi Isa xa fe ma .
60005002	Recommendation	Wo xa wo ɲɛngi sa Ala xa ɲama xɔn ma naxan na wo xa kantari bun ma , alɔ xuruse kantɛ mɛɛnima a xa gɔɔrɛ ma ki naxɛ . Wo xa danxaniyatɔɛe danxun wo ɲanige ra alɔ Ala wama a xɔn ma ki naxɛ . Wo naxa na raba alɔ e na wo karaxan . Wo naxa a raba kɔbiri geeni xa fe ra , wo xa a raba wo bɔɲɛ birin na .
46015056	Sin	Yunubi findixi tɔɔrɛ nan na naxan bara mixi faxa . Yaamari findixi yunubi xa sɛnbɛ nan na .
59005004	Sin	Wo wo tuli mati , wo tan naxee tondixi wo xa xɛ xabae sare fide . Wo xa walikɛe wa xui bara Ala , Daali Mangɛ , tuli li .
60002001	Recommendation	Wo xa fe ɲaaxi , wule , filankafuiɲa , milanteya , nun xili kanɛ bɛɲin .
46007039	Recommendation	Ginɛ nun a xa mɔri luma a ra han a xa simaya danyi nɛ . Kɔnɔ xa a xa mɔri faxa , a nɔma dɔxɔde xɛmɛ gbɛtɛ xɔn ma . A nɔma dɔxɔde xɛmɛ xɔn a nu wa naxan yo xɔn , kɔnɔ a xa findi Ala xa mixi nan na .
55002018	Sin	E bara makuya nɔndi ra , e fa a fala mixie ɲan bara keli faxɛ ma . E bara mixi ndee xa danxaniya kana na wɔyɛnyi mɔɔli ra .
48005006	Faith	Xa mixi biraxi Ala xa Mixi Sugandixi Isa fɔxɔ ra , sunnɛ nun sunnatareya tide yo mu na a bɛ . Fe keren nan tide gbo : Mixi xa danxaniya Ala ma , a xa mixi xanu .
58005009	Grace	Isa xa fe to kamali , a naxa findi saabui ra a mantonyie birin xa abadan kisi sɔtɔ .
46016001	Recommendation	Wo xa kɔbiri malan sɛniyɛntɔɛe bɛ , alɔ n Galati bɔxi danxaniyatɔɛ ɲamae yamarixi ki naxɛ .
49005022	Recommendation	Ginɛe , wo xa wo yɛtɛ magoro wo xa mɔrie bɛ , alɔ wo wo yɛtɛ magoroma Marigi bɛ ki naxɛ .
43008012	Faith	Isa man naxa wɔyɛnyi tongo , a a masen ɲama bɛ , « N tan nan na duniɲa naiyalanyi ra . Naxan na bira n fɔxɔ ra , a mu ɲɛrɛma dimi kui muku . Kisi naiyalanyi nan yanbama na kanyi bɛ . »
65001017	Recommendation	Kɔnɔ wo tan , n xanuntenyie , wo xa ratu won Marigi Isa xa xɛɛrae xa masenyie ma .
44017025	Grace	A hayi mu na see ma adama naxan xaninma a xɔn ma . A tan nan baloe nun ɲɛngi nun se birin fima mixi ma .
62005009	Faith	Won tinma mixie xa seedeɲɔxɔya ra , kɔnɔ Ala xa seedeɲɔxɔya dangi na birin na . Ala nan seede bama a xa Di xa fe ra .
45013014	Faith	Wo xa Ala xa Mixi Sugandixi Isa xa fe nan suxu , wo naxa bira wo fate bɛndɛ waxɔnfe fɔxɔ ra .
58011030	Description	Danxaniya saabui ra , Yeriko tɛtɛ naxa bira a yɛtɛ ra , Isirayilakae to gɛ a rabilinde xi solofere bun ma .
44019011	Grace	Ala nu kaabanako xungbee rabama Pɔlu bɛlɛxɛe ra
43008034	Sin	Isa naxa a fala e bɛ , « N xa nɔndi fala wo bɛ , mixi naxan yunubi rabama a bara lu yunubi xa konyiya kui .
62004011	Faith	N xanuntenyie , Ala to bara won xanu na ki , won fan lan nɛ won xa won bore xanu .
44002028	Grace	I bara a niya n xa kisi kira kolon . I sɛɛwɛ fima nɛ n ma i yire . › »
54004013	Recommendation	Han n sa fama tɛmui naxɛ , i xa Kitaabui xaran mixie bɛ , i xa e ralimaniya , i xa e xaran .
47004008	Description	Kɔntɔfili bara muxu xɛtɛn , kɔnɔ muxu mu butuxunxi . A bara muxu xaxili ifu , kɔnɔ limaniya mu baxi muxu yi ra .
44002013	Description	Kɔnɔ ndee naxa e mayele , e nu fa a fala , « E siisixi nɛ yi ki . »
66021018	Description	Tɛtɛ nu yailanxi gɛmɛ tofanyi nan na naxan maniya diyaman na . Taa tan nu yailanxi xɛɛma xɔri fanyi nan na naxan tinse alɔ ye .
66015006	Description	Malekɛ solofere , tɔɔrɛ dɔnxɔɛ solofere nu na naxee yi ra , e naxa mini hɔrɔmɔlingira kui , sɛrɛxɛdubɛ dugi fiixɛ mayanbaxie ragoroxi e ma , bɛlɛti xɛɛma daaxi balanxi e kanke ma .
45012014	Recommendation	Wo xa Ala maxandi mixie bɛ naxee wo ɲaxankatama . Wo xa duba e bɛ , wo naxa e danka .
66001015	Description	A sanyie nu gbeelixi alɔ wure gbeeli raxunuxi , a xui nu gbo alɔ baa mɔrɔnyi xui .
43017026	Grace	N bara e rakolon i xa fe ra , n man nde sama nɛ a fari , alako xanunteya xa lu e bɔɲɛ ma i n xanuxi naxan na , alɔ n fan na e bɔɲɛ i ki naxɛ . »
45008032	Grace	A tan naxan mu tondi a xa Di yati ma , a a ba sɛrɛxɛ ra won birin bɛ , a mu fama xɛ won kide se birin na safe ra a xa Di xun ma ?
65001018	Sin	E nu bara a fala wo bɛ , « Waxati dɔnxɔɛ , mixie fama nɛ yode Ala ma , e bira e waxɔnfe tinxintaree fɔxɔ ra . »
45011018	Recommendation	Na kui , i naxa i yɛtɛ igbo na salonyi xabaxie ma . Beenun i xa i yɛtɛ igbo , i maɲɔxun sinden , a i tan xa mu wuri bili sanke rabaloxi . Wuri bili sanke nan i tan nabaloxi .
47001024	Faith	Muxu mu wama danxaniyatɔɛe yamarife , kɔnɔ muxu wama kafufe nɛ wo ma alako wo xa sɛɛwa barima wo sabatixi danxaniya kui .
43011001	Description	Xɛmɛ nde nu furaxi Betani naxan xili Lasaru . A maaginɛe fan nu sabatixi naa , Mariyama nun Marata .
52004008	Sin	Na kui , mixi naxan tondima yi fee rabatude , a mu tondixi ibunadama xa bɛ , a tondixi Ala nan bɛ naxan a Xaxili Sɛniyɛnxi fixi wo ma .
62004002	Faith	Mixi naxan birin laxi a ra a Ala xa Mixi Sugandixi Isa bara fa duniɲa ma a adama ki ma , wo nɔma nɛ a kolonde a na kanyi tan xaxili fatanxi Ala nan na .
65001008	Sin	Kɔnɔ na mixi naxee bara so wo tagi , e laamatunyi ndee toma naxee a niya e xa sɛniyɛntareɲa raba , e Marigi xa yaamari matandi , e malekɛe konbi .
60003011	Recommendation	A xa gbilen fe ɲaaxi fɔxɔ ra . A ɲɛrɛ ki xa fan . A xa bira bɔɲɛsa fɔxɔ ra tunnabɛxi kui ,
51001023	Faith	Kɔnɔ a lanma nɛ wo xa danxaniya xa sabati , a xa sɛnbɛ sɔtɔ , alako wo naxa makuya fe fanyi ra naxan nagataxi wo bɛ Ala xa xibaaru fanyi saabui ra . Na xibaaru fanyi wo naxan mɛxi , a masenxi nɛ duniɲa birin bɛ . N tan yati walima na nan ma .
43008059	Violence	E naxa gɛmɛe tongo keren na , e xa a magɔnɔ na masenyi xa fe ra , kɔnɔ Isa naxa a nɔxun , a mini hɔrɔmɔbanxi kui .
49004024	Recommendation	Wo xa wo lahalɛ fori masara a nɛɛnɛ ra . Wo luma nɛ alɔ wo bara findi mixi nɛɛnɛ ra Ala naxan daaxi a xa ɲɛrɛ a xa tinxinyi nun sɛniyɛnyi yati kui .
66014012	Faith	Sɛniyɛntɔɛ xa tunnabɛxi nan na ki , naxee Ala xa sɛriyɛ rabatuma , naxee danxaniyaxi Isa ma . »
44013030	Description	Kɔnɔ Ala naxa a rakeli faxɛ ma .
43010011	Description	« N misaalixi xuruse kantama fanyi nan na , naxan mu tondima faxade a xa xuruse kantɛ kui .
49003002	Grace	N laxi a ra , wo bara a mɛ Ala naxa a xa hinnɛ taxu n na n xa a masen wo bɛ .
56003010	Recommendation	Naxan yo mixie tagi isoma , i xa a rasi keren , i xa a rasi firin . Xa na birin kui a mu i xui mɛ , i xa a rabolo ,
43010019	Description	Yuwifie man mu nu lanxi e bore ma na masenyi xa fe ra .
43003033	Faith	Mixi naxan lama na seedeɲɔxɔya ra , a bara a kolon a Ala nɔndi nan falama .
61003014	Recommendation	N xanuntenyie , wo xa katɛ birin naba na mamɛ ti kui , alako na lɔxɔɛ xa wo li bɔɲɛsa kui , a naxa wo li fe ɲaaxi kui .
53003001	Faith	N ngaxakerenyie , a dɔnxɔɛ ra , wo Ala maxandi muxu bɛ alako Marigi xa masenyi xa yensen yɛ mafuren na , a man xa binya yire birin alɔ a binyaxi wo xɔnyi ki naxɛ .
47004014	Faith	Muxu na rabaxi nɛ , barima muxu bara a kolon naxan Marigi Isa rakelixi faxɛ ma , a fama nɛ muxu fan nakelide faxɛ ma Isa xa fe ra , a won birin xanin a yire .
59005014	Recommendation	Mixi na wo ya ma naxan furaxi ? A kanyi xa danxaniyatɔɛ ɲama kuntigie xili , e xa Ala maxandi a bɛ , e xa ture nde maso a ma Marigi xili ra .
44007023	Description	« A to ɲɛ tongo naani sɔtɔ , a naxa wa a ngaxakerenyie kolonfe . A naxa siga a boore Isirayilakae yire matode .
44023027	Violence	Yi xɛmɛ Yuwifie nan a suxuxi . E naxa wa a faxafe . N to a kolon a Rɔmaka na a ra , n nun sɔɔrie naxa fa , muxu naxa a ba e yi .
44019029	Description	Taa birin ya naxa iso . E naxa Gayu nun Arisitaraki , Pɔlu ɲɛrɛboore Masedonkae , xanin malande xungbe kui .
44003014	Sin	Wo bara Ala xa sɛniyɛntɔɛ nun a xa tinxintɔɛ yanfa . Wo man fa maxandi ti Pilati xa faxɛti nde rabɛɲin wo bɛ .
44015009	Faith	A mu mixi yo rafisa a boore bɛ e tan nun won tan tagi , barima a bara e sondonyi rasɛniyɛn danxaniya ra .
46011028	Recommendation	Beenun mixi xa na taami don , beenun mixi xa na minse min , a lanma a xa a yɛtɛ mato ,
46015058	Faith	Na kui , n ngaxakerenyie , wo xa danxaniya xa sabati . Wo naxa a lu limaniya xa ba wo yi ra . Wo xa wakili Marigi bɛ tɛmui birin , barima wo a kolon a wo naxan nabama a bɛ fe fufafu xa mu a ra .
46004016	Recommendation	N ma marasi nan ya wo bɛ : Wo xa bira n ma misaali nan fɔxɔ ra .
46001021	Faith	Duniɲa mixie to mu nɔ Ala xa lɔnni kolonde e yɛtɛ xa lɔnni saabui ra , Ala naxa tin danxaniyatɔɛe rakiside a xa kawandi saabui ra , duniɲa mixie naxan maɲɔxunma xaxilitareɲa ra .
60003001	Recommendation	Wo tan ginɛe , wo fan xa wo yɛtɛ magoro wo xa mɔrie bɛ , alako wo xa mɔri danxaniyataree xa nɔ danxaniyade wo tan e xa ginɛe wali ki saabui ra , hali wo mu sese fala e bɛ ,
47005020	Recommendation	Na kui , won bara findi Ala xa Mixi Sugandixi xa xɛɛrae ra . A luxi nɛ alɔ Ala na kawandi tife won tan nan saabui ra . Muxu bara wo mayandi Ala xa Mixi Sugandixi xili ra , wo xa gbilen Ala ma .
44002024	Description	Kɔnɔ na xanbi , Ala bara a rakeli , a faxɛ luuti ba a ma , barima faxɛ mu nu nɔma kankande a ma . »
59002007	Sin	E tan xa mu wo Marigi xili fanyi rasɔtɔma ?
54003003	Description	A mu lanma a xa findi siisila ra , a mu lanma a xa mawolen . A lanma nɛ a xa findi mixi ra naxan lanyi fenma , naxan bɔɲɛ xinbeli , naxan mu mila .
43004014	Grace	Kɔnɔ naxan ye minma n naxan fima a ma , ye xɔli mu a suxuma sɔnɔn . Na ye findima dulonyi nan na a bɔɲɛ ma , a gbo a i , a findi abadan kisi ra . »
62002005	Faith	Kɔnɔ mixi naxan Ala xui suxuma , Ala xa xanunteya bara gɛ kamalide na kanyi bɛ . Na kui , won nɔma a kolonde won na Ala fɔxɔ ra .
66016013	Description	N naxa ɲinnɛ sɛniyɛntare saxan to mini ra na sube magaaxuxi dɛ kui , na sube boore dɛ kui , a nun na namiɲɔnmɛ wule falɛ dɛ kui . Na ɲinnɛe nu maniyaxi xuuɲɛe nan na .
59002008	Recommendation	Wo xa Mangɛ Alatala xa sɛriyɛ nan nabatu , alɔ a sɛbɛxi Kitaabui kui ki naxɛ , « I xa i boore xanu alɔ i yɛtɛ kan gundi . » Xa wo na raba , wo bara bira fe fanyi fɔxɔ ra .
47004005	Faith	Muxu mu muxu yɛtɛ kan xa fe xa kawandima . Muxu xa kawandi a masenma nɛ a Ala xa Mixi Sugandixi Isa nan findixi muxu Marigi ra , a nun muxu fan findixi wo xa konyie nan na Isa xa fe ra .
46015033	Recommendation	Wo naxa tantan . Ɲɛrɛboore kobie nan yuge fanyi masarama .
58013020	Grace	Ala naxan bɔɲɛsa fima mixi ma , Ala naxan won Marigi Isa rakeli faxɛ ma , Isa naxan mɛɛnima a xa mixie ma a xa saatɛ wuli saabui ra , saatɛ naxan mu kanama abadan ,
50001027	Recommendation	Wo ɲɛrɛ ki xa lan Ala xa Mixi Sugandixi xa Xibaaru Fanyi ma tun , alako xa n na wo ya ma ba , xa n mu na ba , n nɔma a kolonde xaxili keren nan na wo bɛ , wo birin walife danxaniya keren nan na , danxaniya naxan fatanxi Ala xa Xibaaru Fanyi ra .
46006014	Grace	Ala naxan won Marigi rakelixi faxɛ ma , a fama nɛ won tan fan nakelide faxɛ ma a sɛnbɛ ra .
55001006	Recommendation	Na kui , n bara i ralimaniya i xa Ala sɛnbɛ rawali , a naxan fixi i ma n to n bɛlɛxɛ sa i xunyi ma .
60004006	Grace	Na nan a ra , Ala xa xibaaru fanyi naxa iba faxamixie fan bɛ , alako Ala xa e nii rakisi , hali mixie to bara gɛ e fate tan makiitide .
46007023	Recommendation	Wo xunsaraxi sare xɔrɔxɔɛ nan na . Wo naxa findi adama xa konyie ra .
46010010	Recommendation	Wo naxa wo mawa , alɔ ndee e mawa ki naxɛ e ya ma , sayamalekɛ fa e faxa .
47002017	Faith	Muxu tan mu Ala xa masenyi masenma kɔbiri xa fe ra alɔ kawanditi ndee . Muxu kawandi tima bɔɲɛ fiixɛ nan na Ala ya xɔri naxan muxu xɛɛxi . Muxu na rabama Ala xa Mixi Sugandixi nan saabui ra .
45015001	Recommendation	Won tan naxee xa danxaniya tilin , a lanma won xa diɲɛ mixie bɛ naxee xa danxaniya mu tilin . Won naxa won yɛtɛ waxɔnfe gbansan xa fen .
50002024	Faith	N a kolon a gbe mu luxi , Ala xa a ragiri n xa fa wo yire .
66007001	Description	Na dangi xanbi , n naxa malekɛ naani to , e tixi duniɲa tunxui naani ra . E nu duniɲa foye naani ratima , alako foye naxa mini bɔxi ma , baa ma , xa na mu sansie ma .
60004003	Sin	Wo tɛmui naxan nabaxi duniɲa waxɔnfe fɔxɔ ra , na bara wasakɛ . Wo bara bu duniɲa fe kobi kui alɔ yɛnɛ rabafe , siisife , xulunyi ɲaaxi , beere minfe , nun kuye batufe , naxan findixi fe ɲaaxi ra .
66011005	Violence	Xa mixi nde fa wa fe ɲaaxi rabafe e ra , tɛ nan minima e dɛ kui , a e yaxuie xa fe kana . Iyo , xa mixi nde wama e tɔɔrɔfe , na kanyi faxama na mɔɔli nan na .
44023005	Recommendation	Pɔlu naxa a fala , « N ngaxakerenyie , n mu nu a kolon xa sɛrɛxɛdubɛ kuntigi na a ra , barima a sɛbɛxi , ‹ I naxa wɔyɛn kobi fala ɲama mangɛ bɛ . › »
66022015	Sin	Fe ɲaaxi rabae na taa fari ma , mandurulae , yɛnɛlae , faxɛtie , kuye batuie , nun wule falɛ birin wule rafan naxee ma .
66002014	Sin	« Kɔnɔ fe ndee na na naxee mu rafanxi n ma wo xa fe ra . Wo xa mixi ndee birama Balami xa misaali nan fɔxɔ ra , naxan nu bara Balaki rasi a xa gantanyi te Isirayilakae bɛ , e xa subee don naxee baxi sɛrɛxɛ ra kuyee bɛ , e xa yɛnɛ fan naba .
53001003	Faith	N ngaxakerenyie , muxu lanma muxu xa Ala tantu wo xa fe ra tɛmui birin . Muxu xa tantui lanxi barima wo xa danxaniya xun masafe ki fanyi , a nun wo xa xanunteya wo bore bɛ .
46012002	Sin	Wo to nu na kaafiriɲa kui , fe nde naxa a niya wo xa bira kuye dunduxie fɔxɔ ra .
49005025	Recommendation	Xɛmɛe , wo xa wo xa ginɛe xanu alɔ Ala xa Mixi Sugandixi danxaniyatɔɛ ɲama xanuxi ki naxɛ . A a yɛtɛ fi danxaniyatɔɛ ɲama xa fe ra
45012017	Recommendation	Wo naxa fe kobi ɲɔxɔ fe kobi ra . Wo xa kata mixie xa wo kolon fe fanyi rabae nan na .
60005006	Recommendation	Wo xa wo yɛtɛ magoro Ala sɛnbɛ bun ma , alako a xa wo xa fe ite a waxati .
44014017	Grace	Hali na birin kui , a nu fe fanyi rabama naxan findi seede ra a xa fe ra . Tunɛ ye nu fama keli koore ma . Sansie nu fanma a tɛmui alako wo xa balo , wo man xa sɛɛwa wo bɔɲɛ kui . »
54003011	Recommendation	Ginɛe fan xa findi xili fanyi kanyie ra . E naxa findi naafixie ra , e xa findi taxasi mixi ra , e xa tinxin fe birin kui .
66002021	Sin	N bara diɲɛ alako a xa tuubi , kɔnɔ a mu tinxi a yuge ɲaaxi masarade .
44012020	Description	Tirekae nun Sidɔnkae nu na lantareya kui e nun Herode ra na tɛmui . E naxa lan e bore ma , e xa siga Herode yire , e xa wɔyɛn . E to bara Bilasitu masɔtɔ , mangɛ xa batula kuntigi , e naxa Herode mayandi lanyi xirife ra e tagi , barima e xa bɔxi xaxili nu tixi Herode xa bɔxi baloe nan na .
43008049	Sin	Isa naxa e yaabi , « Ɲinnɛ mu n tan fɔxɔ ra . N tan n Baba nan binyama , kɔnɔ wo tan n yelebuma .
43006018	Description	Foye belebele naxa mini , baa naxa xaaɲɛ .
45008018	Faith	N laxi a ra won tɔɔrɛ naxan tima yi duniɲa ma yi ki , a nun won fama xunnakeli naxan sɔtɔde , e tagi ikuya ki fanyi ! E ɲan mu nɔma sade e boore ma .
62002012	Grace	N ma die , n xa a masen wo bɛ yi sɛbɛli ra : Wo xa yunubie bara xafari Isa xili saabui ra .
55001009	Grace	A tan nan won nakisixi , a tan nan won xilixi a xa sɛniyɛnyi ma . A mu na rabaxi won ma kɛwali saabui xa ra , a na ɲanigexi a yɛtɛ nan na . A hinnɛxi won na a xa Mixi Sugandixi Isa xa fe nan na kafi duniɲa fɔlɛ .
43019006	Violence	Sɛrɛxɛdubɛ kuntigie nun hɔrɔmɔbanxi kɔsibilie to a to , e naxa sɔnxɔ , « A faxa ! A banban wuri magalanbuxi ma ! » Pilati naxa a fala e bɛ , « Wo a tongo , wo tan nan xa sa a banban wuri magalanbuxi ma , barima n tan mu fefe toxi a lan a xa faxa naxan ma . »
60001010	Grace	Namiɲɔnmɛe yati nu katama ki fanyi ra na kisi xa fe kolonfe wo naxan sɔtɔxi Ala xa hinnɛ saabui ra .
63001007	Sin	Mixi gbegbe wama wo madaxufe , a falafe ra a Ala xa Mixi Sugandixi Isa mu faxi duniɲa adama ki ma . Na mixi madaxui mɔɔli findixi Ala xa Mixi Sugandixi yaxui nan na .
44024005	Sin	Muxu bara a to yi xɛmɛ mixi ɲaaxi na a ra . A Yuwifie tagi isoma naxee na duniɲa birin . A tan nan na Isa Nasarɛtika xa ɲama xunyi ra .
54003016	Grace	Fo won xa a kolon nɛ a Ala ɲɛrɛ ki sɛnbɛ gbo . A gundo makɛnɛnxi nan ya : Ala xa Mixi Sugandixi masenxi adama fate nan na , a xaxili nan tinxin . A mini nɛ malekɛe ma , a kawandixi ɲamanɛe nan tagi . Duniɲa danxaniyaxi a tan nan ma , a texi nɔrɛ nan kui .
66016021	Violence	Balabalanyi belebelee naxa keli koore ma , e bira mixie ma . A xɔri keren binya kilo tongo saxan nun naani ɲɔndɔn . Mixie naxa Ala xili rasɔtɔ na balabalanyi xa fe ra , barima na tɔɔrɛ nu gbo a gbe ra .
61003013	Faith	Won koore nɛɛnɛ nun bɔxi nɛɛnɛ nan mamɛfe , tinxinyi sabatima dɛnnaxɛ , alɔ a laayidixi won bɛ ki naxɛ .
66006014	Description	Koore naxa ba na , alɔ kɛɛdi makuntanma ki naxɛ a xa ragata . Geyae nun surie fan naxa keli e yire .
58010010	Grace	Na ɲanige nan a niyaxi won nasɛniyɛnxi Ala xa Mixi Sugandixi Isa fate saabui ra , naxan baxi sɛrɛxɛ ra kerenyi ra .
52001002	Faith	Waxati birin muxu Ala tantuma wo xa fe ra , muxu man a maxandima wo bɛ . Tɛmui birin
66006004	Violence	Soe gbeeli naxa mini . E naxa a ragima yamari a xa bɔɲɛsa ba duniɲa kui , alako adamadie xa nu e bore kɔn naxaba . Santidɛgɛma belebele naxa so a yi ra .
54006001	Recommendation	Danxaniyatɔɛ naxee na konyiya kui , e xa e marigie binya , alako binyɛ yo naxa ba Ala xili ra , a nun a xa sɛriyɛ ra .
51003009	Recommendation	Wo naxa wule fala wo bore bɛ . Wo bara na ɲɛrɛ ki fori bɛɲin ,
66002020	Sin	« Kɔnɔ fe keren na na naxan mu rafanxi n ma wo xa fe ra . Wo bara a lu Yesabela , ginɛ naxan a yɛtɛ findixi namiɲɔnmɛ ra , a xa xaranyi ti naxan n ma konyie ratantanma , alako e xa fe kobi raba , e xa subee don naxee baxi sɛrɛxɛ ra kuyee bɛ .
48003008	Grace	Kitaabui na nan yati fala beenun a xa raba , a falafe ra Ala fama si gbɛtɛe ratinxinde e xa danxaniya saabui ra . A naxa na masenyi fanyi masen singe nu , a to a fala Iburahima bɛ , « Si birin fama nɛ duba sɔtɔde i tan saabui ra . »
58012005	Recommendation	Wo tan , Ala xa die , wo bara nɛɛmu Ala xa masenyi ma wo ralimaniyaxi naxan na , a falafe ra , « N ma di , i naxa yo Marigi xa marakɔrɔsi ma , limaniya naxa ba i yi ra , a i xuruma tɛmui naxɛ .
58013017	Recommendation	Wo xa wo xa yareratie xui ratinmɛ , wo xa e xa yaamarie suxu , barima e na mɛɛnife wo ma , alako wo naxa gbilen Ala fɔxɔ ra , xa na mu a ra na dɛntɛgɛ sa fama nɛ e tɔɔrɔde . Wo xa fe birin naba alako e xa nɔ na dɛntɛgɛ sade sɛɛwɛ kui bɔɲɛ mawa xanbi , barima na nan findima wo xa munafanyi ra .
44013019	Description	A to si solofere halaki Kanaan bɔxi ma , a naxa na bɔxie fi Isirayilakae ma .
54006003	Faith	Xa a sa li mixi nde xaranyi gbɛtɛ nan tima , a mu bira won Marigi Isa , Ala xa Mixi Sugandixi xa masenyi tinxinxi fɔxɔ ra , nun xaranyi naxan findixi Ala gbe ra ,
63001010	Recommendation	Xa karamɔxɔ nde sa fa wo yire yi xaranyi xanbi , wo naxa a rasɛnɛ , wo naxa a xɛɛbu ,
47001005	Grace	Won ma tɔɔrɛ xun masama Ala xa Mixi Sugandixi xa fe ra ki naxɛ , won ma limaniya fan xun masama a saabui ra na ki nɛ .
65001011	Sin	Ɲaxankatɛ na e bɛ . E bara bira Kabila xa misaali fɔxɔ ra . E bara bira kɔbiri fɔxɔ ra alɔ Balami , e fa lɔɛ . E bara matandi ti alɔ Kora , e xun fa rakana .
65001010	Sin	Kɔnɔ na mixie konbi tima fe nde xa fe ra , e mu naxan kolon . E naxan kolon e yɛtɛ ra , a wula sube xaxilitaree daaxi , na fan mu findi sese ra fo e kanase .
58011007	Faith	Danxaniya saabui ra , Nuha naxa kunkui banban alako a xa denbaya xa kisi . Ala nu bara banbaranyi xa fe fala a bɛ beenun a xa duniɲa li . Nuha nu gaaxu Ala ya ra . A xa danxaniya a masenma kiiti bara kana duniɲa bɛ . Nuha naxa tinxinyi sɔtɔ kɛ ra a xa danxaniya saabui ra .
58009006	Description	Na yire to gɛ yailande na ki , sɛrɛxɛdubɛe nu luma so ra na yire sɛniyɛnxi singe nan kui , e e xa wali raba naa .
44007051	Sin	« Wo xaxili nun wo tuli xɔrɔxɔ , wo sondonyi mu fan . Wo Ala Xaxili Sɛniyɛnxi matandima tɛmui birin alɔ wo benbae a raba ki naxɛ .
54001009	Sin	Won man a kolon Ala mu a xa sɛriyɛ fixi tinxintɔɛe xa fe xa ra . A a fixi tinxintaree nan ma fe ra , a nun Ala matandilae . A a fixi kaafirie , yunubitɔɛe , diinɛtaree , Ala maberelae nan ma fe ra . A a fixi mixie nan ma fe ra naxee e baba nun e ngae faxama . Faxatie ,
46005009	Recommendation	N bara a sɛbɛ wo ma bataaxɛ kui , wo nun yɛnɛlae naxa lu dɛfanbooreya kui .
48001015	Grace	Kɔnɔ Ala nu bara n sugandi kafi n bari tɛmui . A naxa n xili a xa hinnɛ ra ,
45007015	Description	N naxan nabama , n mu a ya yo kolon , barima n wama n xa naxan naba , n mu na xa rabama . N fe naxan xɔnxi , n na nan yati rabama .
61003018	Faith	Wo xa sɛnbɛ sɔtɔ won Marigi nun won Nakisima Isa xa hinnɛ nun a kolonfe saabui ra . Tantui na Ala xa Mixi Sugandixi Isa bɛ abadan . Amina .
46004010	Description	A luxi alɔ muxu bara daxu Ala xa Mixi Sugandixi xa fe ra , kɔnɔ wo tan bara findi xaxilimae ra a xa fe ra . Muxu sɛnbɛ bara ɲɔn , kɔnɔ wo tan gbe xun bara masa . Muxu bara mayele sɔtɔ , kɔnɔ wo tan bara binyɛ sɔtɔ .
60005009	Faith	Wo ti a kanke i wo sabatixi ra wo xa danxaniya kui . Wo a kolon a Sentanɛ danxaniyatɔɛ birin tɔɔrɔfe na ki nɛ duniɲa kui .
51003022	Recommendation	Konyie , wo xa wo marigie xui birin natinmɛ . Wo naxa wali e ya tode xa gbansan na , alako wo xa rafan mixie ma . Wo xa wali e bɛ wo bɔɲɛ fiixɛxi ra , barima wo gaaxuxi wo Marigi Ala ya ra .
66017012	Description	Na feri fu i naxee toxi , nee fan misaalixi mangɛ fu nan na , naxee mu nu mangɛya sɔtɔ sinden . E tan nun na sube , e fama mangɛ nɔɛ nan sɔtɔde waxati keren bun ma .
46002012	Grace	Won mu nɔma Ala xa hinnɛ fahaamude adamadi xaxili saabui ra . Ala , a Xaxili naxan fixi won ma , na nan nɔma na masende won bɛ .
59005001	Recommendation	Yakɔsi wo wo tuli mati , wo tan bannae . Wo xa wo wa xui ite , barima gbaloe nan fafe wo ma .
66002010	Recommendation	Wo naxa gaaxu ɲaxankatɛ ya ra , wo fama naxan sɔtɔde . Ibulisa a niyama nɛ wo xa mixi ndee xa sa geeli , alako a xa wo mato . Wo fama nɛ ɲaxankatade xi fu bun ma . Kɔnɔ wo xa lu danxaniya kui han wo faxɛ lɔxɔɛ . Na tɛmui n kisi fima nɛ wo ma wo sare ra . »
54006011	Recommendation	Kɔnɔ i tan naxan findixi Ala xa mixi ra , i xa gbilen na fe mɔɔlie fɔxɔ ra . I xa bira tinxinyi , Ala fe , danxaniya , xanunteya , diɲɛ , nun bɔɲɛ bɛxiya fɔxɔ ra .
59005005	Sin	Wo xa duniɲɛigiri kui , wo mu tɔnyi dɔxɔxi wo waxɔnfe sese ma . Wo wo yɛtɛ nan tun nalugama . Wo fa luxi nɛ alɔ xuruse turaxi a kɔn naxaba lɔxɔɛ ma .
66004004	Description	Kibanyi mɔxɔɲɛn nun naani nu na Ala xa kibanyi rabilinyi , fori mɔxɔɲɛn nun naani magoroxi e kui . Donma fiixɛ nu ragoroxi e ma , mangɛ~katanyi xɛɛma daaxi nu saxi e xun na .
66018007	Description	A waxɔnfe xun to nu masaxi tɛmui birin , wo fan xa a xa tɔɔrɛ xun masa na ki , a xa sunnun , barima a a fala nɛ a bɔɲɛ kui , ‹ Mangɛ ginɛ nan n na . Kaaɲɛ ginɛ mu na n na , n mu luma sunnunyi kui abadan . ›
60003007	Recommendation	Wo tan fan , xɛmɛe , wo nun wo xa ginɛe , wo xa lu lanyi kui . Wo xa wo bore fahaamu . Xɛmɛ xa a kolon a a sɛnbɛ gbo a xa ginɛ bɛ . Xɛmɛe xa ginɛe binya barima wo birin nan kɛ keren tongoma , naxan findi kisi ra , Ala naxan fima a xa fonisireya kui . Wo xa wo xa ginɛe binya , alako Ala xa wo xa maxandi suxu .
54002012	Recommendation	N mu a luma ginɛe xa xɛmɛe xaran , xa na mu a ra e xa e yamari . Ginɛe xa lu sabari kui ,
46001009	Faith	Ala na a xui xanbi ra , a tan naxan wo xilixi alako lanyi xa lu wo nun a xa Di tagi , won Marigi Isa , Ala xa Mixi Sugandixi .
48005013	Recommendation	N ngaxakerenyie , Ala wama wo xa lu xɔrɛya kui , kɔnɔ wo naxa na xɔrɛya mafindi yunubi ra . Wo wo bore mali xanunteya kui .
59002012	Recommendation	Na kui , wo xa wɔyɛn , wo man xa wo ɲɛrɛ alɔ naxee fama makiitide sɛriyɛ ra naxan xɔrɛya fima mixi ma .
46012005	Faith	Ala xa wali dɔxɔɛ wuya , kɔnɔ a birin fatanxi Marigi keren nan na .
45009005	Description	E tan nan bɔnsɔɛ benbae na Kitaabuie kui , Ala xa Mixi Sugandixi fan kelixi e tan nan bɔnsɔɛ tagi a fate bɛndɛ ki ma . Tantui nun batui xa rasiga Ala ma abadan , a tan naxan na birin xun ma . Amina .
47001006	Description	Muxu na tɔɔrɔfe alako wo tan xa limaniya nun kisi sɔtɔ . Muxu xa limaniya a niyama nɛ wo fan xa limaniya sɔtɔ alako wo fan xa nɔ wo xa tɔɔrɛ ra . Won birin na tɔɔrɔfe ki keren .
47001021	Faith	Ala nan won birin ma danxaniya rasabatixi a xa Mixi Sugandixi saabui ra . A bara won sugandi ,
44010015	Recommendation	Xui naxa wɔyɛn a bɛ a firin nde , « Ala bara se naxan nasɛniyɛn i naxa a fala a sɛniyɛntare . »
66018009	Sin	Duniɲa mangɛ birin naxee bara bira a xa fe ɲaaxie nun a waxɔnfee fɔxɔ ra , e fama nɛ wade . E na a to a xa taa na ganfe , e sunnunma nɛ .
43014023	Faith	Isa naxa a yaabi , « Xa naxan yo n xanu , a n xui suxuma nɛ . N Baba a kanyi xanuma nɛ , muxu nun n Baba fa a yire , muxu sabati a i .
62004010	Grace	Xanunteya yati yati nan ya : Won tan xa mu Ala xanuxi , a tan nan won xanuxi , a fa a xa Di kerenyi xɛɛ a xa findi won ma yunubi xafari sɛrɛxɛ ra .
62001007	Faith	Kɔnɔ , xa won ɲɛrɛma naiyalanyi kui Ala xa kira xɔn , won nun danxaniyatɔɛe nan luma lanyi kui . Ala xa Di Isa wuli nan won nasɛniyɛnma yunubi birin ma .
48004007	Grace	Na nan a ra wo bara mini konyiya kui , wo bara findi Ala xa die ra . Wo to findixi a xa die ra , Ala man bara wo findi a kɛtongoe ra .
58001008	Faith	Kɔnɔ a a masenxi nɛ a xa Di xa fe ra , « Ala , i xa mangɛ kibanyi buma nɛ abadan . Tinxinyi nan findixi i xa mangɛya tɔnxuma ra .
43010033	Sin	E naxa a yaabi , « Muxu mu i magɔnɔfe xɛ i xa wali fanyi nde xa ma . Muxu i magɔnɔma i to Ala rasɔtɔfe . I tan ibunadama waxi i yɛtɛ findife Ala ra ! »
66014011	Description	Tuuri naxan tema na tɛ xɔɔra a mu ɲɔnma abadan . Na mixie , naxee e igoroma na sube bɛ , xa na mu a ra na kuye bɛ naxan yailanxi a misaali ra , a fa sa li na sube xili tɔnxuma saxi e ma , na kanyie mu malabui sɔtɔma kɔɛ nun yanyi .
47004001	Faith	Ala to a xa wali soxi muxu yi ra a xa hinnɛ saabui ra , limaniya mu bama muxu yi ra .
58013006	Faith	Na nan a toxi won nɔma a falade limaniya ra , « N Marigi n dɛmɛnma , n mu gaaxuma . Adama tan nɔma munse rabade n na kɔrɛ ? »
45014003	Recommendation	Mixi naxan donse mɔɔli birin donma , na mu lan a xa a boore raɲaaxu naxan tondima donse nde donfe ra . Mixi naxan mu sube donma , na kanyi fan mu lan a xa a boore makiiti naxan sube donma , barima Ala na kanyi fan nasɛnɛma nɛ .
45015005	Grace	Ala , a tan naxan tunnabɛxiya nun limaniya fima , a xa lanyi raso wo tagi alɔ a xa Mixi Sugandixi Isa a masenxi wo bɛ ki naxɛ ,
58007027	Description	Isa mu luma alɔ boore sɛrɛxɛdubɛ kuntigie , naxee lanma e xa sɛrɛxɛ ba lɔxɔ yo lɔxɔ e xa yunubie xa fe ra , a nun ɲama xa yunubie xa fe ra . A tan bara a yɛtɛ ba sɛrɛxɛ ra kerenyi ra .
62003017	Sin	Se kanyi naxan a bɔɲɛ balanma tɔɔrɔmixi ya ra , a mu Ala xa xanunteya kolon .
47005008	Faith	Won ma limaniya xa fe ra , won wama kelife yi fate kui , won xa sabati Marigi xɔnyi .
60002011	Recommendation	N xanuntenyie , wo xa limaniya . Wo naxa bira duniɲa fee fɔxɔ ra , barima nee wo bama Ala xa kira nan xɔn ma . Bekae mu na wo ra . Wo xɔnyi mu na yi duniɲa bɛndɛ fuɲi fari xa ra .
60002017	Recommendation	Wo xa mixi birin binya . Wo xa wo ngaxakerenyie xanu . Wo xa gaaxu Ala ya ra . Wo xa mangɛ xungbe binya .
44007025	Description	A naxa a maɲɔxun a a ngaxakerenyie a kolonma nɛ Ala xɔrɛya fima e ma a saabui nan na , kɔnɔ e mu kolon sɔtɔ na ma .
50003002	Violence	Wo xa wo yɛtɛ ratanga mixi ɲaaxie ma , wali kobi rabae naxee wama finɛ rawalife tun mixi sunnafe ma .
56001016	Sin	E Ala kolonfe falama e dɛ ra , kɔnɔ e xa wali a masenma a e mu a kolon feo ! E xa fefe mu fan . Sɛriyɛ matandie nan e ra , naxee mu nɔma wali fanyi yo rabade .
45010002	Faith	N na e seede ra , a e sɛnbɛ saxi Ala xa fee kui , kɔnɔ na mu kelixi lɔnni xa ma .
47001004	Grace	Ala won nalimaniyama won ma tɔɔrɛ kui , alako won fan xa nɔ tɔɔrɔmixi gbɛtɛe ralimaniyade na ki .
55002015	Recommendation	I xa i yɛtɛ masen Ala bɛ , alɔ mixi naxan wali fɔxi mu mayaagi , a fata nɔndi masende mixie bɛ a masen ki ma .
53002004	Description	A fama nɛ a yɛtɛ itede dangi adamadie xa batuse birin na . Adamadie sese xili falama « ala » , a tan tima nɛ na kanke . Na kui , a fama nɛ dɔxɔde Ala xa hɔrɔmɔbanxi kui , a a yɛtɛ findi ala ra .
49006004	Recommendation	Babae , wo fan naxa wo xa die raxɔnɔ . Wo xa e xuru , wo e rasi alɔ Marigi wama a xɔn ma ki naxɛ .
45008037	Grace	Kɔnɔ na birin kui , won bara nɔɛ sɔtɔ na fe birin xun ma won xanuntenyi saabui ra .
44026014	Violence	Muxu naxa bira bɔxi ma . N naxa xui nde mɛ naxan nu a falama n bɛ Eburu xui , ‹ Sɔlu , Sɔlu , munfe ra i n ɲaxankatama ? Na fe xɔrɔxɔma nɛ i bɛ . ›
66002009	Sin	« N wo xa ɲaxankatɛ nun setareɲa kolon , hali bannaya nde to na wo yi ra . N Yuwifie xa tɔɔɲɛgɛ kolon wo mabiri . E a falama e yɛtɛ bɛ a Yuwifie , a fa li Yuwifie mu e ra . E findixi Sentanɛ xa mixie nan na .
46013006	Faith	a mu ɲɛlɛxinma wule ra , a ɲɛlɛxinma nɔndi nan na .
59001021	Recommendation	Na na a ra , wo xa tondi fe ɲaaxi nun fe kobi mɔɔli birin nabade . Wo xa wo yɛtɛ magoro , wo xa nɔndi suxu naxan bara masen wo bɛ , barima na nan nɔma wo rakiside .
46003006	Grace	N tan bara sansi xɔri si , Apolosi bara ye sa a ma , kɔnɔ Ala nan a niya a xa bula , a xa mɔ .
66014008	Sin	Malekɛ firin nde nu biraxi a fɔxɔ ra , a nu fa a fala , « Babilɔn belebele bara bira . Babilɔn bara bira , naxan ɲamanɛe rasiisixi a xa fe ɲaaxie ra . »
43015014	Recommendation	Wo tan findixi n xanuntenyie nan na , xa wo n ma yaamarie rabatu .
62005021	Recommendation	N ma die , wo wo yɛtɛ ratanga kuyee ma .
55003006	Sin	E soma denbayae kui , e fa ginɛ sɛnbɛtaree mabɛndun , naxee findixi yunubitɔɛe ra , naxee birama fe ɲaaxi mɔɔli birin fɔxɔ ra .
49004015	Faith	Won xa nɔndi nan fala xanunteya kui . Fe birin kui , won xa danxaniya Ala xa Mixi Sugandixi ma , naxan findixi danxaniyatɔɛ ɲama xunyi ra . Won xa mɔ na danxaniya kui .
49004003	Faith	Wo xa fe birin naba alako lanyi naxa kana wo tagi , Ala Xaxili Sɛniyɛnxi naxan fixi wo ma bɔɲɛsa ra .
44009005	Description	Sɔlu naxa a yaabi , « Marigi , nde i ra ? » A naxa a yaabi , « Isa nan n na , i naxan ɲaxankatafe .
60003015	Recommendation	Kɔnɔ wo xa Ala xa Mixi Sugandixi findi wo Marigi ra wo bɔɲɛ kui . Wo xa fata a xa fe tagi rabade mixie bɛ wo laxi wo xa kisi ra fe naxan ma ,
44007033	Recommendation	Marigi naxa a fala a bɛ , ‹ Sankiri ba i sanyi , barima i tixi dɛnnaxɛ , bɔxi sɛniyɛnxi na a ra .
62002024	Faith	Wo masenyi naxan mɛ a fɔlɛ , wo xa na ragata wo bɔɲɛ ma . Xa a na na ki nɛ , a lima wo bara sabati Baba Ala xa Di nun Baba Ala i .
43008051	Faith	N xa a fala wo bɛ a nɔndi ki ma , xa naxan yo n xui suxu , na kanyi mu saya kolonma abadan . »
66020011	Description	Na dangi xanbi , n naxa kibanyi xungbe fiixɛ to , Ala magoroxi a kui . Bɔxi nun koore naxa e gi a ya ra , e lɔɛ .
46006013	Recommendation	Ala nan donse daaxi adama xa baloe ra , a adama daaxi nɛ a xa na donse don , kɔnɔ Ala na birin ɲɔnma nɛ . Ala mu adama fate daaxi a xa yɛnɛ raba . A adama daaxi a Marigi nan bɛ . Marigi man mɛɛnima nɛ adama fate ma .
45006011	Faith	Na kui , wo xa wo yɛtɛ to faxamixi ra yunubi tan mabiri . Wo man to kisixi , wo bara findi Ala nan xa kisi mixi ra a xa Mixi Sugandixi Isa saabui ra .
47002014	Faith	Tantui na Ala bɛ , naxan won xun nakelima a xa Mixi Sugandixi saabui ra . Isa kolonfe fan alɔ labundɛ xiri fanyi . Ala won tan nan xɛɛxi alako yire birin xa rakolon na masenyi ra .
62001005	Grace	Muxu naxan mɛxi Isa ra , muxu xa na dɛntɛgɛ sa wo bɛ . Ala findixi naiyalanyi nan na . Dimi yo mu na a i .
43006037	Grace	Baba Ala mixi naxan birin fima n ma , a fama nɛ n ma , n mu mɛɛma e ra abadan ,
58013001	Recommendation	Wo xa wo tunnabɛxi wo bore maxanufe ra ngaxakerenya kui .
58007025	Grace	Na nan a toxi a nɔma mixi rakiside naxan a makɔrɛma Ala ra a tan saabui ra . A ɲiɲɛ to a ra , a nɔma findide e xa saabui fanyi ra Ala yire abadan .
43019015	Violence	E man naxa sɔnxɔ , « A faxa ! A faxa ! A banban wuri magalanbuxi ma ! » Pilati naxa a fala , « N xa wo xa mangɛ faxa wuri magalanbuxi ma ? » Sɛrɛxɛdubɛ kuntigie naxa a yaabi , « Mangɛ yo mu na muxu tan bɛ bafe Rɔma mangɛ xungbe ra ! »
45011005	Grace	A man na na ki nɛ yakɔsi . Ala xa ɲama dɔnxɔɛ luxi , a bara naxee sugandi a xa hinnɛ saabui ra .
66017002	Sin	Duniɲa mangɛe nun na langoe ginɛ naxa fe kobi raba . E xa mixie fan naxa bira fe ɲaaxie fɔxɔ ra han e naxa lu alɔ siisilae .
45012010	Recommendation	Wo xa wo bore xanu ngaxakerenya xanunteya nan na . Wo xa wo bore binya dangife wo yɛtɛ ra .
45008014	Faith	barima Ala Xaxili Sɛniyɛnxi mixi naxee birin naɲɛrɛma , e tan findixi Ala xa die nan na .
66012003	Description	Tɔnxuma gbɛtɛ fan naxa mini koore ma . Sube magaaxuxi xungbe nde nu na , a gbeelixi alɔ tɛ , xunyi solofere nu na a bɛ , a nun feri fu . Mangɛ~katanyie nu na a xunyi solofere birin fari .
45008017	Faith	Anun , won to findixi a xa die ra , won bara findi Ala xa kɛtongoe ra , won nun a xa Mixi Sugandixi . Barima , xa won tɔɔrɔ a xa tɔɔrɛ , won man fama nɛ xunnakeli sɔtɔde alɔ a tan .
54005017	Recommendation	Danxaniyatɔɛ ɲama xa forie , naxee fee raɲɛrɛma a fanyi ra , e xa binyɛ xungbe sɔtɔ , a gbengbenyi naxee kawandi nun xaranyi tima .
46008007	Sin	Kɔnɔ mixi birin mu gɛxi fahaamui sɔtɔde na fe ma . Mixi naxee nu bara dari kuye fee ra , han yakɔsi e nɛ sɛrɛxɛ sube donma , e tan bɛ a baxi kuye nan bɛ . E xaxili to mu gɛxi fee fahaamude sinden , e yunubi sɔtɔma na sube donfe kui .
43015002	Grace	Wuri bili salonyi naxee mu bogi raminima n bɛ , Ala e sɛgɛma nɛ . Salonyi naxee bogima , Ala xa e magbaran , alako e bogi xa gbo .
60005003	Recommendation	Wo naxa danxaniyatɔɛe yamari a xɔrɔxɔɛ ra , naxee bara taxu wo ra . Wo xa findi misaali ra e bɛ .
52004013	Recommendation	N ngaxakerenyie , muxu mu wama wo xa lu fahaamutareɲa kui mixie xa fe ra naxee bara laaxira . A mu lan wo xa sunnun alɔ mixi naxee mu e xaxili tixi Ala ra .
58011029	Description	Danxaniya saabui ra , Isirayilakae naxa Xulunyumi baa igiri a xaraxi ra . Misirakae to bira e fɔxɔ ra , e naxa madula ye xɔɔra .
44007020	Description	Na tɛmui Annabi Munsa naxa bari , Ala hinnɛ naxan na . Kike saxan a rabalofe a baba xa banxi kui .
58005002	Grace	A mixie xa fe kolon naxee na dimi kui , e lɔɛxi , barima a fan na e ya ma , a tantanma .
45013012	Recommendation	Kɔɛ bara masiga , a gbe mu luxi kuye xa iba . Won xa Sentanɛ xa dimi walie bɛɲin , won fa Ala xa naiyalanyi ma , won xa a xa geresosee tongo .
49006009	Recommendation	Konyi marigie , wo fan xa a raba na ki nɛ wo xa konyie bɛ . Wo xa ba xaaɲɛfe e ma , barima wo a kolon Marigi keren nan na wo birin bɛ koore ma , naxan mu mixi yo rafisa a boore bɛ .
45012015	Recommendation	Wo xa sɛɛwa booree xa sɛɛwɛ , wo xa sunnun boore xa sunnunyi .
45002005	Sin	Kɔnɔ i to i tuli xɔrɔxɔxi , i tondi tuubide , i na Ala xa xɔnɛ nan nagbofe i yɛtɛ xili ma kiiti sa lɔxɔɛ , Ala xa kiiti tinxinxi makɛnɛnma tɛmui naxɛ .
44014019	Violence	Awa , Yuwifie naxa fa keli Antiyɔki nun Ikoniyon . E naxa ɲama kui iso han e naxa Pɔlu magɔnɔ a xa faxa . E naxa mini a bubu ra taa fari ma barima e~tan bɛ a bara gɛ faxade .
43013021	Description	A na fala xanbi , Isa bɔɲɛ naxa sunnun , a fa a fala , « N xa a fala wo bɛ a nɔndi ki ma , mixi keren na wo ya ma , a n yanfama nɛ , a n sa kuntigie bɛlɛxɛ . »
48003022	Faith	Kɔnɔ Ala xa Kitaabui a masenxi nɛ won bɛ a duniɲa mixi birin Ala xa yaamarie matandima , e findi yunubitɔɛe ra . Na kui , Ala naxan laayidixi mixie bɛ , naxee lama a ra , e fa danxaniya Ala xa Mixi Sugandixi Isa ma , e nɔma na sɔtɔde .
66011007	Violence	Na seede firinyie na gɛ e xa seedeɲɔxɔya ra , na sube naxan minixi yili tilinxi kui , na nan e gerema , a nɔ e ra , a e faxa .
58003014	Faith	Xa won sa won xaxili tima Ala xa Mixi Sugandixi ra alɔ won a fɔlɔxi ki naxɛ , lanyi bara lu won nun Isa tagi .
45008010	Faith	Xa wo nun Ala xa Mixi Sugandixi bara findi keren na , wo fate bɛndɛ tan faxama yunubi nan ma fe ra , kɔnɔ Ala Xaxili Sɛniyɛnxi tan wo rakisima nɛ barima wo bara matinxin Ala ya i .
44007052	Sin	Wo benbae namiɲɔnmɛe birin ɲaxankata nɛ . E namiɲɔnmɛe faxa nɛ , naxee nu Ala xa Tinxintɔɛ xa fafe falama . Yakɔsi wo bara na fan faxa .
48005021	Sin	milanteya , siisife , xulunyi ɲaaxie , nun na maniyɛe . N man xa a fala wo bɛ , mixi naxee ɲɛrɛma na ki , e mu ariyanna sɔtɔma kɛ ra muku .
43012036	Faith	Naiyalanyi to yanbama wo bɛ yi ki , wo xa la a ra nɛ , alako wo xa findi naiyalanyi xa die nan na . » Isa to gɛ na falade , a naxa siga , a sa a nɔxun e ma .
58003002	Faith	A tinxin nɛ Ala bɛ , naxan nu bara a ti na wali ra , alɔ Annabi Munsa fan a rabaxi ki naxɛ Ala xa banxi kui .
56003006	Grace	Ala bara won ki ! A bara a Xaxili Sɛniyɛnxi ragoro won ma won Nakisima Isa saabui ra .
44004036	Description	Mixi nde nu na naxan xili Yusufu , Lewi di naxan barixi Sipiri . Xɛɛrae nu a xili falama nɛ Baranabasi , na nan falaxi « mixi ralimaniya » .
48006009	Recommendation	Won naxa tagan fe fanyi rabafe ra . Xa won mu tagan , won fama nɛ sare fanyi sɔtɔde a waxati .
48002019	Faith	N to a to n mu nɔma Ala xa sɛriyɛ birin natinmɛde , n naxa na xaxili lu na , alako n ma ɲɛrɛ ki fanyi xa findi tantui ra Ala bɛ .
66011001	Recommendation	Malekɛ nde naxa se maniyase wuri daaxi so n yi ra , a nu fa a fala , « Keli , i xa Ala xa hɔrɔmɔbanxi nun sɛrɛxɛbade maniya , i man xa batulae kɔnti .
66014004	Description	E mu nu yɛnɛ rabaxi ginɛ ra , e nu sɛniyɛn . E birama na Yɛxɛɛyɔrɛ fɔxɔ ra yire birin . E xun nu bara sara mixie tagi , alako e xa findi Ala gbe nun Yɛxɛɛyɔrɛ gbe ra , alɔ sɛrɛxɛ singe naxan bama Ala bɛ xɛ xaba tɛmui .
66009007	Description	Na tugumie maniyaxi soe nan na , naxee rawalima gere kui . Mangɛ~katanyi xɛɛma daaxi nu dusuxi e xun na , e yatagie nu luxi nɛ alɔ mixie .
60002016	Recommendation	Wo xa ɲɛrɛ alɔ mixi naxee bara xɔrɛya sɔtɔ , kɔnɔ na xɔrɛya naxa a niya wo xa lu fe ɲaaxi kui . Wo xa findi Ala xa konyie ra .
54004010	Faith	Won walima tunnabɛxi nan na , barima won xaxili tixi Ala Ɲiɲɛ ra , naxan findixi adamadi birin Nakisima ra , a gbengbenyi danxaniyatɔɛe .
58010029	Sin	Kɔnɔ ɲaxankatɛ dangima na tan na mixie bɛ , naxee Ala xa Di maboronma e sanyi ra , e a xa saatɛ wuli rasɔtɔ naxan e rasɛniyɛnxi , e Ala Xaxili rasɔtɔma naxan hinnɛxi e ra .
43020021	Grace	Isa man naxa a masen e bɛ , « Bɔɲɛsa xa lu wo bɛ . N bara wo xɛɛ alɔ Baba Ala n xɛɛxi ki naxɛ . »
65001016	Sin	Na mixi mɔɔlie luma nɛ sɔnxɔ ra , e mu ɲɛlɛxinma , e birama e yɛtɛ waxɔnfe nan tun fɔxɔ ra , e dɛ igbo , e mixi madaxuma wɔyɛnyi ɲɔxunmɛ ra alako e xa se sɔtɔ .
66006015	Description	Duniɲa mangɛe , kuntigie , sɔɔri yareratie , bannae , sɛnbɛmae , konyie , nun lasirie , e birin naxa e nɔxun yilie kui a nun geya gɛmɛe longori ra .
66021008	Sin	Kɔnɔ mixi gaaxuxie , danxaniyataree , mixi ɲaaxie , faxɛtie , yɛnɛlae , mandurulae , kuye batuie , wule falɛe , e birin luma nɛ tɛ nun soda xɔɔra . Na findima faxɛ firin nde nan na . »
44022016	Recommendation	Yakɔsi , i munse mamɛfe ? Keli , i xa~i xunxa ye xɔɔra , i xa yunubi xa ba i ma , i xa Marigi xili maxandi . › »
66009008	Description	E xunsɛxɛ nu luxi nɛ alɔ ginɛe xunsɛxɛ . E ɲinyie nu luxi nɛ alɔ yɛtɛ ɲinyie .
55002024	Recommendation	A mu lanma Marigi xa walikɛ xa sɔnxɔ . A lanma a xa findi mixi diɲɛxi ra naxan fata mixi xarande , a man wakili tɔɔrɛ ra .
51002005	Faith	N makuya wo ra , kɔnɔ n bɔɲɛ na wo sɛɛti ma . N bara ɲɛlɛxin , barima wo na ɲɛrɛfe a fanyi ra wo xa danxaniya kui . Wo mu Ala xa Mixi Sugandixi bɛɲinma fefe ma .
60003012	Sin	barima Marigi ya tixi tinxintɔɛe nan na , a tuli matixi e xa maxandi ra . Kɔnɔ , a a kobe rasoxi nɛ fe kobi rabae tan na . »
53002013	Faith	Kɔnɔ n ngaxakerenyie , fo muxu xa Ala tantu wo xa fe ra tɛmui birin . Marigi wo xanuxi nɛ . Kabi fe fɔlɔ fɔlɛ , Ala bara wo sugandi alako wo xa kisi . A wo rakisima a Xaxili Sɛniyɛnxi xa wali nan saabui ra naxan wo rasɛniyɛnma , a nun wo xa danxaniya saabui ra wo to danxaniyaxi nɔndi ma .
66022011	Recommendation	Tinxintare xa lu tinxintareya kui , sɛniyɛntare xa lu sɛniyɛntareɲa kui , tinxintɔɛ xa lu tinxinyi kui , sɛniyɛntɔɛ xa lu sɛniyɛnyi kui . »
44002038	Faith	Piyɛri naxa a fala e bɛ , « Wo xa tuubi , wo birin xa~wo xunxa ye xɔɔra Isa xili ra , Ala xa Mixi Sugandixi , alako wo xa yunubie xa xafari , wo man xa Ala Xaxili Sɛniyɛnxi sɔtɔ .
52005015	Recommendation	Wo xa a mato a fanyi ra mixi yo naxa fe kobi ɲɔxɔ fe kobi ra . Wo xa nu fe fanyi nan tun naba wo bore bɛ , a nun mixi birin bɛ .
45001027	Sin	Xɛmɛe fan naxa mɛɛ ginɛe xa kafuɲɔxɔya ra , e fa bira e boore xɛmɛe kafuɲɔxɔya fɔxɔ ra . E naxa fe mayaagixie raba e bore ra , e e xa wali kobi sare sɔtɔ naxan daxa .
50002018	Recommendation	Wo fan xa sɛɛwa , won birin xa sɛɛwa .
44003019	Recommendation	Awa , wo tuubi , wo gbilen Ala ma , alako wo xa yunubie xa xafari ,
66021025	Description	Na taa naadɛe mu balanma , barima kɔɛ mu soma naa .
43006054	Faith	Naxan n sube donma , a n wuli min , na kanyi kisima nɛ abadan , n a rakelima nɛ faxɛ ma lɔxɔ dɔnxɔɛ .
43019011	Sin	Isa naxa a yaabi , « Nɔɛ yo mu i bɛ n tan xun ma fo Ala naxan fixi i ma . Na nan a ra , naxan n saxi i bɛlɛxɛ , na nan xa yunubi gbo . »
59002017	Faith	Danxaniya na na ki nɛ . Xa a mu mixi tutunma wali fanyie rabafe ma , a tide yo mu na .
45008003	Sin	Diinɛ sɛriyɛ mu nɔ naxan na , barima mixi waxɔnfe kobi nu bara a rahalaki , Ala tan na nan nabaxi . A naxa mixi xa yunubi sɛnbɛ xun nakana a to a xa Di xɛɛ yunubitɔɛ fate bɛndɛ maniyɛ ra a xa findi yunubi sɛrɛxɛ ra .
60003014	Recommendation	Hali wo tɔɔrɔ tinxinyi xa fe ra , wo hɛɛri nan sɔtɔma . Wo naxa gaaxu fe ya ra duniɲa mixie gaaxuma naxan ya ra , wo bɔɲɛ naxa ifu .
51003021	Recommendation	Barimixie , wo naxa wo xa die bɔɲɛ raɲaaxu e ma , alako limaniya naxa ba e yi .
66018002	Sin	A naxa a fala a xui itexi ra , « Babilɔn xungbe bara bira . Babilɔn bara bira , a bara findi ɲinnɛe xɔnyi ra , ɲinnɛ sɛniyɛntaree nun xɔni raharamuxie luma dɛnnaxɛ .
62002022	Sin	Wule falɛ na nde ra ? Naxan a falama a Isa mu findixi Ala xa Mixi Sugandixi ra . Na kanyi bara findi Ala xa Mixi Sugandixi yaxui ra . A bara tondi Baba Ala nun a xa Di ra .
46011027	Sin	Na na a ra , mixi yo naxan na taami don , a na minse min binyɛtareɲa kui , a bara yunubi sɔtɔ Marigi fate nun a wuli ra .
59002020	Faith	I tan xaxilitare , i mu a kolon danxaniya naxan mu kɛwali fanyi raminima , a tide yo mu na ?
43018003	Description	Yudasi naxa Rɔmakae , sɛrɛxɛdubɛ kuntigie , nun Farisɛnie xa sɔɔri gali xanin naa , lanpuie nun geresosee na e yi ra . E man naxa sɛxɛ maxiri wuri ma , e a radɛxɛ alako e xa kira to .
53003003	Grace	Kɔnɔ Ala na a xui xanbi ra . A sɛnbɛ fima nɛ wo ma , a wo ratanga Sentanɛ ma .
44007021	Description	Na xanbi a naxa a bɛlɛxɛ ba a ma . Misira mangɛ xa di ginɛ fa a tongo , a naxa a ramɔ alɔ a xa di .
66008005	Description	Malekɛ naxa surayi ganse tongo , a naxa sɛrɛxɛbade tɛ sa a kui , a fa a woli duniɲa ma . Galanyie naxa bula , xuie naxa mɛ , seyamakɔnyie naxa mini , bɔxi naxa sɛrɛn .
66018003	Sin	A kanaxi nɛ barima si birin bara bira a xa fe ɲaaxie fɔxɔ ra . Duniɲa mangɛe bara lu a sɛɛti ma a xa wali kobi kui . Duniɲa yulɛe fan bara banna a waxɔnfe saabui ra . E birin luxi nɛ alɔ siisilae . »
44026021	Violence	« Yuwifie naxa n suxu hɔrɔmɔbanxi kui , e waxi n faxafe na nan ma .
55004004	Sin	E gbilenma nɛ nɔndi fɔxɔ ra , e fa e tuli mati kiinie ra .
43006064	Faith	Kɔnɔ mixi ndee na wo ya ma , naxee mu danxaniyaxi . » Isa na fala nɛ barima kabi a fɔlɛ , a nu a kolon naxee mu danxaniyaxi , a nun naxan fama a yanfade , a a sa kuntigie bɛlɛxɛ .
43013026	Description	Isa naxa a yaabi , « N nu taami ragoro bɔrɛ xɔɔra , n a so mixi naxan yi ra , a tan nan na ki . » Isa to gɛ na falade , a naxa taami rasin bɔrɛ xɔɔra , a a so Simɔn Isikariyoti xa di Yudasi yi ra .
54006020	Recommendation	Timote , i xa mɛɛni fe ma naxan taxuxi i ra . I xa wɔyɛnyi fufafu nun wule matanga .
44017005	Violence	Kɔnɔ Yuwifi tɔɔnɛxi ndee naxa mixi ɲaaxi ndee tongo e xa ɲama ya iso taa kui . E naxa siga Yason xɔnyi Pɔlu nun Silasi fende alako e xa e xanin kiitisae xɔn ma .
62005016	Sin	Mixi naxan a boore nde toma yunubi raba ra , yunubi naxan mu mixi bɔnɔma abadan , a xa Ala maxandi a bɛ . Ala a rakisima nɛ xa yunubi na a ra naxan mu mixi bɔnɔma abadan . Yunubi nde na naxan mixi bɔnɔma abadan . N mu a fala wo xa Ala maxandi na mɔɔli xa fe ra .
43013020	Faith	N xa a fala wo bɛ a nɔndi ki ma , naxan yo na n ma xɛɛra rasɛnɛ , a n tan nan nasɛnɛxi . Naxan yo na n fan nasɛnɛ , na kanyi n Xɛɛma nan nasɛnɛxi . »
58012028	Faith	Won fama lude mangɛya niini naxan bun ma , na tan mu sɛrɛnma , na mu kanama . Na kui , won xa Ala tantu , won xa a batu yaragaaxui nun binyɛ ra a wama naxan xɔn ,
44019013	Description	Yuwifie ndee naxee ɲinnɛ raminima mixie yire birin , e naxa kata Marigi Isa xili rawalide ɲinnɛ kanyie bɛ . E a fala , « N bara wo yaamari Isa xili ra Pɔlu naxan xa fe kawandima . »
44015040	Grace	E ngaxakerenyie to e taxu Marigi xa hinnɛ ra , Pɔlu naxa Silasi tongo , e naxa siga
63001008	Recommendation	Wo xa fe birin naba alako wo naxa gan wo xa wali munafanyi ra . Wo xa kata wo xa sare kamalixi sɔtɔ .
66011006	Violence	Sɛnbɛ na e bɛ koore balanfe ra , alako tunɛ naxa fa e xa namiɲɔnmɛ wali raba tɛmui . Sɛnbɛ na e bɛ ye masarafe wuli ra , a nun fure ɲaaxi mɔɔli wuyaxi raminife duniɲa ma e wama a xɔn ma tɛmui naxɛ . »
44008021	Sin	I gbe yo mu na yi fe ya ma , barima i sondonyi mu fiixɛxi Ala bɛ .
43017010	Faith	Naxee birin findixi n gbe ra , i gbe na e ra . Naxee birin findixi i gbe ra , n gbe na e ra . N ma fe itema nɛ e tan saabui ra .
45003012	Sin	Birin bara kira fanyi bɛɲin , e birin xun bara rakana . Mixi yo mu na naxan fe fanyi rabama , hali mixi keren , a mu na .
50002003	Recommendation	Wo naxa fefe raba tɔɔnɛ kui . Wo naxa wo yɛtɛ rafisa wo booree bɛ . Wo nde ba wo xa fe ra , wo a sa wo boore gbe xun yɛtɛ magore kui .
66001013	Description	N naxa adamadi maniyɛ to na lanpuie tagi , donma kuye ragoroxi a ma , bɛlɛti xɛɛma daaxi balanxi a kanke ra .
66022003	Faith	Dankɛ yo mu na sɔnɔn . Ala nun Yɛxɛɛyɔrɛ xa kibanyi na taa kui . Ala xa konyie a xui rabatuma ,
60004007	Recommendation	Lɔxɔ dɔnxɔɛ bara makɔrɛ . Wo xa wo xaxili raxara , wo xa wo yɛtɛ suxu , alako wo xa nɔ Ala maxandide .
44014026	Grace	E to keli mɛnni , e naxa baki kunkui kui sigafe ra Antiyɔki , e nu taxuxi Ala xa hinnɛ ra dɛnnaxɛ . E nu bara gɛ na wali birin nabade .
46007028	Recommendation	Xa i ginɛ fenma , na mu findima yunubi ra . Xa ginɛdimɛdi dɔxɔ xɛmɛ taa , na fan mu findima yunubi ra . Kɔnɔ mixi naxee na mɔɔli rabama , e fama tɔɔrɔde yi duniɲɛigiri kui . N wama e ratangafe na tɔɔrɛ nan ma .
49006012	Sin	Barima won mu na ibunadama xa gerefe . Mangɛe , nɔlae , yi duniɲa sɛnbɛma ɲaaxie , ɲinnɛ naxee na kuye ma , gere na won nun nee nan birin tagi .
59001005	Recommendation	Xa fahaamui mu na mixi nde yi ra wo ya ma , a kanyi xa Ala maxandi . A a sɔtɔma nɛ , barima Ala mixi birin kima a yiriwaxi ra a xa fonisireya ma .
52005019	Recommendation	Wo naxa Ala Xaxili Sɛniyɛnxi xɔlɔn nagoro .
58009002	Description	Na hɔrɔmɔlingira to ti , yire nde nu na naxan nu xili yire sɛniyɛnxi . Lanpui nu na a kui , a nun teebili sɛrɛxɛ taami nu saxi naxan ma .
66003018	Recommendation	N marasi naxan fima wo ma , wo xa xɛɛma fanyi sara n ma , xɛɛma naxan gbi baxi tɛ ra , alako wo xa findi bannamixie yati ra . Wo xa donma fiixɛ sara n ma , wo xa na ragoro wo ma , alako wo xa ba tixi wo mageli ra , yaagi xa ba wo ma . Wo man xa ya seri sara n ma , alako wo xa fe igbɛ .
62005013	Faith	N bara yi fe birin sɛbɛ wo ma , wo tan naxee danxaniyaxi Ala xa Di ma , alako wo xa a kolon a wo bara kisi sɔtɔ , naxan mu ɲɔnma abadan .
43007018	Faith	Mixi naxan wɔyɛnma a yɛtɛ xaxili ma , a matɔxɔɛ fenfe a yɛtɛ nan bɛ . Kɔnɔ naxan matɔxɔɛ fenfe a Xɛɛma bɛ , nɔndi falɛ nan na kanyi ra , tinxintareya yo mu naxan bɔɲɛ ma .
47004007	Grace	Kɔnɔ na nɔrɛ hagigɛ saxi muxu bɔɲɛ ma , bɔɲɛ naxan sɛnbɛ xurun alɔ fɛɲɛ , alako mixie xa a kolon na sɛnbɛ xungbe fatanxi Ala nan na , a mu fatanxi muxu tan xa ra .
45012019	Recommendation	N xanuntenyie , wo naxa wo gbeɲɔxɔ wo yɛtɛ ra , wo xa na lu Ala ma , barima a sɛbɛxi Kitaabui kui , « Ala naxɛ , n tan nan wo gbeɲɔxɔma , n tan nan fe kobi ragbilenma a rabama ma . »
43008054	Faith	Isa naxa e yaabi , « Xa n tan nan n yɛtɛ matɔxɔma , matɔxɔɛ fufafu nan na ki . N Baba nan n ma fe itexi , wo naxan ma , a wo Marigi Ala !
45014020	Recommendation	I naxa Ala xa wali xun nakana donse nde xa fe ra . A nɔndi ki ma , donse birin daxa , kɔnɔ a mu lan mixi yo xa donse nde don naxan a ngaxakerenyi ratantanma .
43019040	Description	E naxa Isa fure mafilin dugie ra , e labundɛ sa a ma , alɔ Yuwifie darixi a ra ki naxɛ .
58010034	Faith	Wo naxa kinikini geelimanie ma , wo naxa tin a ra sɛɛwɛ kui e xa wo harige ba wo yi ra , barima wo a kolon harige nde na wo bɛ naxan dangi na boore ra pon , a bu abadan .
44013023	Grace	« Ala Isirayila Rakisima raminixi Dawuda bɔnsɔɛ nan ya ma , naxan lanxi Isa ma , alɔ a~laayidi tongoxi ki naxɛ .
46002009	Faith	Na fe luxi alɔ Kitaabui a masenxi ki naxɛ , « Ala naxan yailanxi a xanuntenyie bɛ , adama ya mu a toma , adama tuli mu a mɛma , adama xaxili mu a kolonma . »
45008011	Grace	Ala nan Isa rakeli faxamixie tagi . Xa a tan Ala Xaxili nan sabatixi wo i , a tan naxan a xa Mixi Sugandixi rakeli faxɛ ma , a man fama nɛ wo fate bɛndɛ rakiside a Xaxili saabui ra naxan sabatixi wo i .
45008016	Faith	Na kui , Ala Xaxili Sɛniyɛnxi nun won yɛtɛ xaxili a masenma a won findixi Ala xa die nan na .
48006007	Recommendation	Mixi yo naxa wo madaxu . Adamadi mu nɔma Ala madaxude . Kankan fama a yɛtɛ xa wali sare sɔtɔde nɛ .
45011022	Grace	Na kui , i ɲɔxɔ sa a xɔn ma a Ala xa fanyi gbo , kɔnɔ a xa fe man maxɔrɔxɔ . A xa fe maxɔrɔxɔ mixie nan ma naxee bara a xa kira bɛɲin , kɔnɔ a xa fanyi gbo i tan bɛ xa i luma a xa fanyi kira xɔn ma . Xa na mu a ra a i fan ma fe rabama nɛ alɔ a na oliwi salonyi xa fe raba ki naxɛ .
59005007	Recommendation	Na kui , n ngaxakerenyie , wo xa diɲɛ han Marigi fa lɔxɔɛ . Wo xa a raba alɔ xɛsa a rabama ki naxɛ . A diɲɛ han tunɛbirɛ , naxan a niyama sansi xa mɔ , a bogi .
55001016	Grace	Ala xa kinikini Onesiforo nun a xa denbaya ma , barima a nu luma n nalimaniya ra . A mu yaagi n na n to na geeli kui .
62002028	Faith	N ma die , wo nun Isa xa lu a ra , alako a na gbilen tɛmui naxɛ yaagi yo naxa won makuya a ra . Won xa la a ra tɛmui birin .
48005016	Recommendation	N wama naxan falafe wo bɛ , wo xa a lu Ala Xaxili xa wo raɲɛrɛ . Wo naxa bira wo yɛtɛ waxɔnfe ɲaaxie fɔxɔ ra .
54001015	Grace	Nɔndi masenyi nan ya won birin lan won xa la naxan na : Ala xa Mixi Sugandixi Isa faxi duniɲa ma yunubitɔɛe nan nakiside . N tan Pɔlu nu findixi yunubitɔɛ nan na naxan dangi mixi birin na ,
49006010	Faith	A dɔnxɔɛ ra , wo xa wo sɛnbɛ so Marigi saabui ra nun a xa sɛnbɛ magaaxuxi saabui ra .
46010012	Recommendation	Na kui , naxan laxi a ra a tixi , a xa mɛɛni a yɛtɛ ma alako a naxa bira .
58010014	Grace	barima a bara mixie rakamali kerenyi ra , a naxee rasɛniyɛnxi a xa sɛrɛxɛ kerenyi saabui ra .
43010031	Violence	Yuwifie man naxa gɛmɛe tongo , e xa Isa magɔnɔ a faxa xili ma ,
46011003	Description	A xɔli n ma wo xa a kolon xɛmɛ birin na Ala xa Mixi Sugandixi xa yaamari nan bun ma , ginɛ birin na xɛmɛ xa yaamari nan bun ma , a nun Ala xa Mixi Sugandixi fan na Ala xa yaamari nan bun ma .
58011036	Violence	Mixi ndee naxa bɔnbɔ , e mayele sɔtɔ , e lu geeli kui , e xirixi yɔlɔnxɔnyi ra .
58006019	Faith	Mixi xaxili tife Ala ra , a luma nɛ alɔ hanga naxan banbanxi ye bun ma . Won fan won xaxili tima Ala ra na ki nɛ naxan na a xa hɔrɔmɔlingira kui dugi gbakuxi xanbi ra ,
49005011	Recommendation	Wo naxa wo gbe raso dimi xa wali kobi ya ma feo ! Wo xa na fe mɔɔli ramini kɛnɛ ma .
59004011	Recommendation	N ngaxakerenyie , wo naxa fe kobi fala wo bore xa fe ra . Mixi naxan fe kobi falama a ngaxakerenyi xa fe ra , a a yɛtɛ rafisa a bɛ , na kanyi bara Ala xa sɛriyɛ matandi . A a yɛtɛ rafisaxi Ala xa sɛriyɛ nan bɛ na ki . Xa i bara na raba , i mu na Ala xa sɛriyɛ rabatufe xɛ , i na a matandife nɛ .
66021021	Description	Tɛtɛ naadɛ fu nun firin nu yailanxi gɛmɛ tofanyie nan na naxee na baa ma . Naadɛ birin findixi gɛmɛ keren nan na . Taa malande nu yailanxi xɛɛma xɔri fanyi nan na naxan tinse alɔ ye .
58003006	Faith	Kɔnɔ Ala xa Mixi Sugandixi findixi Ala xa Di dugutɛgɛ nan na , naxan Ala xa banxi yamarima . Won tan fan findixi na banxi nan na , xa won lama Isa ra , xa won won xaxili tima a ra , na nan findixi won ma matɔxɔɛ ra .
45012009	Recommendation	Wo xa mixie xanu bɔɲɛ fiixɛ ra . Wo xa fe kobi xɔn , wo xa fe fanyi suxu wo sɛnbɛ birin na .
66011013	Violence	Na tɛmui , bɔxi naxa sɛrɛn . Taa itaxunxi fu ra , na dɔxɔde fu nde naxa bira . Na bɔxi xa sɛrɛnyi naxa mixi wulu solofere faxa , mixi dɔnxɔɛe naxa kaaba , e fa Ala matɔxɔ , naxan na koore ma .
48003020	Description	Saabui tan luma mixi firin nan tagi , kɔnɔ Ala tan , keren nan a ra .
43019010	Description	Pilati naxa fa a fala a bɛ , « I tondixi n tan nan yaabide ? I mu a kolon a nɔɛ naxan na n tan bɛ , n nɔma i rabolode , n man nɔma i faxade wuri magalanbuxi ma ? »
44008032	Description	A nu na yi sɛbɛli nan xaranfe Kitaabui kui : « E a xaninxi tɛmui naxɛ a xa faxa a naxa lu alɔ yɛxɛɛ naxan xaninma faxade . A mu a xui yo ramini , alɔ yɛxɛɛ naxan tima a xabe maxabama ya ra .
44013021	Description	Awa , e to wa mangɛ belebele xɔn ma , Ala naxa Kisu xa di , Sɔlu , naxan fatan Bunyamin bɔnsɔɛ ra , a naxa na ti e xun ma . A xa mangɛya naxa bu ɲɛ tongo naani .
56001010	Sin	Na matanditi mɔɔli gbegbe na na , a gbengbenyi sunna mixie ya ma . E dɛ wuya , mixi yanfafe rafan e ma .
44010012	Description	Subee , bubusee , nun xɔni birin nu na na dugi kui .
43017022	Grace	I bara xunnakeli naxan fi n ma , n fan bara a fi e ma , alako e fan xa findi keren na , alɔ won tan findixi keren na ki naxɛ .
55001013	Faith	N nɔndi naxan masenxi i bɛ , na xa findi i xa misaali ra , i birama naxan fɔxɔ ra danxaniya nun xanunteya ra , alɔ Ala xa Mixi Sugandixi Isa wama a xɔn ma ki naxɛ .
43002006	Description	Fɛɲɛ senni gɛmɛ daaxi nu na mɛnni , naxee rafema ye ra Yuwifie e yɛtɛ rasɛniyɛnma naxan na . Litiri tongo solomasaxan han litiri kɛmɛ mɔxɔɲɛn nu nɔma sade fɛɲɛ keren kui .
46015034	Recommendation	Wo xa sɔɔbɛ suxu , wo xa yunubi lu na . Ndee wo ya ma e mu Ala kolon . N xa a fala wo bɛ , na bara findi yaagi ra wo bɛ .
49004002	Recommendation	Wo xa ɲɛrɛ yɛtɛ magore nun bɔɲɛ bɛxi kui , wo nu diɲɛ wo bore bɛ , wo ti wo bore san na xanunteya kui .
65001023	Recommendation	wo xa e ratanga tɛ ma . Wo man xa kinikini booree fan ma gaaxui kui , kɔnɔ wo xa mɛɛni wo yɛtɛ ma e ya ma , alako wo fan naxa fa wo yɛtɛ findi sɛniyɛntaree ra .
45008028	Grace	Won man a kolon a Ala walima fe birin kui a xanuntenyie xa munafanyi nan bɛ , a bara naxee xili a yɛtɛ sagoe ma .
45016019	Recommendation	Mixi birin a kolon a wo Ala xui rabatuma . N ɲɛlɛxinxi wo ra , kɔnɔ a xɔli n ma wo xa fahaamui sɔtɔ fe fanyi ma , wo naxa wo manɔxɔ fe kobi ra .
58009004	Description	Surayi ganse xɛɛma daaxi nun saatɛ kankira nu na na yire kui . Xɛɛma nu saxi saatɛ kankira birin ma . Tɔnbili xɛɛma daaxi mana nu ragataxi naxan kui , Haruna xa~xuli naxan fuga , a nun walaxɛe , saatɛ sɛbɛxi naxee ma , e birin nu na na saatɛ kankira kui .
45003027	Faith	Na kui , mixi fa a yɛtɛ igboma munse xa fe ra ? Fefe ! Munfe ra ? Mixi nɔma a yɛtɛ matɔxɔde a to diinɛ sɛriyɛ rabatuxi ? Ade , barima tinxinyi sɔtɔma danxaniya nan tun saabui ra .
43014010	Faith	I mu laxi a ra a Baba Ala nun n tan nan a ra , n fan nun Baba Ala nan a ra ? N tan masenyi naxee tima wo bɛ , e mu fatan n tan yɛtɛ xa ra . E fatanma Baba Ala nan na . N tan nun Baba Ala naxan a ra tɛmui birin , a tan nan yɛtɛ na a xa wali rabafe .
44016022	Violence	Ɲama fan naxa keli e ra , nun kiitisae . E naxa e makoyɛn , e naxa yaamari fi e xa e bɔnbɔ luxusinyi ra .
43013034	Recommendation	« N xa yaamari nɛɛnɛ fi wo ma : Wo xa wo bore xanu nɛ . N tan wo xanuxi ki naxɛ , wo fan xa wo bore xanu na ki .
47005001	Grace	Won a kolon , won fate luxi nɛ alɔ bage , won nii sabatixi dɛnnaxɛ . Na bage na kana , won banxi gbɛtɛ sɔtɔma nɛ ariyanna , won luma dɛnnaxɛ abadan . Ala nan na banxi yailanxi won bɛ , adamadi mu naxan tixi .
43012044	Faith	Isa naxa a xui ite , a a fala , « Naxan na danxaniya n ma , a mu danxaniyaxi n tan xa ma , a danxaniyaxi n Xɛɛma nan ma .
44009013	Description	Ananiyasi naxa a yaabi , « Marigi , n bara yi xɛmɛ xa fe mɛ mixi wuyaxi ra , a bara fe kobi naxan naba i xa mixi sɛniyɛnxie ra Darisalamu .
55003002	Sin	barima adamadie birama e yɛtɛ waxɔnfe nan fɔxɔ ra , kɔbiri rafanma nɛ e ma , e e yɛtɛ igboma , e lama e yɛtɛ ra , e Ala rasɔtɔma , e e barimae matandima , e finsiriwaliya rabama , e mu Ala xa fe binyama ,
45005009	Grace	Na kui , won to bara findi tinxintɔɛe ra Ala ya i Isa xa sɛrɛxɛ saabui ra , won xa a kolon a man mu taganma won nakiside Ala xa gbaloe ma .
45014014	Sin	N to danxaniyaxi Marigi Isa ma , n a kolon , n man laxi a ra , a donse yo mu na naxan findixi donse sɛniyɛntare ra . Kɔnɔ xa i xaxili bara siikɛ donse nde xa sɛniyɛntareɲa ma , na bara findi i bɛ se sɛniyɛntare ra .
54004006	Faith	Xa i na nɔndi masen i ngaxakerenyie bɛ , i bara findi Ala xa Mixi Sugandixi Isa xa walikɛ fanyi ra , naxan i baloma danxaniya masenyi nun xaranyi fanyi ra , i birama naxan fɔxɔ ra .
