62003016	Faith	Jesucristo'is tø isindzi'tamu jujche va'cø tø su'notyamø porque ñe'c chi'ocuyaj vyin para tø øtzcøtoyata'm , y jetseti hay que va'cø ndø tzi'ocuyajtam ndø vin ndø va'ṉjajmoṉguy tøvøcøtoyata'm .
43013001	Grace	Nømna'ṉ tyome'aj pascua søṉ . Jesusis myusu que nømna'ṉ ñu'c 'yora va'cø chu'ṉ nascøsi va'cø myaṉ Jyata ijtumø . Jesusis syungo'ñaj ñe' pyønda'm lo que ityajupø nascøsi . Nømna'ṉ syungo'ñaj de veras mumu jamacøtoya .
58003017	Sin	Y cojapa'tyaju , yaj qui'syca'yaj Dios cuarenta ame ; y jiṉ ca'yaju ni i ja ityømø .
60001014	Recommendation	Jujche une'is cyøma'nøjapya jyata'is 'yote , jetse mitz cøma'nøjatyam Diosis 'yote . Uyam mi ndzøctam yatzipø mi qui'psocuy , como mi ndzøctambasena'ṉ vi'na cuando ji'ndøcna'ṉ mi ṉgomustam Dios .
45011032	Grace	Porque Diosis chi'yaj mumu pøn lugar va'cø jana vya'ṉjamyajø . Entonces aunque mumu pøn yatzita'm , Diosis tyoya'ṉøyajpa mumu pøn .
66006006	Description	Y ma'nø ote macsycupø copø'nis cyucmø nø ñømupø : ― Tum kilopø trigo tum jama coyosa'omo , y tu'cay kilopø cu'jtøjpapø cebada tum jama coyosa'omo . Y ni u mi ⁿyac tocoy ni aceite ni vino .
59004010	Recommendation	Yaj cø'mø'ndamø mi ⁿvin ndø Comi'is vyi'na'ṉdøjqui y je'is maṉba mi ⁿyac møja'ṉo'majtame .
44017031	Grace	Porque Diosis cyoqui'psu'am jujchøcpø jama ñe'c maṉba cyøme'chaj vøjø mumu pøn cyojapit . Y Diosis cyojtu'am jic pøn jutipøji'n manba cøme'tzoye ; y yac musyaj viyuṉsye mumu pøn iyete , porque yac visa'u cuando ca'u .
43019002	Description	Y soldado'is vi'na chøjcayaj corona tzøqui apitpø y cyojtayaj Jesús cyopajcomo , y cya'møyaj tum yøc tzapaspø tucuji'ṉ .
54005014	Recommendation	Por eso su'nbøjtzi que va'c cyo'tøjcajyaj yaṉbac yomo uneta'mbøtøc va'cø ityaj 'yune , va'cø cuendatzøcyaj tyøc , va'cø jana mus nøm 'yenemigo que ja chøcyajø .
43014011	Faith	Tø va'ṉjamda'mø ndøvø que øtz nø'ijtay ndø Janda'is chocoy y ndø Janda'is ñø'ijtay ø ndzocoy . Pero o'ca ji'n sun mi ndø va'ṉjamdam jetse , si quiera tø va'ṉjamdamø porque øtz ndzøjcapya ndø Janda'is yoscuy .
66020014	Violence	Y desde jicsye'c na's meyasepø juctyøjcomo ca'nømba y ca'yajupø'is lyugar patztøjcøyajque'tu meyasepø juctyøjcomo . Y jetse menac ca'yajpa .
58009026	Description	Pero o'ca Cristo tumdum amepi'jna'ṉ tøjcopya tzajpomo ñe' nøpinji'ṉ , entonces vøtinacna'ṉ toya' isu desde que Diosis chøctzo'tz nasacopac . Pero ja chøc jetse , sino yøti cuando nøm tya'ṉbø'u'cam jyama , Cristo tumnacti chi'ocuyaj vyin ndø coja va'cø tø coca'ayø .
44013018	Description	Como cuarenta ame ñømaṉjayaj pasencia jejta'm tøtzønasomo .
46011033	Recommendation	Jetse pues tyøvø'ajcutya'm , cuando mi ndyu'mdamba va'cø mi ṉgyu'jtamø , na jyo'ctandøjø parejo va'cø mi ṉgyu'jtam tum najcøsi .
66006012	Violence	Y ⁿisøjtzi cuando Borrego'is chitzcajpø'que't tujta'yombø sello . Y entonces jicsye'c cøt pømipø nasamicscø y jama yøcvitu'u como yøc tucu mestøjpase cuando ca'nømba , y nø'pindzapasaj poya .
58011035	Violence	Ityajuna'ṉ yomo oyupø'is ca'yaj tyøvø y visa'yajque'tuti , y vyøco pøjcøchoṉyajque'tuti . Ityajuna'ṉ eyapø vøtina'ṉ yac toya'isyajtøju , hasta que ca'yaju . Muspana'ṉ yaj cotzocyajø , pero ja syunaj ñe'cø ; porque ni'aṉjamyaju que vale más va'cø cya'yajø y va'cø visa'yaj más vøjpø itcu'yomo .
44016037	Violence	Pero Pablo'is ñøjayaj policía : ― Jovisyeti nacsta'møjtzi aunque i'is vyi'naṉdøjqui ja cyøme'tzta'møjtzi o'ca ijtam ø ṉgoja , y øtz romano pønda'm chøṉø . Por eso ji'n vyøj yøcse va'cø mi ndø nu'm nømbujtamø . Más vøjø va'cø miñaj ñe'c aṉgui'myajpapø va'cø nøpujtamø .
45013009	Recommendation	It aṉgui'mocuy nømbase : “ U mi ṉgøtzøjcøy mi ndøvø yomoji'ṉ , u yaj ca'oye , u ñu'mi , u cyøsujtzøy mi ndøvø , u 'yaṉsujnay eyapø'is ñe ” . Pero mumu jicø y mumu eyapø aṉgui'mocuy mi yaj coputpa cuando mi ndzøcpa jujche nømbase : “ Sunø mi ndøvø jujche mi sunbase mi vin ” .
62003003	Faith	Aunque i'is o'ca myuspa que maṉba tuc como Cristose , auṉque ji'ndøc jetse , entonces mismo ñe'c yaj cøvacpa vyin como jujche Jesucristo cøvajcuse .
45007022	Faith	Porque ø ndzoco'yomo sunba yaj copujto'a Diosis 'yaṉgui'mocuy .
50004004	Recommendation	Cøcasøtyamø mumu jama ndø Comi porque jetji'n mi ijtamu . ¡ Y mi ndzamvøjøtzøjcatyaṉgue'tpøjtzi va'cø mi ṉgyasøtyamø !
66001012	Description	Cuando jetse ma'nø nø o'nøtyøju , quenvitu'øjtzi va'cø ⁿis i'is nø o'nøyu . Y cuando quenvitu'øjtzi , ⁿisøjtzi cu'yay no'a po'cscuy orota'mbø .
58003018	Sin	Y mumu lo que ja vya'ṉjamyajøpø'is ; jet ñøjmayaju Diosis ñe'c ñøyicøsi : “ Nunca ji'n ma mi ndyøjcøtyam maṉbamøna'ṉ mi ndzi'tam sa'pøjcuy ” .
43010008	Sin	Mumu lo que miñaju antes que mi'nøjtzi , suchajpapøtite y nu'myajpapøte . Pero borrego va'ṉjajmoyajpapø pønete , y va'ṉjajmoyajpapø pø'nis ja cyøma'ṉøjayaj suchajpa'is 'yote .
60002018	Recommendation	O'ca mi ṉgyoyospa , cøna'tzøy mi ṉgomi nascøspø y cøma'nøjay pyalabra . Ji'n na's vøjpøti y tø toya'ṉøpyapø'is , sino también yatzitzocopyø ; parejo cøna'tzøjay 'yote o'ca jetecø'm mi ṉgyoyospa .
44006013	Description	Cyotyaj suchajpapø testigos va'cø cy'øsujtzøyaj Esteban . Nømyaju : ― Yøṉ pøn ji'n nitu'yi va'cø cyø'o'nøy yøṉ masandøc y Moisesis 'yaṉgui'mguy .
47005018	Faith	Y mumu jetse tø yac jomevitu'pa Diosis . Y Jesucristoji'ṉ Diosis yajay ndø coja va'cø mus tø pøjcøchoṉdamø . Y Diosis cøpiṉda'møjtzi va'cø ndzajmayaj pøn que jutznømø ñe'c Diosis maṉba pyøjcøchoṉyaje .
59005010	Recommendation	Ø mi ndøvøta'm , jamdamø tza'maṉvajcoyajpapø oyupø tza'maṉvajcoyaje ndø Ngomi'is cuentacøsi . Tzi'tam cuenta jujche yacsutzøcyajtøju , pero tyoñaj toya . Jetse muspa mi ndondaṉgue'ta .
44002021	Faith	Y mumu 'yo'nøyajpapø'is ndø Comi va'cø cyotzoṉyajø , jet maṉba cotzocyaje .
66007012	Faith	Nømyaju : ¡ Amén ! Ndø vajnatya'i , ndø møja'ṉgotzøcta'i ndø Ṉgomi Dios , porque qui'psocu'yøyupøte . Ndø nøjandya'i yøscøtoya , ndø vøṉgotzøcta'i , porque vøti it myusocuy y vøti it pyømi . Jetse ndø vøngotzøcta'i ndø Comi Dios mumu jamacøtoya . Amén .
60003003	Recommendation	Por eso mi yomo'ista'm , u mi tzi'ṉdzi'ṉba yaj quen mi ⁿvin vingøspø tiji'ṉ como suñi vyøjtzupø vayji'ṉ , ni ji'ndet oropø mescøyojcuyji'ṉ , ni ji'ndyet suñipø tucuji'ṉ .
55001008	Faith	U mi ṉgotza'aju va'cø mi ndzajmayaj eyata'mbø ndø Comi'is 'yote , y u mi ndø cotza'aj ndøvø porque øtz somdøjupø chøṉø para ndø Comicøtoya . Hay que va'cø mi yac pacø aunque øtzji'n mi ndoya'ispa Diosis vøjpø 'yotecøtoya , porque Diosis más maṉba mi mbyømitzi'i .
43017019	Description	Ø nønduṉdøvøcøtoya mi ndzi'pa ø ⁿvin , ø nønduṉdøvø va'cø mi ṉgømasa'nøyajø mijtzi o'ca vya'ṉjamyajpa viyuṉsepø tiyø . Øtz ndzi'ocu'yajpa ø ⁿvin mitzcøsi para ø nønduṉdøvøcøtoya jet va'cø mi ṉgømasa'nøyajø .
66003002	Recommendation	Coquendam cuenta mumuticøsi , porque ijtutøc veneta'mbø ø aṉma'yoṉguy mi ndzøctambatøc pero que tal de repente maṉba mi ndzactame , y hay que va'cø mi syeguitzøctam vøjø jetseta'mbø aṉma'yocuy . Porque o'ca ji'n mi ndzøctam jetse , maṉba yajoctuqui vøjpø tiyø . Porque ⁿisøjtzi que Diosis vyi'naṉdøjqui ji'n mi ndzøctam ta'nupø Diosis syunbase .
66016004	Description	Entonces tu'ca'yajcuy angelesis 'yoctec tyaza aunque jutipø nø'cø'mø , møjapø nø'cø'mø y vyombamø nø' . Y nø'pinvitu'que'tupøtite je nø' .
45005002	Faith	Jesucristo'is chøc vøjø para øtzcøtoya . Por eso cuando ndø va'ṉjamba Dios , je'is vyø'ajcupit tø ijtamba vøjø yøti ; y tø casøpya porque ndø ni'aṉjamba que maṉba tø tøjcøy Diosis myøja'ṉajcu'yomo .
49005005	Sin	Porque mi mustamba que ji'n ma pyøjcøchoṉ ni tiyø aṉgui'mbamø Dios Cristoji'ṉ møtzi ñø'ijtu'is yomo , ni chøcpapø'is musya'ṉda'mbø tiyø , ni 'yaṉsunba'is aunque tiyø . Va'cø ndø aṉsun aunque tiyø ndø tøvø'is ñe' , es igual que va'cø ndø va'ṉjam comi chøqui .
58011008	Faith	Dios vya'ṉjam Abraha'mis y por eso cuando Diosis ñøjayu va'cø chu'ṉ cyumgu'yomo , entonces cyøma'nøyu y tzu'ṉu . Porque Diosis ñøjayu va'cø maṉ eyapø lugajromo chamdzi'yajupø ñe'c Diosis como erejencha . Abraha'mis cyøma'nøyu y tzu'ṉu aunque ji'na'ṉ myusi jujna'ṉ nø myaṉu .
49005018	Recommendation	U mi ndzøctam no'tcuy , porque no'tcuy tococuyete ; sino que más vøjø viyuṉsye va'cø mi ñø'ijtam Espiritu Santo'is mi ndyaspa'csye'ṉomo .
61002002	Sin	Y vøti pø'nis maṉba cyomo'yaje que vøjø va'cø ndø tzøcø yatzitzoco'yajcuy como je'is 'yaṉmayajpase , y jetcøtoya je'is chøquipit eyata'mbø pø'nis maṉba yatzicotzøcyaj Cristo'is viyunbø 'yaṉma'yocuy .
49002018	Faith	Jetse sea Israel pøn , sea ji'ndyet Israel pøn , tø mechcø'y tø nøtøjcøtyamba ndø Janda Diosis vi'naṉdøjqui Cristo'is tumbø Espirituji'ṉ .
44021025	Recommendation	Pero pønda'm lo que ji'ndyet Israel pønda'm vya'ṉjajmyajpapø'is Jesús , o'yø ṉgø'vejatyam carta ndzajmatyamu que ji'ndyet pyena va'cø cyo'aṉjamyajø Israel pø'nis 'yaṉgui'mguy ; sino va'cø jyana vi'c sis comi chøquicøtoya yaj ca'tøjupø , va'cø jyana cu'j nø'pin , va'cø jyana vi'cay mo'ca'tøjupø'is syis , y va'cø jyana møtzi ñø'it yomo .
44005003	Sin	Pero nøjay Pedro'is : ― Ananías , ¿ ti'ajcuy mi ndzi' lugar Satanás va'cø mi ñøtzøcø , va'cø mi sujtzay Masanbø Espiritu Santo ? Porque mi aṉgøvø'nay vene nasis cyoyoja .
49004014	Recommendation	va'cø jana une'is qui'psocuy ndø nø'ijtayø , jana ndø nø'it qui'psocuy queyaṉ ve'ñaṉ ; tumbø qui'psocuy va'cø ndø nø'ijtamø , jana ndø pøjcøchoṉ vi'na eyapø aṉma'yocuy lo que eyata'mbø pø'nis tø tzajmayajpa va'cø tø aṉgøma'cøtyamø . Porque it pøn mañata'mbø tø aṉgøma'cøtyambapø'is , como si fuera tø cøco'stamba va'cø tø aṉgøma'cøtyamø .
46006009	Sin	Viyuṉse mi mustamba que yatzitzocotya'mbø pøn ji'n ma chi'yajtøj ni tiyø Diosis cuenta'ṉomo . U mi yac aṉgøma'cøtyøj mi vin . Diosis ji'n ma pyojcøchonyaj yatzita'mbø . Por ejemplo ni møtzi ñø'ijtu'is yomo , ni comi chøqui vya'ṉjamyajpapø'is , ni cyøtzøjcø'oyajpapø'is tyøvø yomocøsi , ni møtzi ityajpapø pyøndøvøji'ṉ ,
58010025	Recommendation	Como siempre va'cø tø tu'mdamø va'cø jana ndø jajmbø'tamø tu'mguy , como veneta'mbø'is jyajmbø'yajpase , ji'nam tu'myaje . En cambio hay que va'cø nay tø tzajmatyandøjø va'cø ndø tzøc vøjpø tiyø , y jet pyenate yøti porque nøm ñu'c jama va'cø min ndø Comi .
51003005	Sin	Entonces , jajmbø'tam nascøspø yatzipø mi ṉgui'psocutya'm , va'cø jana mi møndzi nø'it yomo , va'cø jana mi ṉgui'ps yatzipø tiyø , va'cø jana mi sunø lo que ji'n vyøjpø , va'cø jana mi aṉsun eya yomo , y va'cø jana mi aṉsun aunque tiyø . Porque va'cø ndø aṉsun aunque tiyø , ji'n vyøjø ; como va'cø ndø va'ṉjam comi chøqui , ji'n vyøjø .
52005008	Faith	Pero tø øjta'm como tø jama'omse tø ijtamu , hay que va' jajmecøs tø ijtamø . Hay que va'cø ndø va'ṉjam Dios , y va'cø ndø sunø ndø pøndøvø ; y jetse ndø coquijpa ndø vin jujche soldado'is myespa latapø tucu va'cø cyoquip vyin . O'ca ndø muspa o'ca maṉba tø cotzoctame , jetse ndø coquijpa ndø vin jujche soldado'is cyoquijpa vyin va'cø myes co'polapø sombrero .
55001007	Grace	Diosis tø tzi'tam qui'psocuy va'cø tø jana na'tztamø , sino va'cø más tø pømipøctamø , va'cø ndø sundam Dios y ndø pøndøvøta'm , y va'cø ndø aṉgui'm ndø vin Diosis syunbase .
62002004	Sin	O'ca tø nømba : “ Øtz ṉgomuspøjtzi Dios ” , pero ji'n ndø yaj copujtay Diosis 'yaṉgui'mguy , entonces tø sutzpa , y ja it viyuṉbø ndø qui'psocuy .
50002002	Faith	por eso casøpøjtzi . Pero su'nbøjtzi más va'cø mi ndø yaj cajsøtyamø tumbø qui'psocuy va'cø mi nø'ijtamø ; parejo va'cø mi na syundandøjø ; mismo tumbø titi va'cø mi sundamø ; tumbø tiyø va'cø mi ṉgui'pstamø .
43007030	Description	Entonces covi'najø'sta'm mye'tzayaj vuelta jujche va'cø ñucyaj Jesús , pero ni i'is ja ñucø , porque ja ñu'catøcna'ṉ 'yora va'cø ñuctøja'm .
54006018	Recommendation	Aṉgui'myajø va'cø mø'chøqui chøcyaj vøjø , va'cø ityaj listo va'cø chi'yajø aunque ti pobreta'm , y va'cø vye'ñajø lo que nø'ityajupø .
43018030	Description	Y je'ista'm 'yaṉdzoṉyaju : ― O'ca ja ityøna'ṉ cyoja , ji'na'ṉø nømindam yø'qui va'cø ṉgøtza'møtyamø .
45014006	Faith	Cyo'aṉjambapø'is jama , ndø Comi'is cuentacøsi cyo'aṉjamba . Y ji'n cyo'aṉjame'is jama , ndø Comi'is cuentacøsi ji'n cyo'aṉjame . Vyi'cpapø'is mumu tiyø , Diosis cuentacøsi vyi'cpa porque ñøjapya Dios yøscøtoya'am . Y ji'n vyi'qui'is mumupø vi'cuy , Diosis cuentacøsi ji'n vyi'qui y ñøjacye'tpa Dios yøscøtoya'am .
45012012	Recommendation	Casøtyamø mientras mi ⁿjo'ctamba que maṉba mi mbyujtam vyøjomo . Cuando mi ndyoya'istamba , hay que va'cø mi ndondamø . Con pasencia o'nøtyam Dios mumu jama .
44024023	Description	Entonces Felixis 'yaṉgui'm soldado covi'najø va'cø cyoquen Pablo , pero va'cø jyana soma , y va'cø jyana ya'inducyaj tyøvø o'ca minba 'yo'nøyaje , o'ca minba chi'yaj ti jana tiyø .
46013007	Description	Va'cø tø su'noya , aunque ti tø tzøjcatyøjpa , ji'n tø qui'syca'e . Sunba ndø va'ṉjam ndø tøvø , ndø como'pya o'ca vøjpø pønete . Y ndø ⁿjo'cpa que maṉba chøc vøjø y ndø tonba aunque tiyø .
47004013	Faith	It oyu'is jyaye : “ Øtz va'ṉjam øjtzi , y por eso ndza'møjtzi tiyete ” . Jetse jyay ji'quis y jetsepø va'ṉjajmocuy nø'ijtaṉgue't øjtzi , también øtz jetcøtoya ndzamda'mbøjtzi porque va'ṉjamda'mbøjtzi .
52005014	Recommendation	También mi ndzajmatyamba , ø mi ndøvøta'm , va'cø mi aṉgui'myaj jarganda'mbø va'cø yosyajø . Y también hay que va'cø mi mbømitzi'tam usyaṉ vya'ṉjamyajpapø'is , va'cø mi ṉgotzoṉdamø lo que ja ityajø'is pyømi , y va'cø mi nø'ijtam pasencia mumu mi mbøndøvøji'ṉda'm .
66016010	Description	Entonces mosa'yajcuy angelesis 'yoctec tyaza møsyaṉbø copø'nis 'yangui'mba po'cscucyøsi . Y cyo'aṉjajme'omo pi'tzø'ajnømu y pø'nis cyø'syaj tyotz toyapit porque ñø'ityajuna'ṉ vøti toya .
48006016	Grace	Pues mumu mi ndzøctambapø'is yøṉ aṉma'yocuy , mitzta'm viyuṉsyepø mi Israel pønda'm Diosise mi ñe'tam , su'nbøjtzi va'cø mi yac ijtam contento Diosis y va'cø mi ndyoya'ṉøtyamø .
44018025	Faith	Yø'nis o 'yaṉmay ndø Comi'is 'yaṉma'yocuy . Y como tum chocoy va'ṉjajmopyana'ṉ , jetse chambana'n y 'yanma'yopyana'ṉ mø'chøqui ndø Comi'is 'yaṉma'yocuji'ṉ . Pero na myusuti Jua'nis nø'yø'ocuy .
46010031	Recommendation	Entonces jujche nac mi ⁿvyi'ctamba , mi ⁿ'yuctamba , aunque ti mi ndzøctamba , tiene que va'cø mi ndzøctam mumu va'cø yaj queja que Dios myøja'ṉombøte .
62002027	Recommendation	Pero como cyøtijtøyajpa pane aceiteji'ṉ como seña que Diosis pyane , jetse mitzta'm mi nø'ijtam Espiritu Santo Jesucristo'is mi ñchi'tamupø y jetse quejpa que Diosise mi ñe'nda'm ; y jetse ji'ndyet pyena va'cø mi 'yaṉmañdyam eyapø'is . Porque mismo Espiritu'is mi 'yaṉmandyamba mumu ticøsi , y je'is 'yaṉma'yocuy viyuṉsepøte ; ji'ndyet sutzcuy . Jetseti ijtam mumu jama parejo Cristoji'ṉ ; como mi 'yaṉmandyambase Espiritu'is .
59002026	Faith	Pues como ndø sis ca'pa o'ca ji'n it espiritu , jetsetique't o'ca tø va'ṉjajmopya y ji'n ndø tzøqui vøjpø tiyø , jetseti itque'tpa como ca'upøse ndø va'ṉjajmoṉguy .
44027035	Description	Yøcse nømujcam , pyøc pan y ñøjay Dios yøscøtoya mumu pø'nista'm vyi'naṉdøjqui , y vye'nujcam pan , ñe'c cyø'scho'tzu .
44015020	Sin	Pero va'cø ndø ⁿjajyayaj cartacøsi va'cø jyana cyø's ni tiyø yac yostøjupø comi chøqui cøna'tzø'ocu'yomo , va'cø jyana møtzi ñø'it yomo ; va'co jyana vi'c mo'jca'upø'is syis ; y va'ca jyana vi'c nø'pin .
44023003	Sin	Pero ñøjay Pablo'is : ― Mitz maṉba mi ñchaṉ Diosis . Como jamgønacsøyupø no'tze suñi quenba , jetse mitz vøjpø pønse mi ṉgyenba ; pero mi ṉgui'psocuy ji'n vyøjø . Porque mitz mi mbyo'cspa va'cø mi vøjøndzøc va'cocuy jujche ijtuse angui'mguy , pero mi ndø yac tzaṉdøjpa ja itøse angui'mguy .
45008001	Description	Entonces yøti Diosis ji'n maṉ cyoja'ajyaje tumøtzøcyajtøjupø'is chocoy Cristo Jesusji'ṉ ; lo que ji'n chøcyajepø'is syisis syunbase , sino chøcyajpapø'is Espiritu Santo'is syunbase .
52005009	Grace	Porque Diosis jay tø tzamdzi'tamø va'cø tø yac nøco'aṉgøy ndø coja . Je'tis syunba va'cø tø yaj cotzoctamø porque ndø Comi Jesucristo'is chøc vøjpø tiyø tø øtzcøtoyata'm .
66020008	Violence	Cuando pujtu'cam , maṉba 'yaṉgøma'cøyaj mumu cumgupyøn nasvindumø ityajupø . Maṉba 'yaṉgøma'cøyaj Gog y Magog . Maṉba vyejtu'mbø'yaj quipcucyøtoya . Vøti maṉba tu'mbø'yaje como yu'tzise maṉba queñaje .
46006011	Grace	Y vene mijta'm jyendzeta'mbøna'ṉete . Pero yøti mi ngyøvajcøtyandøju'am mi ṉgojaji'ṉda'm , y Diosisame mi ñe'nda'm , y mi ⁿvyø'ajtamu'am Diosji'ṉ ndø Comi Jesucristo'is ñøyicøsi , y ndø Comi Diosis 'Yespirituji'ṉ .
55001012	Faith	Por jetcøtoya nø'mø toya'isu yø'cse . Pero ni modo , ji'nø maṉ tza'aje , porque muspøjtzi i'che va'ṉjambapø , y øtz muspøjtzi viyuṉse que je'is muspa cuidatzøc øjtzi va'cø jana tocoy ø ⁿyoscuy , porque ⁿnøja'yøjtzi ndø Comi va'cø cuidatzøc øjtzi hasta jic jama cuando minba ñe'cø .
49006018	Faith	Y va'cø mi ndzøctam yøcseta'mbø tiyø , hay que va'cø mi o'nøndyam Dios mumu jama mumu ticøsi . Mumu jama va'ctam Dioscøsi ti nø mi sundamu Espiritu Santo'is mi ṉgyotzoṉdambase . Jajmecøs ijtamø , nunca u mi jajmbø'tamø va'cø mi o'nøtyam Dios . Mumu jama tzajmatyam Dios mumu va'ṉjajmoyajpapø pøngøtoya .
52001001	Grace	Mi ⁿyuschi'ta'mbø mijtzi mi ndyu'mdambapø'is va'cø va'ṉjamdam Dios Tesalónica cumgu'yom mi ijtamupø'is . Øjchøṉø Pablo y Silas y Timoteo . Mi yuschi'ta'mbøjtzi ndø Janda Diosis y ndø Comi Jesucristo'is mi ṉgyø'omda'mbø'is . O'nøpyøjtzi ndø Janda Dios y ndø Comi Jesucristo va'cø mi ṉgyotzoṉdam ñe'c vø'ajcupit y va'c mi yac vøṉnetyamø .
50004005	Faith	Toya'ṉøtyamø y cotzoṉdamø mumu pøn . Ndø Comi tome'am va'cø minø .
46011026	Faith	Entonces hasta que minba ndø Comi , mi ṉgø'spase nac pan y mi ndo'ṉdambase nac yøṉ mbaso'ombø , mi ndza'maṉva'ctamba que ñe'c ndø Comi ca'u .
59005015	Faith	O'ca vya'ṉjamyajpa Dios nø 'yo'nøyaju'øc , entonces maṉba tzoque , y ndø Comi'is maṉba yac te'nchu'ṉi . Y o'ca chøc cyoja , Diosis yaj cotocojapya .
55001003	Faith	Nøjmambyøjtzi yøscøtoya Dios y mi jajmundzøcpa mijtzi chu'ji'ṉ jamaji'ṉ tumdum jama cuando o'nømbøjtzi Dios . Nø'mø ndzøc Diosis yoscuy ø ndumø tzocoy jujche oyuse chøcyaje ndø jandatzu'ṉgu'ista'm .
66006016	Description	Y ñøjayaj cotzøc y møjapø tza' : ― Tø ju'mgøpajcøtyamø , y tø aṉgøvø'ndamø va'cø jana istamø jic po'csupø'is aṉguimba'is pyo'cscucøsi , y va'cø jana castigatzøctam Borrego'is .
66002017	Description	It mi ṉgoji , cøma'nøtyam Espiritu Santo'is ti mi nchajmatyamba mi vya'ṉjajmondyambapø'is . O'ca mi ndondamba , ma'ṉbø mi ṉgu'jtzi'tam Diosis cyøvø'nupø cu'tcuy mi espiritucøtoya , y ma'ṉbø mi ndzi'tam popo tza' , y tza'cøs maṉba it jachø'yupø jomepø nøyi . Ni i'is ji'n ma mus ti nøyi tza'cøs ijtu , na's pyøjcupø'is je tza' , je'isti maṉba musi ti nøyi ijtu ” .
61002003	Sin	Y como syuñajpa tumin , maṉba mi 'yaṉgø'ma'cøtyame 'yaṉma'yocuji'ṉda'm va'cø mi ṉgyøpøctam mi nduminji'ṉ . Pero desde ya'møc listona'ṉ it Dios va'cø yaj coja'ajyajø , y ji'ndyet nø 'yøṉu maṉba'is cyastigatzøcyaje .
53002011	Sin	Por jicpøpit mismo Diosis maṉba cyø'vejyaj maya'aṉbø aṉgøma'cø'ocuy va'cø vya'ṉjamyaj puro sutzcuy ;
45002024	Sin	Porque ijtu Diosis 'yote jachø'yupø : “ Eyata'mbø pø'nis cyø'o'nøyajpa Dios cuando isyajpa jujche mitz ndzøcpase ” .
55003008	Sin	Como ityajuna'ṉ brujota'mbø pøn ñøyita'mbø'is Janes y Jambres , y je'is ja vyø'møyajø Moisesis chøjcuse , y eyapø myusocuy chøcyaju ; jetseti jic aṉgøma'cø'yoyajpapø pø'nis ji'n vya'ṉjamyaje viyuṉbø tiyø . Y yatzita'mbøte qui'psocuy y ji'n vyøjta'm vya'ṉjajmocuy .
66003019	Recommendation	Ø une sunbapø'tzi , como jyata'is ñacspase 'yune cuando ji'n 'yotemane , jetze mi ojnambyøjtzi y mi yac toya'ispøjtzi . Por eso cotziṉi'ajtamø va'cø mi ndzøctam øtz sunbase y qui'psvitutamø .
45005001	Faith	Entonces o'ca Diosis tø pøjcøchoṉba como que vøjpø pønse porque tø va'ṉjamba , jetcøtoya tø ijtamba vøjø Diosji'n ndø Comi Jesucristo'is chøquipit .
54004016	Recommendation	Tzøjcay cuenda mi ⁿvin , tzøjcay cuenda mi aṉma'yoṉguy , seguitzøcø va'cø mi ndzøjcaṉøyø jujche mi ndzajmayuse øjtzi . Porque jetse va'cø mi ndzøcø , maṉba mi ṉgyotzoque , y mi ṉgyøma'nøyajpapø'is maṉba cotzocyajque'te .
44026011	Violence	Y vøtina'como øtz ṉgastigatzøcyaj øjtzi vya'ṉjajmyajpapø'is Jesús mumu Israel pøn tu'myajpamø . Sunbana'ṉø yaj cø'o'nøyaj Jesús . Maya'aṉna'ṉ nø ṉgui'sayaj jejta'm , me'chajpana'ṉtzi hasta eyata'mbø cumgu'yomo .
48005019	Sin	Ndø mustamba ti syunba chøc ndø sisis . Ndø sisis sunba va'cø tø cøtzøjcø'yoya , va'cø ndø møtzi nø'it yomo , møsyaṉda'mbø y tococutya'mbø tiyø va'cø ndø tzøcø ,
46003007	Grace	Entonces nijpapø'is ji'n mus chøjcay tyøm , ni cyojtapyapø'is nø' ji'n mus chøjcay tyøm , sino Diosis muspa chøjcay tyøm . Jetse øtz ji'n chøṉ ni tiyø ; ni Apolos ji'ndyet ni tiyø ; sino Diosis mi ṉgyotzoṉdamba va'cø mi va'ṉjajmoṉdyamø .
46001007	Faith	Por eso mumu lo que Diosis tø tzi'papø mi nø'ijtamu , y mi nchi'ṉbøtamba mientras mi ⁿjo'ctambase ndø Comi Jesucristo hasta que quejpa .
66014002	Description	Jicsye'c ma'nøjtzi a'ṉøcø tzajpom tzu'ṉupø . A'ṉøyu como vøti møjanø'se y como rayo a'ṉøpyase pømi . A'ṉøyu como vøti mosiquero nø yac vañaju tza'yøyupø música nøyi'ajupø'is arpa .
44010043	Faith	Mismo jetsetique't oy chamsajyajque't mumu tza'maṉvajcopapø'is que mumu vya'ṉjamyajpapø'is Jesús maṉba cøtocoyaj cyojapit por lo que Jesusis chøjcupøpit .
45002007	Faith	O'ca pø'nis pasencia'ajcuji'ṉ chøcpa vøjø mumu jama y syunba va'cø it myøja'ṉomo y vøjø Diosmø y va'cø jana yaj nunca ; entonces Diosis maṉba chi' quenguy mumu jamacøtoya .
66001004	Grace	Øjchøn Juan nø'mø ⁿjajyayaj vya'ṉjamyajpa'is Jesús cu'yay nivoya tu'myajpamø Asia nasis cyo'jajmba'csye'ṉomo . O'nømbyøjtzi ndø Comi Dios va'cø mi ṉgyotzoṉdamø y va'cø mi yac ijtam contento je'is y je'is cu'yapyø Espiritu'is y Jesucristo'is . Ndø Comi Dios ijtu yøti , y vi'napø hora'omo o iti , y maṉba mini . Diosis cu'yapyø Espiritu , mismo ñe'c Diosis 'yaṉgui'mguy pyo'cscucyø'mø ityaju .
44019004	Faith	Y ñøjayaj Pablo'is : ― Viyuṉsye Jua'nis ñø'yøyaju como seña que qui'psvitu'yaju . Pero también chajmayaj pøn va'cø vya'ṉjamyaj maṉbapø mini jøsi'cam , jetemete Cristo Jesús .
61002009	Violence	Pero ndø Comi Diosis muspa yaj cotzocyajø cyøna'tzøyajpapø'is ñe'cø . Porque cuando isyajpa toya o cuando yatzipø'is ñøtoco'isyajpa , Diosis muspa yaj cotzocyajø . Pero yatzita'mbø pøn Diosis muspa yac tzø'yaj castigocø'mø hasta jic jama cyøme'chajtøjpa'c cyojaji'ṉ .
58011016	Grace	Pero ja syuñajøpømete . Pero más vøjpø syuñaju va'cø mye'chajø , tzajpombø itcuy nømna'ṉ syuñaju . Y como vyøjøtzøjcayaju'am cumguy , por eso Diosis ji'n cyotza'aje cuando mye'chajpa je cumguy , porque ja syuniti vya'ṉjamyajø .
54004007	Recommendation	U mi ṉgøma'nøtyamu jovita'mbø undzame chuve'is chamyajpase , pero tzi' mi mbømi va'cø mi it jujche Diosis syunbase .
66020009	Violence	Jetse qui'myaj yøn nascøspø møja cøjø'ṉomo y vyo'cøvitu'yaj Diosis pyøn tu'myajumø y Diosis más syunbapø cumguy . Pero jicsye'c Diosis pyatzmø'nayaj juctyøc tzajpomo y poṉbø'yaju .
44010048	Description	Entonces Pedro'is 'yaṉgui'myaju va'cø yac nø'yøyajtøj Jesucristo'is nøyicøsi . Después vya'cayaj Pedro va'cø chø'y siguiera tumø metza jamase'ṉomo .
45002019	Grace	Mi ṉgomo'tyamba que como ndø jindipase to'tipø , jetse mi ndza'mindzi'tamba jujchete pøn lo que ji'n cyomusyaje'is Dios . Y como pi'tzø'omo ndø no'ispase ndø tøvø , jetse mi ndza'mindzi'tamba mi ndøvø .
62002025	Grace	Y Jesucristo'is tø tzajmapya que maṉbapø tø tzi' , nunca ji'n yajepø quenguyete .
59003017	Description	Pero ñø'itupø'is tzajpomo tzu'ṉbapø qui'psocuy , vøjpøte . Jetsepø qui'psocuy ñø'ijtupø'is ji'n quipi , ijtu cyariño , vøj tø aṉdzoṉba , tø toya'ṉøpya y chøcpa vøjpø ; ji'n myejtzaṉgui'psi . Jujche qui'pspase , jetse chamba .
43003035	Faith	Ndø Janda Diosis syunba 'Yune , por eso chi' aṉgui'mguy mumu ticøsi .
61003009	Grace	Así es que ndø Comi ji'n ma ya'e va'cø minø , maṉba mini como chamuse , aunque vene aṉbøn qui'psyajpa que nø ya'co'nu . Es que ja minøtøc porque tø nømaṉjapya pasencia mumu pøn porque ji'n syuni va'cø tyocoy ni iyø , sino que syunba va'cø tø qui'psvitu'tamø muma'ṉgø'i , y va'cø ndø jajmbø'tam ndø coja .
46007007	Grace	Øtz su'nbøjtzi va'cø ityajøna'ṉ mumu pøn jujche øtz ijtuse . Pero hay que va'cø it tumdum pøn jujche cyotzoṉba Diosis va'cø itø ; eyapø va'cø it co'tojcajupø , y eyapø va'cø it jaṉa cyo'tojcajøpø .
46014001	Recommendation	Entonces tzi'tam pena va'cø mi syu'notyamø y sundamø musocuy Espiritu Santo'is tø tzi'papø . Pero más sundamø musocuy va'cø mus mi ñcha'maṉvajcotyamø .
47004006	Grace	Diosis cyø'vej sø'ṉgø va'cø syø'ṉnømø cuando pi'tzøna'ṉ ijnømu'øc , y mismo jic Diosis tø yac sø'ṉapya ndø qui'psocuy . Como cuando sø'ṉnømba ndø ispa aunque tiyø , jetse Diosis tø yac mijnapya vøjpø qui'psocuy va'cø ndø cønøctøyøyø Diosis myøja'ṉo'majcuy . Diosis myøja'ṉo'majcuy sø'ṉba Cristo'is vyi'ngøsi .
44018024	Description	Nu'c Efeso cumgu'yomo tum Israel pøn ñøyipø'is Apolos . Apolos tzojcupø Alejandría cumgu'yomo , muspana'ṉ cha'maṉvajcoy vøjø , y suñina'ṉ cønøctøyøjayu jachø'yuse Diosis 'yote .
58013012	Grace	Jetsetique't Jesús toya'isu y ca'u cumgu'acapoya ; va'cø tø cømasa'nøtyamø ñe'c ñø'pinji'ṉ .
56002015	Recommendation	Jetse vøjø va'cø mi aṉmayajø , y va'cø mi ndza'mindzi'yajø , y va'cø mi ojnayajø va'cø jana chøcyaj yatzipø tiyø . Jetse tza'mindzi'yajø ijtuse mi aṉgui'mguy . Uy mi myenoschøc ni i'is .
62004009	Grace	Diosis yaj queju jujche tø sundambase , porque cyø'veju unico tumbø 'yune nascøsi va'cø ndø nø'ijtam quenguy jetji'ṉ .
43017024	Grace	” Jatay , su'nbøjtzi va'cø ityaj øtzji'ṉ pøn lo que mi ndø tzi'yajupø . Jut itpa øjtzi , jiṉø va'cø ityajque'ta ø mbønda'm , va'cø mus isayaj ø møja'ṉo'majcuy , jujche mitz mi ndø yac møja'ṉo'majuse . Porque mitz mi ndø sunu antes que nasacopac mi ⁿjomejcu .
45003016	Sin	Aunque juti maṉyajpa yacsutzøcyajpa y yac toya'isyajpa aunque iyø .
58004014	Faith	Entonces it myøja'ṉombø ndø pane covi'najø , Diosis 'Yune Jesús , y jet tøjcøy tzajpomo Diosis vyi'naṉdøjqui . Por eso hay que va'cø mumu jama más ndø va'ṉjamø jana ndø jajmbø' nunca .
61001017	Grace	Porque ndø Janda Diosis myøja'ṉomgotzøjcu Jesús . Porque o onmø'nøm ote nascøsi más myøja'ṉom sø'ṉbapø itcu'yom tzu'ṉupø ; Jesús o chame , nømu : “ Yøṉ øjchøṉ ⁿUne , vøti chøn sunbapø ø ⁿUne . Øtz contento tzø'pya jetji'ṉ ” .
46012011	Description	Pero tø tzi'pa mismo tumø Espiritu Santo'is qui'psocuy va'cø ndø tzøc mumu yøcseta'mbø tiyø . Je'is tø vye'nbø'tamba tumdum pøn eyata'm eyata'mbø qui'psocuy jujche ñe'c Diosis 'Yespiritu'is syunbase .
66008012	Description	Y macsycu'yombø angeles mu'u , y jama tome cucve'ne yacsutzøctøju , ja syø'ṉø , y poya jetsetique't tome cucve'ne yacsutzøctøju , y jetsetique't matza tome cucve'ne yacsutzøcyajtøju , por eso casi cucve'ne ja syø'ṉyajø . Jetse jama'om ja syø'ṉnømø casi tome cucjama , jetseti tzu'i ja syø'ṉnøṉgue'tati tome cuctzu'omsye'ṉomgue't .
44018017	Violence	Jicsye'cti mumu griego pø'nis ñucyaj Sóstenes , aṉgui'mbapø Israel pø'nis tu'mguy tøjcomo , y ñacsyaju tome aṉgui'mbacø'mø , pero Galio'nis ni ja chøjcay cuenda lo que ti nø chøcyajupø .
43010039	Violence	Entonces sunbana'ṉ ñucyajque't Jesús pero cøtocoyu , ja mus ñucyajø .
47004016	Faith	Por eso ji'n ø i'nbø'tam ø vin , aunque usyta'm usyta'm yajpa ø mbømi y ø ṉguene , pero tumdum jama mas nø pyømi pøjcu ø espiritu .
43012003	Description	Y Maria'is ñømin como medio litro jasocuy suñi viquicpapø nardopø perfume caro coyojapø , jetji'ṉ Maria'is jyajsay Jesusis cyoso , y cyømojcay cyoso vyayji'ṉ . Y vyiquijcoctas tøc perfume'is .
58011009	Faith	Porque Abraha'mis vya'ṉjam Dios , o viti jic lugajromo Diosis chajmayupø que maṉba ñøtzø'y como ñe'se . Como ya'ipø pønse , jetse o viti , y copøn naca tøctzøqui'omo o ityaj 'yune Isaacji'n y vyiñoja Jacobji'ṉ . Je'is ñøtzø'yajque't mismo lugar chamudzi'use Diosis Abraham .
50003017	Recommendation	Ø mi ndøvøta'm , isingøpøctamø jujche ndzøjcuse øjtzi y tzi'tam cuenta ityajpapø jujche øtz itpase .
48006002	Recommendation	Nay mi ṉgotzoṉdandøjø cuando ji'n vyøjpø qui'psocu'is mi myolestatzøcpa como si fuera ja vyø'ajuse tzømi ; y jetse mi ⁿyaj copujtamba Cristo'is 'yaṉgui'mguy .
59002024	Faith	Jen mi ñchi'pa cuenta que Diosis cuentacøsi vyøjom tø putpa porque vøjpø ti ndø tzøcpa , ji'n na's ndø vøjø va'ṉjajmendi .
45009014	Faith	¿ Entonces tisyque't ma ndø tzam yøti ? ¿ Será que Diosis ji'n chøc vøjpø aṉgui'mguy ? Ni jujche ji'n mus tø nøm jetse .
45014001	Recommendation	Pøjcøchoṉdam pøn mochi va'ṉjajmopyapø , pero ji'ndyet va'cø mi onguiptam va'ṉjajmocucyøsi .
66012007	Violence	Y después quiptzo'tznøm tzajpom . Ñøquiptzo'tz serpiente Miguejlis 'yangelesji'ṉ y serpiente'is ñøtøjcøyajque't ñe 'yangeles .
49004026	Recommendation	O'ca mi ṉgui'syca'tamba , u mi ṉgojapa'jtamu . U mi ṉgui'syca'tam cøti jama , prontoti jamgajpø'tam coraje .
60003009	Recommendation	U mi ndzøcvitu'jay mi ndøvø'is ti mi nchøjcayu ; u mi nømbarejo'aju cuando mi ndyopa'o'nøpya ji'quis , sino nøjayø : “ Diosis mi ⁿyaj cotocopya ” . Porque mi mustamba que Diosis mi ⁿvyejandyamu va'cø mi mbøjcøchoṉdam vøjpø itcuy .
43008029	Grace	Cø'vejupø'stzi , øtzji'ṉbøte . Ø Janda'is ja ø ndumgø'y tzacø . Porque øtz mumu jama ndzøcpøjtzi jujche syunbase ø Janda'is .
49006014	Recommendation	Jetse soldadose ijtam paqui chocoy . Como soldado'is ñø'it tzec vatcuy cuando maṉba quipcu'yomo , jetse mitz nø'ijtamø Diosis viyuṉsyepø 'yote cuando mi ñøṉquiptamba yatzi'ajcu'is . Y como soldado'is ñø'ijtu tø'ṉgupyø tucu pajquinducpapøcøsi lo que tiji'ṉ maṉba vyojtze 'yenemigo'is , jetse mijtzi o'ca vyøjom mi mbyujtu Diosis vyi'naṉdøjqui , ni ti ji'n mus mi ñchøjcay yatzipø'is .
66001020	Description	Ma'ṉba ndza'maṉvac tiyø jicø cu'yapyø matza ndzo'ṉbøjtzi ø ndzø'na'ṉ ṉgø'ji'ṉ y tiyete jicø cu'yapyø no'a po'cscuy orota'mbø ; como it cu'yaj matza , jetse it cuyay cha'maṉvacyajpapø'is ote va'ṉjajmocuy tøvø cu'yay nivoya tu'myajpamø . Y como it cu'yay no'a po'cscuy , jetse itque't cu'yay nivoya tu'myajpapø vya'ṉjamyajpa ancø Dios .
58002009	Grace	Pero ndø tzi'que'tpa cuenta que Diosis cyot Jesús usyta'm menospø que angeles . Pero porque oyu ancø is toya , y oyu ancø ca'e , por eso yøti yac møja'ṉo'maju y yac vøcotzøctøju . Jetse chøc Jesusis va'cø toyavini tø coca'tam mumu pøn Diosis vyø'ajcupit .
50002013	Grace	Porque yospa Dios mi ndzoco'yomda'm va'cø mi nchi'tam qui'psocuy va'cø mi sundam vøjpø tiyø ; y Diosis mi ṉgyotzoṉdamba va'cø mus mi ndzøctam syunbase ñe'cø .
43015011	Grace	” Jetse o'yø mi ndzajmatyame va'cø mi ṉgyasøtyamø jujche øjtzi mi yaj casøtyambase , y va'cø mi ṉgyasøtyam viyuṉsye .
54001001	Description	Øjchøṉ Pablo Jesucristo'is 'yapostoles . Diosis tø yaj cotzocpapø'is y ndø Comi Jesucristo'is 'yaṉgui'myajøjtzi va'cø 'yapostolesajø . Ndø mustamba que Jesucristoji'n maṉba tø pujtame vyø'omo .
54002009	Recommendation	Jetseti yomo'ista'm hay que va'cø myesyaj tyucu vøjpø qui'psocuji'ṉ , va'cø jana myesyaj tza'ajcutya'mbø tucu ; va'cø jana sun a'mdøjø . Ji'n mus maṉ myocsitzøcyajø , y va'cø jana cyotyaj ni ti adorno sø'ṉbapø caro coyojata'mbø , ni va'c jana myesyaj caro coyojata'mbø tucu .
43002015	Violence	Y cayita'mbø tzayji'ṉ Jesusis chøc nacsocuy y nacsputyaj mumu masandøjcomo solajromo . Nacsputputvøyaj borrego y vacas parejo cyomiji'ṉ , y titpø'jayaj tyumin nasomo cyacpø'yajpapø'is ñe , y myatztonguejcayaj myesa .
49002010	Grace	Porque Diosise tø yosaṉda'm . Je'is tø jomectamu Cristo Jesusji'ṉ va'cø tø tzøctam vøjpø tiyø como Diosis vi'na cyoqui'psuse que jetse vøj va'cø ndø tzøctamø .
60004012	Recommendation	Ø mi sundambapø , u mi ṉgoqui'pstam o'ca ji'n ma mi istam toya . De repente maṉba mi istam toya como juctyøjcomse va'cø mi nchøjquistandøjø . Pero u mi ṉgui'pstamu que ja it ni i más ispa'is toya jetse .
66019007	Recommendation	Tø casøtya'i , tø ijta alegre , y ndø vøjcotzøcta'i Dios . Porque nu'cu'am hora va' it Borrego Jesucristo'is cyo'tøjcajcuy , va' pyøcøchova'm yomo . Y mumu va'ṉjajmoyajpapø , jetømete Jesucristo'is yomo , y listom ityaju .
49006017	Recommendation	Y también como soldado'is myesque'tpa co'pola syombrenu tø'ṉgupyø va'cø cyotzoca , jetse syunba va'cø mi ni'aṉjamdamø que maṉba mi ṉgyotzoctaṉgue'te . Y como espadase yac yosatyam Diosis 'yote lo que Espiritu Santo'is tø tzi'tambapø .
44007024	Violence	Jen is tum Israel pøndøvø nømna'ṉ yacsutzøc Egipto pø'nis ; y Moisesis cyoquip tyøvø y ñacsca'u Egipto pøn va'cø tyu'mbajcajø .
53003013	Recommendation	Pero mijta'm ø mi ndøvøta'm , u mi ñindu'tamu va'cø mi ndzøctam vøjpø tiyø .
46016013	Faith	Tzøctam cuenda mi ⁿvin va'ṉjajmotyamø mø'chøqui , tzambønse ijtamø , más tzi'tam mi mbømi va'cø mi ndondamø .
44007043	Sin	Pero ji'ndyet øjtzi mi ndø cøna'tzøtyame , sino mi nømaṉdamu mi ṉgomi chøqui Moloc nacapø myasandøcji'n . Y mi ṉgomi chøqui Renfa'nis myatza mi nømajṉatyaṉgue'tuti . Jetsepø comi chøqui mi ndzøctamu va'cø mi ṉgøna'tzøtyamø . Por eso øtz ma'ṉbø mi nømaṉdam ya'i Babilonia cumgucyøtu'møṉ .
53002015	Recommendation	Así que ø mi ndøvøta'm , pømitzi'tam mi ⁿvin , y u mi jajmbø'tamu va'ṉjajmocuy opø mi aṉmañchi'tame , que sea ø aṉnacaji'ṉ que sea ø ṉgartaji'ṉ .
47005005	Grace	Y jetcøtoya tø vøjøtzøctamu'am Diosis , y como je'is tø tzi'tamu'am Espiritu Santo yøti , jetse tø mustamba que maṉba tø yac jome vitu'pø'tame .
54002011	Recommendation	Yomo'sta'm hay que va' cyøma'nøyaj aṉgui'mocuy vøṉneyu'øc , listo va'cø chøcyajø jujche syunbase Diosis .
54005019	Recommendation	O'ca tumbø'is cyøtza'møpya tzambøn , u maṉ mi va'ṉjajmu . Unico o'ca isyaj metzcuy tu'capyø'is lo que ti nø chøjcupø , entonces muspa mi va'ṉjajmø .
45016016	Recommendation	Na syu'ctantøjø mi ne'ṉgomda'm masanbø su'cuji'ṉ . Mumu Cristo'is ñøyicøsi tu'myajpapø'is mi yuschi'tamba .
66018019	Description	Y cyotyaj to'na cyopajcomo maya'cupit y vo'yaju y vejyaju ; nømyaju : ― ¡ Ay ! ¡ Lastima jic myøja'ṉombø cumguy ! Jic cumgu'yomo ricu'ajyaj mumu barco comi porque ricupø cumguyete . ¡ Pero tumø hora yaju !
62003001	Grace	Tzi'tam cuenta jujche tø sunbase ndø Janda Diosis va'cø tø nøjatyamø “ Øjchø mi unenda'm ” . Y de veras tø jicta'mete , por eso nascøsta'mbø qui'psocuy ñø'ityajupø'is ji'n tø comustame ; porque ji'n cyomusyaj Dios .
60005005	Recommendation	Jetsetique't más 'yunenda'mbø'is , cøna'tzøtyam más tzambønda'mbø . Viyuṉsye syunba mumu parejo va'cø mi nay ṉgøna'tzøtyandøjø y ni'aṉjamdamø que mi ndøvø más myøja'ṉombøte que ji'n mijtzi , porque : Diosis ya'inducpa myøjacotzøcpa'is vyin . Pero nø che'cotzøjcu'is vyin , jet cyotzoṉba Diosis .
45003004	Faith	Ni jujche ji'n mus tø nømø jetse . Sino que ndø muspa que Dios siempre viyuṉ tzamba aunque mumu pøn suchajpana'ṉ . Pues jachø'yupø que Dios nøjatyøju : Maṉba mustøji que viyuṉbø tiyø mi ndzamba , y cuando ndø tzi'pa cuenta ti mi ndzøcpa , tiene que va'cø tø nømø que vøjpø ti mi ndzøcpa .
44009014	Violence	Y yøti min yø'qui je Saulo , y pane covi'najø'is chi'yaj aṉgui'mguy va'cø cøyin ñucyaj mi ⁿ'yo'nøyajpapø'is
61002001	Sin	Pero ityajque'tuna'ṉ ya'møc Israel pø'nomo suchajpapø tza'maṉvajcoyajpapø , y jetse maṉba ityajque't mijtzomda'm maṉba'is 'yaṉmayaj sutzcuyji'ṉ . Maṉba ñønu'mdøjcøyaje ji'n vyøjpø aṉma'yocuy va'cø mi ñøndocotyamø , y hasta mismo ndø Comi oyu'is yaj cotzocyaje , jet maṉba nømyaje que ji'ndyet ndø Comi . Jetse joviti maṉba ñøtocoyaje ñe' cyoja'is .
43005018	Violence	Por eso Israel pø'nis más chøcme'chajpana'ṉ vuelta jujche va'cø yaj ca'yajø . Qui'sayajpana'ṉ porque ja cyo'aṉjamø aṉcø sapøjcuy jama , y más qui'sayajpana'ṉ porque nømu que Dios Jyatate y jetse chøc vyin como Diostitque't .
46011002	Faith	Ø mi ndøvøta'm , mi vøṉgotzøcta'mbøjtzi porque mitz mi ndø jamdamba y mi ndzøctamba jujche mi ndzajmatyamuse øjtzi .
44002025	Faith	Porque peca pøn Davijdis jyachø'yu vi'na jujche maṉbase nøm Jesús ; nømu : Mumu jama ispana'ṉtzi ndø Comi Dios ø vinaṉdøjqui ; tome it øtzcø'mø va'cø cotzoṉø , va'cø jana tzocomochi'aj øjtzi .
60001023	Grace	Porque mi ⁿjyome pø'najvøjøtzøctamu Diosis 'yoteji'ṉ . Tø vi'na pø'najpa ndø janda ndø mamacøsi , y jet ca'yajpa ; pero Diosis 'yote nunca ji'n cya'e , nunca ji'n yaje , mumu jama itpa .
59005016	Recommendation	Por eso jetcøtoya tumdum pøn muspa mi ndzajmatyam mi ndøvø mi ṉgoja . O'nøtyam Dios mi ndøvøcøtoyata'm va'cø chocyaj ca'eta'mbø . O'ca vøjpø pø'nis 'yo'nøpya Dios tyumø tzocoy , vøti chøcpa Diosis je pøngøtoya .
43006047	Faith	Viyuṉse mi nøjayndyambøjtzi : O'ca mi ndø va'ṉjamdamba øjtzi , maṉba mi ṉguendam mumu jama .
43014018	Grace	Øtz ji'n ma mi ndzajcoctuctame , mati vitu'que'te , mati it mitzji'ṉda'm .
45003002	Grace	Va'cø tø Israel pø'najø más vøjø vøti ticøtoya . Viyu'ṉajcucyøsi porque Israel pøn Diosis yac nøtzø'yaj ñe' 'yote jachø'yupø va'cø cuidatzøcyajø .
49006005	Recommendation	Mi ṉgyoyospapø'is , cøna'tzøtyam mi ṉgomi nascøspø ; na'tzpa na'tzpa yosatamø mi ndumø tzocoy como si fuera Cristo nø mi ⁿnøyostamu .
45002004	Grace	¿ Ti'ajcuy ji'n mi nchi' cuenta que Dios vøjco'nipøte , y tø toya'ṉøpya sone jama , y tø nømaṉjapya pasencia ? ¿ Ti'ajcuy ji'n mi ṉgønøctøyøyi que Diosis tø nømaṉba vøjø porque sunba va'cø tø qui'psvitu'ø ?
62005014	Faith	Jana na'tzcuy ndø o'nøndyamba Dios porque ndø mustamba que je'is myanba cuando ndø o'nøtyamba , Diosis tø manba o'ca ndø va'cpa lo que ñe' Diosis sunbapø tø tzi'ø .
45015013	Faith	Pues Diosis tø yac itpa contento porque tø tzajmapya que vyøjom maṉba tø puti ; y su'nbøjtzi ñe'c Diosis va'cø mi yaj casøtyam vøti y va'cø mi yac ijtam contento porque mi vya'ṉjajmombya , y sungue'tpøjtzi va'cø mi ṉgyasøtyamø cuando mi ṉgui'pstamba jujche vyøjom maṉba mi mbyujtame , jetse va'cø mi ṉgyasøtyam mi ṉgyotzoṉdambase Masanbø Espiritu Santo'is .
43019041	Description	Tome ma'møtyøjumø Jesús cruzcøsi ijtuna'ṉ nipi , y nipi'omo ijtuna'ṉ jomepø cønijpu'aṉ ja 'yoyapø'omdøc cyotyaj ni iyø .
66019020	Violence	Y je nanchaṉbø copøn nuctøju , y sutzcuy cha'maṉvacpapø'is , jet nuctøjque't copønji'ṉ ; jic sutzcuy cha'maṉvacpapø'is oyu'is chøqui milagro'ajcuy copø'nis vyi'naṉdøjqui , y oyu'is 'yaṉgøma'cøyaj pøn pyøjcøchoṉyaju'is copø'nis myarca , y oyu'is cyøna'tzøyaj copø'nis chøqui . Jic aṉgøma'cø'opyapø nuctøj na'nchaṉbø copønji'ṉ , y mye'chcø'i parejo patztøjcøyajtøju quenbavini meyasepø juctyøjcomo azufre nø ñemumø .
45012020	Recommendation	También nømba : “ O'ca ospa mi enemigo , va'ctzi cu'tcuy . O'ca yo'ctøtzpa , yac ucø . O'ca jetse mi ndzøcpa , maṉba mi ndzøjcaye como juctyøc u'mneyuse cyopajcøsi ” .
51003016	Recommendation	Hay que va'cø mi jajmundzøjcatyam vøti Cristo'is 'yote mi ndzoco'yomda'm , y va' nay mi 'yaṉmañdyandøjø , y va' nay mi ñchajmatyandøjø mumu ijtuse musocuy . Vajnatyam Dios salmoji'n , y Diosis vyaneji'n , y eyapø vaneji'ṉ Espiritu Santo'is mi nchi'tamuse qui'psocuy . Y mi ndzoco'yomda'm nøjatyam Dios : “ Yøscøtoya mi ndzøjcu ” .
51003019	Recommendation	Mi jyaya'sta'm , yac yamdamø mi ⁿyomonda'm ; u mi ṉgui'satyamø .
54005016	Recommendation	O'ca vya'ṉjambapø'is Jesús ñø'ityaj tyøjcomo yomopø tyøvø 'yaṉbacpø , hay que ne'cø va'cø pyø'nøyaju . Jetse ji'ndyet pyena eyapø va'ṉjajmocuy tyøvø'is va'cø pyø'nøyajø . Entonces va'njajmocuy tøvø'is muspa pyø'nøyaj viyuṉsyepø yaṉbac yomo .
62005011	Grace	Y Diosis yøcse chamba que ñe'c tø tzi'pa quenguy para mumu jamacøtoya . Y yø'csepø quenguy tø tzi'pa 'Yuneji'ṉ .
62005012	Faith	Ñø'ijtu'is Diosis 'Yune , nø'itque'tu'am quenguy . Ja ñø'itø'is Diosis 'Yune , ja ñø'it quenguy .
43008036	Grace	Øjchøṉ Diosis 'Yune , y o'ca øtz mi yac libre'ajta'mbøjtzi , entonces viyuṉsye maṉba mi ijtam libre va'cø jana mi nøndzøctam mi yandzita'mbø ṉguipsocu'is .
49003013	Faith	Por eso su'nbøjtzi va'cø jana mi myaya'ndamø cuando mi ndzi'tamba cuenta jujche øtz toya'ispøjtzi mitzcøtoya . Porque øtz toya'ispøjtzi mitzcøtoya y por eso ma mi vyøṉgotzøctandøji .
45016018	Sin	Porque jetseta'mbø'is ji'n yosayaj ndø Comi Jesucristo , sino chøcyajpa ñe gyustose . Vøjpø pønse vejvejneyajpa va'cø myaña'aṉgøma'cøyaj ji'n musyajepø'is tiyete .
45001029	Sin	Chøjcocøtyajpa aunque jujchepø yatzitzoco'yajcuy , møtzi ñø'ityajpa yomo , sunba yacsutzøcyaj tyøvø , 'yaṉsujnayajpa tyøvø'is ñe , chøcyajpa yatzi'tzoco'yajcuy , qui'sayajpa tyøvø porque jicø más vøj itpa , yaj ca'oyajpa ; onguipyajpa , aṉgøma'cø'yoyajpa ; tyopo'o'nøyajpa tyøvø ; nu'm oñajpa ,
55001014	Recommendation	Cuidatzøcø lo que Masanbø Espiritu Santo'is mi ñchi'use qui'psocuy va'cø mus mi ndzøcø , Espiritu Santo'is mi ṉgyotzoṉbase , y Espiritu Santo itpa øjtzomda'm .
48006008	Faith	Como ndø cosechatzøcpase ndø nijpupø , jetse chøcpapø'is ji'n vyøjpø tiyø syisis syunbase , ñe' chøquipit maṉba pyøjchøchoṉ ji'n vyøjpø tiyø como si fuera cosechase . Mientras chøcpapø'is Espiritu Santo'is syunbase , je'is maṉba pyøjcøchoṉ Espiritu Santocøsi ji'n yajepø quenguy como cosechase .
46010009	Recommendation	U ndø tzøctam ndø coja va'cø ndø ndzøjquista'm a ver jujche ndø toya'ṉøtyamba ndø Comi'is , como vene'aṉbø'nis chøcyajuse jicsye'c , y tza'nis cyø'sca'yaju .
46013005	Recommendation	Ji'n tø vejviti , ji'n ndø tzøc qui'pcuy , ji'n puro vingøtoya vøjpø ti ndø me'ndze , eyapøcøtoya ndø me'tzpa ; ji'n tø maṉba qui'sca'e . Ja ndø ñø'it yach qui'psocuy .
66009009	Description	Y tø'ṉguy myesyajuse queñajpa cyucpajcøsi y a'ṉøyaj syaj como cuando vøti carreta nø jyøcø'yajuse nø pyoyajupø caballo'is quipcu'yomo .
43015022	Sin	” O'ca ja minøna'ṉ øtz va'cø ndzajmayajø , ja ityajøna'ṉ cyoja . Pero yøti ji'n mus cyøvø'ñaj cyoja .
51004005	Recommendation	Vøjpø qui'psocuji'ṉ tu'ṉajtamø ji'n vya'ṉjajmoyajepø pø'nis vi'naṉdøjqui . Mientras it mi lugar , tzøctamø como mi muspacsye'ṉomo mi ndzøctamø .
45006006	Faith	Tø muspa que es como que ndø pecapø vin tumø ma'møtyøju cruzcøsi Cristoji'ṉ va'cø cya'ø ndø yandzitzoco'yajcuy ijtupø ndø sisomo , va'cø jana ndø tzøc syunbase ndø yatzipø qui'psocu'is .
62003010	Sin	Ndø comuspa ita'mete Diosis 'yune y ita'mete yatzi'ajcu'is 'yune . Porque ji'n chøqui'is vøjpø tiyø , ji'n syunipø'is tyøvø , ji'ndyet Diosis 'yune .
45008007	Sin	Porque cuando ndø qui'pspa lo que ndø sisis syunbapø ticøsi , ndø qui'sapya Dios ; y mientras jetse ndø qui'psocu'is tø nøtzøcpa , ji'n ndø yaj coput Diosis 'yangui'mocuy , ni ji'n mus ndø yaj coputø .
44002026	Faith	Por eso ø ndzocoy alegre'aju y casøpya vejvejne'yøjtzi . Aunque niptøj ⁿø sis , muspøjtzi que vyøjom ma'ṉba puti .
46010020	Sin	Pero nø'mbøjtzi que lo que ji'n vya'ṉjamyaje'is Dios chi'ocuyajpapø , para yatzipø espiritucøtoya chi'ocuyajpati , Dioscøs ji'n chi'ocuyaje . Pero ji'n ø sun jetse va'cø mi ndyumø'ijtam yatzipø espirituji'ṉ .
44013001	Description	Antioquía cumgu'yomo ityajuna'ṉ tu'myajpapø ndø Comi'is ñøyicøsi , y je'tomo ityajuna'ṉ tza'maṉvajcoyajpapø y aṉma'yoyajpapø . Ityajuna'ṉ Bernabé , y Simón ñøjmayajpapø Yøcpø . Itque'tutina'ṉ Lucio , Cirene cumgupyøn ; y Manaén oyupø tzoc parejo aṉgui'mbapø Herodesji'ṉ ; y jendi itquetutina'ṉ Saulo .
49005006	Recommendation	Tzøctam cuenda u mi yac aṉgøma'cøtyam mi ⁿvin ji'n yosepø oteji'ṉ . Porque chøcyajpa jetsepø yatzita'mbø tiyø , por eso qui'syca'pa Dios , cyastigatzøcyajpa mumu jamacøtoya ji'n cyøma'nøjayajepø'is 'yote .
56001011	Sin	Jetsepø tiene que va'cø mi yac vøṉgøne'cyajø . Porque entero familiata'm je'is sunba yac tzacyaj vøjpø aṉma'yocuy . 'Yaṉmayajpa lo que ji'n vyøjpø ote va'cø ñøpuj tumin , pero ja gyanatzøcøpø vøjø .
43013011	Sin	Jetse nømu porque Jesusis myusu i'is maṉba chi'ocuyaje , y por eso nømu : “ Ja mumu mi ṉgyøvajcøpø'tamø ” .
43010001	Sin	” Viyuṉse mi nøjandya'mbøjtzi , o'ca pøn tøjcøpya borrego ve'que'omo , pero ji'n tøjcøy aṉdyu'ṉomo , sino que emøc qui'mgøtpa , entonces jic pøn nu'mbapø pønete , tøjcøpya va'cø ñu'mø .
61002015	Sin	Chacyaju'am vøjpø tuṉ y emøc ma'ṉøyaju , tuṉdocoyaju'am . Chøcyajpa como chøjcuse ya'møc jic pø'nis ñøyipø'is Balaam , Beojris 'yune . Balaa'mis 'yaṉsun tumin y por eso chøc yatzipø tiyø tumingøtoya .
44014005	Violence	Entonces Israel pø'nista'm , y lo que ji'ndyet Israel pø'nista'm , y je'tista'm cyovi'najø'is nømna'ṉ qui'psyaju va'cø cha'ajcuy chi'yajø , y va'cø pyu'ṉga'yaj tza'ji'ṉ apostoles .
43021017	Description	Tu'cañajcøsi 'yaṉgøva'jque'tu ñøjayu : ― Simón , Jonasis mi 'yune , ¿ mi ndø sunbaja ? Pedro maya'u porque 'yaṉgøva'c tu'cañajcøsi o'ca syunba , y Pedro'is ñøjayu : ― Ø Ṉgomi , mitz mi muspa mumu tiyø , mitz mi muspa que øtz mi su'nbøjtzi . Jesusis ñøjayu : ― Entonces coquejnayaj va'ṉjamyajpapø'stzi como si fuera ø mborregose .
66021027	Sin	Ni jujche ji'n ma tøjcøy ni tiyø yu'cøyupø ; ni chøcyajpapø'is møsyaṉda'mbø tiyø , jetseti ji'n tøjcøyi ; ni suchajpapø ji'n tøjcøyi . Solamente jachø'yupø'is ñøyi Borrego'is libru'omo que manba queñaje , jet maṉba tøjcøyaje .
66017004	Sin	Y je yomo'is tzapas y tzapas jo'mapø tucu myejsu . Y myes orota'mbø tiyø y suñi queñajpapø namcha' y perlas . Y cho'ṉaju oropø vaso , pero ji'ndyet vøjpø tiji'ṉ jojøyu , puro møsycuyta'mbø tiji'ṉ jojøyupø porque chøc yatzitzoco'yajcuy je yomo'is .
51003014	Recommendation	Mumu ticøsi hay que va'cø mi na syungomø'ndandøjø , porque jetse tø ijtamba parejo vøjø como tumbø pønse , y ni ti ja it más ndø sunbapø .
43012023	Description	Y Jesusis 'yaṉdzoṉyaju nøjmayaju : ― Yøti nu'cu'am hora va'cø møja'ṉo'majøjtzi mumu Pø'nis chøṉ Tyøvø .
45002022	Sin	Mitz ñømba que ji'n vyøj va'cø ndø ṉgøtzøjcøyø ndø tøvø yomocøsi , pero mi ne' mi ndzøcpa jetse'ajcuy . Comi tzøqui ji'n mi va'ṉjajme , pero ¿ será que mi nu'mba lo que ijtu masandøjcomo ?
45007008	Sin	Pero cuando aṉgui'mdøjøjtzi va'cø jyana aṉsu'noya , entonces ø ne' ø yandzitzoco'yajcupit más aṉsu'nøjtzi aunque tiyø ji'n vyøjpø . Porque o'ca ja itøna'ṉ aṉgui'mocuy , ji'na'ṉ ø mus o'ca yatzipøte ø ṉgui'psocuy .
44026017	Grace	Ma'nbø øtz mi yaj cotzoque jana ni ti mi nchøjcayaj Israel pø'nista'm , ni eyata'mbø pø'nis lo que ji'ndyet Israel pø'nista'm , porque jetcø'mda'm nø mi ṉgø'vej yøti , lo que ji'ndyet Israel pøngø'mda'm .
56003003	Sin	Porque jetsetique't tø øtz ijtamuna'ntzi como jovipø ponse , ji'na'n ndø ṉgøna'tzøtyam ni iyø , pø'nis tø aṉgøma'cøyajpana'ṉ . Ne'c ndø ṉgusto sunbana'ṉ ndø tzøctamø , y sunbana'ṉ ndø tzøctam tø yac tzi'ṉdambapø aunque tiyø , y ja mus ndzactamø . Y sunbana'ṉ yacsutzøctam ndø tøvø , ji'na'ṉ sundame va'cø ijtam vøjø . Ndø qui'satyambana'ṉ eyata'mbø , y je'ista'm tø qui'satyaṉgue'tpatina'ṉ .
54005021	Recommendation	Diosis ispa lo que jujche nø mi aṉgui'mu y ndø Comi Jesucristo'is nømdi isque'tu , y cøpiṉupø angelesis nømdi isyajque'tu . Nø mi aṉgui'mu va'cø parejo 'yojnayajø ijtu'is cyoja , ni i va'cø jyana mi na'tzø .
58010035	Recommendation	U mi i'nbø'tam mi ⁿvin , jajmutzøcta Dios . Y jetse maṉba mi mbøjcøchoṉdam vøjpø tiyø mø'chøqui como que mi ṉgoyoja .
46004002	Faith	Vinyuṉse coyospapø'is tiene que va'cø chøc yoscuy vøjø como cyomi'is 'yaṉgui'muse .
44009043	Description	Vøti jama oy tzø'y Pedro Jope cumgu'yomo tum pø'nis tyøjcomo ñøyipø'is Simón , vyøjøtzøcpapø'is naca .
46003016	Grace	Hay que va'cø mi ndzi'tame cuenta que mitzta'm Diosis mi myasandøc , y mi ñøc'ijtøtyamba Diosis 'Yespiritu'is como si fuera masandøc nøc ijtøyuse .
58010019	Faith	Jetcøtoya ø mi ndøvøta'm , como jø'tu Jesusis ñø'pin øtzcøtoya , yøti jana na'tzcuy muspa tø tøjcøtyam Diosis vyi'naṉdøjqui como si fuera tø tøjcøpya más masanbø lugajromo .
43008021	Sin	Entonces Jesusis ñøjayaju : ― Øtz ma'ṉbøjtzi , y maṉba mi ndø me'tztame , pero maṉba mi ṉgya'tam mi ṉgojaji'ṉ . Jut ma'ṉbøjtzi , ji'n mus mi myaṉdamø .
51003012	Recommendation	Entonces como Diosis mi syundamba y mi ṉgyøpiṉdamu je'is va'cø mi ñe'ajtamø , por eso hay que va'cø mi ndoya'ṉøtyam mi ndøvø , va'cø mi naṉgyotzoṉdandøjø , va'cø jana mi myøja'ṉgotzøctam mi ⁿvin , va'cø mi nø'ijtam vøjø mi ndøvø , va'cø mi nømaṉjandyam pasencia vøti hora .
43012026	Faith	Y sunbapø yos øjtzøcø'mø , tiene que va'cø min pa'tø . Y jut it øjtzi , jendi maṉba itque'te y lo que yospapø øjtzøcø'mø ; jet maṉba vyingot ø Janda'is .
54003004	Description	Covi'najø tiene que va'cø 'yaṉgui'm vøjø ñe'c tyøjcomda'mbøcøsi , va'cø mus yac tzøcyaj vøjpø tiyø 'yune vøjpø qui'psocuji'ṉ .
52005011	Recommendation	Por eso hay que va'cø mi na mbyømitzi'tandøjø va'cø mi na ṉgyotzoṉdandøjø mismo mi ndøvø'omda'm . Jetse tzøctamø lo que jujche mi ndzøctambase .
62003011	Recommendation	Desde que mi mandzo'tztam Diosis 'yote , oyupø mi mandame va'cø nay tø sundandøjø .
46007026	Recommendation	Pues øtz ṉgui'pspøjtzi que mas vøj yøtipø tiempo'omo va'cø tø tzø'y jujche tø ijtuse , porque de repente maṉba ndø is toya .
43003001	Description	Ijtuna'ṉ tum pøn ñøyipø'is Nicodemo , fariseo'is vya'ṉjajmocuy ñø'ijtayupø'is , y Israel pøn aṉgui'mbate .
59002025	Description	Jetseti tujque'tu je møtzi yomo Rahab . Vyøjomdi putque'tu Diosis cuentacøsi porque cyøvø'ñaj tyøjcomo cyø'vejyajupø pøn va'cø maṉ tu'nisyaj cumguy , y yac poyaju eyapø tu'ṉomo va'cø cyotzocyajø .
54002015	Faith	Pero yomo maṉba cotzoque cuando yac pø'najpa 'yune o'ca va'ṉjajmopya y o'ca tyoya'ṉø'opya y o'ca vøjpø ti chøcpa para Dioscøtoya o'ca ñø'it vøjpø qui'psocuy .
44013017	Grace	Dios lo que ndø va'ṉjajmdambapø tø Israel pø'nista'm , je'is cyøpiṉyaj ndø jandatzu'ṉgutya'm y más yac vøti'aj yaju y más yac pømicøpøcyaju mientras nømna'ṉ vityaj Egipto nasomo . Después mismo ñe'c Diosis ñøputyaj ñe' pyømiji'ṉ Israel pønda'm Egipto nasomo .
44015008	Grace	Y Diosis myusapyapø'is mumu pø'nis chocoy , je'is yac isu que ñe'c pyøjcøchoṉyaju vya'ṉjamyajpapø'is Jesús lo que ji'ndyet Israel pøn , porque chi'yaj jejtam Masanbø Espiritu Santo jujche tø tzi'tamuse tø øtzta'm vi'na .
59002011	Sin	Porque Dios nømu : “ U mi ṉgyøtzøjcø'yoyu ” . Y mismo Dios nømgue'tu : “ U mi yaj ca'oyu ” . Así es que aunque ji'n mi ṉgyøtzøjcø'yoye , pero mi ⁿyaj ca'opya , entonces ja mi ndzøcø mi 'yaṉgui'mdøjuse , y it mi ṉgoja .
43010028	Grace	Y øtz yaj queñajpa para mumu jamacøtoya . Y ji'n maṉ tocoyaj nuṉca , y ni i'is ji'n maṉ yac tzu'ṉayaj ø ṉgø'ombø .
45016020	Grace	Diosis tø yac itpa'is contento , je'is jø'nøti maṉba cyønu'cay Satanás tø øtzcøtoyata'm como si fuera ndø cosocø'mø . Su'nbøtzi va'cø mi ijtam vøjø ndø Comi Jesucristo'is vyø'ajcuypit .
55003005	Sin	Maṉba chøcyaj vyin como si fuera vya'ṉjamyajpa Dios , pero ji'n ma ñø'ijtayaje je'is pyømi . U maṉ mi mba'tyaj jetseta'mbø pøn .
45012005	Description	jetse øtz ndø va'ṉjamdambapø'is Cristo tø soneta'm , pero Cristo'is tø nø'ijtamba como tumøpø coṉñase ñe'ji'ṉ , y tumdum pøn ne'ne' yospa .
56003008	Faith	Viyuṉete muspa tø nømø que oyupø'is vya'ṉjam Dios tiene que va'cø cuenda tzøc vyin va'cø chøc vøjpø tiyø , y jetse su'nbøjtzi va'cø mi ndzamsaj mumu jama . Jetsepø tza'maṉvajcocuy vøjø mumu pøngøtoyata'm . Y jetse va'cø ndø tzøcø masti vøj maṉba tø ijtame .
59002023	Faith	Y jetse tujcu Diosis 'yote jachø'yuse ñømuse : “ Abraha'mis vya'ṉjam Dios , y porque vya'ṉjajmu ancø , pyøjcøchoṉ Diosis ” . Y Dios nømu : “ Abraham øjtze amigo ” .
59002001	Faith	Øjtzø mi va'ṉjajmoṉguy tøvøta'm , como mi va'ṉjajmdamba myøja'ṉombø ndø Comi Jesucristo , hay que parejo va'cø mi suñaj mumu pøn .
45003013	Sin	Como ca'upø anima tzatøjcom putpa vøjcø cuando pujtzu'cam , jetseti cyønø'omo putpa puro yach ote . Tyojtzji'ṉ aṉgøma'cø'yoyajpa . Putpa 'yaṉnaca'omo yatzipø ote como tza'nis 'yaṉna'como putpase 'yaṉnø .
49005028	Recommendation	Jetseti pues jaya'is hay que va'cø syuṉque'ta ñe' yomo como syunbase ñe' cyoṉña . Porque syunba'is ñe yomo es como vyindit nø syunu .
45009030	Faith	Entonces ¿ ti ndø tzamba ? Ndø tzamba que lo que ji'ndyet Israel pønda'm vyøjom putyaju Diosis cuenta'ṉomo , aunque ja chøcme'chajø ni jujche por va'cø putyajø vyøjomo ; pero vyøjom putyaju porque va'ṉjajmoyaju .
54003009	Faith	Tiene que va'cø cyomus mø'chøqui va'ṉjajmocuy lo que vi'na ni i'is ji'na'ṉ myusyaje , pero yøti Diosis tø tzi'pa musocuy va'cø ndø mustamø . Tiene que va'cø vøj ni'aṉjamyaj vyin porque nø vya'ṉjamyaju viyuṉse .
54006002	Recommendation	O'ca coyospa'is it cyomi y parejo vya'ṉjamyajpa Jesús cyomiji'ṉ , coyospa'is ji'n mus myenos chøc cyomi porque va'ṉjajmocuy tyøvøtitque't , hay que va'cø yosque'tati masti vøjø porque yosapya vya'ṉjajmocuy tøvø lo que syunbapøte . Yø'cse aṉma'yoya y yø'cse tza'maṉvacø .
45003003	Faith	Entonces aunque vene Israel pø'nis ja vya'ṉjamyajø , ji'n mus tø nømø que Diosis ji'n ma chøc lo que jujche chamuse .
43019034	Violence	Pero tum soldado'is vyotz Jesús syepsa'omo lanzaji'ṉ , y jicsye'cti puj nø'pin y puj nø' .
43015012	Recommendation	Nø mi aṉgui'mdamu va'cø na mi nø sundandøj parejo , jujche øtz mi sundamuse .
45006013	Recommendation	Ni u mi ndzi'ocuyaj mi ṉgoṉña yatzitzoco'yajcucyøsi como si fuera yostøc va'cø chøc ji'n vyøjpø tiyø ; sino tzi'ocuyaj mi ⁿvin Dioscøsi como visa'tamupø después que ca'tamujcam . Y tzi'ocuyajtam Dios mi ṉgoṉña como si fuera yostøc va'cø mi ndzøctam vøjpø tiyø .
58010039	Faith	Pero tø øtzta'm ji'n tø jetseta'm , uy ndø ndzactam ndø va'ṉjajmoṉguy , porque chacyajpapø'is maṉba tocoyaje . Pero ndø va'ṉjamdamba ndø Comi va'cø tø cotzoctamø va'cø tø quendam mumu jamacøtoya .
45011026	Grace	Entonces maṉba cotzocyaj mumu Israel pønda'm , porque yøcse jachø'yupø : Sión cumgu'yomo maṉba tzu'ṉ Yajcotzojcopyapø . Je'is maṉba yac tzu'ṉay Jacojbis 'yune'is yatzitzoco'yajcutya'm .
52002015	Violence	Israel pø'nis yaj ca'yaju ndø Comi Jesús igual como yaj ca'yaj mismo ñe' ya'møcta'mbø tza'maṉvajcoyajpapø , y yac toya'istaṉgue't øjtzi . Chøcyajpa jujche Diosis ji'n syunise , y qui'sayajpa mumu pyøndøvø .
58010026	Sin	Porque o'ca ndø musu'am viyuṉsyepø tiyø y todavía ndø ngustopit ndø tzøjca'ṉøpya ndø coja ndø ne'ṉgø , entonces ja itam eyapa maṉba'is tø coca'ay ndø coja .
49002006	Grace	Y tumø'omo Cristo Jesusji'ṉ tø yac visa' Diosis , y tø yac po'csapactamu parejo jetji'ṉ tzajpombø itcu'yomo .
49004025	Recommendation	Por eso u mi syutztamu , puro viyuṉbø tiyø tzajmay mi ndøvø . Porque mumu tø øjtzi tumø'om yostamba como si fuera tumda'mbø ndø coṉñata'mdite .
48002005	Faith	Pero ni jujche ja nchøcta'møjtzi je'is syuñajpase ni chøtøn hora . Porque o'ca ndzøctambana'ṉ øjtzi je'is syunbase , ji'na'ṉ mus mi va'ṉjama'ṉøtyam viyuṉsyepø vøjpø ote .
46014013	Recommendation	Jetcøtoya onbapø eyaco cumgupyø ote'omo , vøjø va'cø vya'cay Dioscøs musocuy va'cø mus cha'maṉva'cø , va'cø cyønøtyøyøy mumu pø'nis .
44009001	Violence	Saulo nømdøcna'ṉ jyayatzamu va'cø chøcna'chaj vya'ṉjajmyajpapø'is ndø Comi . Nømu que maṉba yaj ca'yaje . Por eso nu'c pane covi'najøcø'mø .
43017013	Description	” Y yøti øtz maṉba maṉ mitzcø'mø , y yøcsepø tiyø ndzajmayajpøjtzi mientras ijtu'ctzi nascøsi . Tzajmayajpøjtzi yøcsepø ote va'cø casøjyajø viyuṉsye jujche øtz casøpyase .
60004013	Recommendation	Sino Jesusis tyoya nø mi nø'ijtatyamu'csye'ṉomo , jenche'ṉomo va'cø mi ṉgyasøtyamø . Entonces cuando maṉba queje Jesusis myøja'ṉo'majcuy , maṉba mi ṉgyasøco'ndam más de la cuenta .
44011006	Description	Cuando ngøque'nøyøjtzi mø'chøqui , ⁿisøjtzi nascøs vityajpapø copøn macsycuy cosota'mbø , y tza'ma copøn y jyøcøyajpapø'is vyin , y sava'om sititvityajpapø paloma .
51003008	Recommendation	Pero yøti tiene que va'cø mi ndzactam mumu jetseta'mbø tzøqui : va'cø jana mi ṉgui'sca'tamø , va' jana mi maṉba qui'syca'tamø , jana mi ṉgui'satyam mi ndøvø , va'cø jana mi ndopa'o'nøndyam mi ndøvø , jana mi yach ondamø .
44018003	Description	Como mismo yoscuy myuspana'ṉ chøcyaj mye'chcøy Pablo'is y Aquila'is , Pablo tzø'y jetji'ṉ y yosyaj tu'mbac , porque jet yosyajpana'ṉ va'cø chøcyaj lonapø tøc .
45006012	Sin	Por eso uyam mi ndøc como mi sisis syunbase yatzitzoco'yajcuy ; como si fuera mi aṉgui'muse mi yatzitzoco'yajcu'is jetse va'cø mi ndzøcø .
53003012	Recommendation	Jetsepø pøn aṉgui'myajpøjtzi ndø Comi Jesucristo'is 'yaṉgui'mgucyøsi va'cø contento yosyajø ñe'c va'cø pyø'nøyaj vyin .
44007009	Sin	” Jacojbis 'yune'is qui'sayaj mismo myuquita'm José , y mya'ayaju mismo myuqui ; y jet nømaṉdøj Egipto nasomo . Pero Dios jetji'ṉbøte .
44011028	Description	Te'nchu'ṉ tumø ñe'comda'm ñøyipø'is Agabo . Cha'maṉvajcu que Espiritu Santo'is yaj cønøctøyøyu que maṉba it møja'aṉ yu' mumu ijnømu'csye'ṉomo . Y jetse oy tucnømi cuando Claudio møja aṉgui'mba'cna'ṉ .
44020036	Description	Cuando Pablo'is cha'maṉjejayaju jetsepø ote , entonces cutquecyaj parejo mumu jetji'ṉda'm y 'yo'nøyaj Dios .
48005024	Faith	Y tø øjtzi Cristo'is tø ñe'ta'm ndø nø'ijtamba qui'psocuy como si fuera ndø sis ca'u'am cruzcøsi , y como ca'upø'is ji'n syun ni tiyø , jetse ji'ndam ndø que'ñøyi ni ti yatzipø .
59001002	Recommendation	Ø mi ndøvøta'm , vøj va'cø mi ṉgyasøtyamø cuando ji'n mi ijtam vøjø , y aunque jujche mi nchøjquistandøjpa .
62001006	Sin	Va'cø tø nømø que Diosji'ṉ tø ijtu como tumbø tøvøse , y al mismo tiempo tø vijtamba tococu'yomo como si fuera pi'tzø'ajcu'yomse , entonces tø sutzpa ; y ji'n ndø ndzøc vi'yuṉsepø tiyø .
44010011	Description	Is tzap aṉvajcupø , y nømna'ṉ myø'n como tum cojtocusyepø jujche møjapø sabanasepø macsyaṉguin si'nupø .
44002009	Description	Porque tø øtz tø tzu'ṉdam vøti cumgu'yomo . Vene tzuṉyaj Partia nasomo , eyata'mbø tzu'ṉyaj Media nasomo , it tzu'ṉyajupø Elam nasomo , Mesopotamia nasomo , Judea nasomo , Capadocia nasomo , Ponto nasomo , Asia nasomo ,
51001010	Faith	Jetse va'cø mi ndyu'ṉajtamø jujche ndø Comi'is syunbase va'cø mi ndzøctam mumu ti ndø Comi'is syunbase , va'cø mi ndzøctam mumu vøjpø tiyø , más vøjø va'cø mi ṉgomustam Dios tumdum jama .
54001018	Recommendation	Ø mi une Timoteo , Diosis chi'yaj qui'psocuy veneta'mbø ø ndøvø va'cø mus chamyajø jujche maṉba ndyuc mijtzi . Por eso como jujche cha'maṉvacyajuse , jetse øtz mi aṉgui'mbøjtzi va'cø mi ṉgoquip ndø Comi'is 'yote como vøjpø soldadose .
66019001	Faith	Y jøsi'cam ma'nøjtzi vøti tzajpomda'mbø ote pømi nø vyejyajupø nømyaju : Ndø vøṉgotzocta'i ndø Comi Dios porque je'is tø yaj cotzocpa . Ndø møja'ṉ vøṉgotzocta'i porque jet más myøja'nomo que ni iyø .
49002001	Grace	Y mitz ṉgya'usena'ṉ mi ijtamu vi'na mi ṉgoja'is chøquipit , y mi yandzitzoco'yajcu'is chøquipit .
46010021	Sin	Entonces o'ca ndø Comi'is byaso'ombø ndø ndo'ṉapya , yatzipø espiritu'is ñe' ji'n mus ndø ndo'ṉayø . O'ca ndø Comi'is myesa ndø cøvi'cøjapya , ji'n mus ndø ngøvi'cøjay yach espiritu'is ñe .
49005003	Recommendation	Como mitz Diosise mi ñe'nda'm u mi møtzi nø'it yomo , ni u mi aṉsujnayu mi ndøvø'is ñe' ni tiyø , ni u mi ndzøc eyapø tiyø møsyaṉda'mbø . U mi jamdam jetsepø tiyø va'cø jana mi ndzamdam ni tumnac . Como tø va'ṉjajmombya'is ji'n vyøj va'cø ndø tzøc jetse .
56001015	Sin	O'ca pø'nis chocoy cøvajcupø , entonces para jic pøngøtoya aunque ti cøvajcupøte ; y o'ca yachqui'pspa y ji'n vya'ṉjajmoye , entonces ni ti ja it cøvajcupø jic pøngøtoya . Hasta qui'psocuy yatzi'aju y ji'n qui'psmin vøjø .
44009021	Description	Mumu myañajupø'is qui'psyaju ti'ajcuy jetse nø chøjcu y nømyaju : ― Parece que jiquete oyupø'is yacsutzøcyaj Jerusalén gumgu'yomo 'yo'nøyajpapø'is Jesús , y jetcøtoya min yø'qui va'cø ñu'cyaj vya'ṉjamyajpapø'is , va'cø ñømaṉyaj mocsupø pane covi'najøcø'mø . ¿ Jutznøm yøti mismo Jesús nø chamboyu ?
58008006	Description	Pero viyuṉete más vøjø y suñi yosapya Dios Jesusis que ji'n nascøspø pane'is yosapyase . Porque Jesusis tø cø'onba Diosis vyi'nomo más vøjpø contrato ijtuse , como chamuse Diosis que maṉba chøc más vøjpø tiyø tø øtzcøtoyata'm .
50001021	Faith	Porque øtz nømba que o'ca itpatø'ctzi , Cristoji'ṉ itpøjtzi ; y o'ca ca'pøjtzi , más vyø'om putpøjtzi .
50001006	Faith	Muspøjtzi sebro que Diosis mi ndzi'tzo'tztam vøjpø qui'psocuy , y ñe'c Diosis más maṉba mi nchi'aṉøtyam qui'psocuy tumdum jama más vøj va'cø mi va'ṉjajmondyamø hasta que minba Jesucristo .
62005020	Faith	Ndø mustaṉgue'tpa que Diosis 'Yune oy mini y tø tzi'tamu qui'psocuy va'cø ndø ṉgomustam viyuṉsepø Dios . Tø ijtamba viyuṉsepøcø'mø , iyete Diosis 'Yune Jesucristo . Yøṉete viyuṉsepø Dios y je'is tø tzi'pa quenguy mumu jamacøtoya .
45012018	Recommendation	Hasta mi mustamba'csye'ṉomo , tzøcme'tztamø va'cø mi ijtam vøjø mumu pønji'n .
58010023	Faith	Ndø va'ṉjamda'i viyuṉsye y ndø tzamda'i que ndø mustamba que Diosis maṉba tø tzi'tam vøjpø itcuy , jana tø metzaṉgui'pstama'am . Porque Diosis chamu ti maṉba tø tzi' ; y Diosis siempre chøcpa lo que chambase .
43014027	Grace	” Mi o'nøyundzacta'mba y ø ne'ṉgø mi yaj contento'ajta'mbøjtzi , aunque como ijnømbase nascøsi ji'n mi ijtam contento . Pero øtz mi yaj contento'ajtamba viyuṉsye . U mi myaya'ndamu ni u mi ña'tztamu .
47005006	Faith	Por eso contento ndø aṉjamba ndø vin aunque ndø mustamba que mientras tø itpa como tøjcomse ndø coṉñaji'ṉ , ji'n tø it como mismo tøjcomse ndø Comiji'ṉ .
43012047	Grace	O'ca aunque i'is myanba øtz ndzambase , y ji'n vya'ṉjajme , øtz ji'n ma yaj coja'aje . Porque ja mi'nøjtzi nascøsi va'cø yaj coja'ajyaj nascøsta'mbø pøn , sino mi'nøjtzi va'cø min yaj cotzocyajø .
62003012	Sin	Ji'n vyøj ndø tzøc como Cai'nis chøjcuse . Porque Caín yatzi'ajcu'isna'ṉ cuenta'ṉombø y yaj ca'u myuqui . ¿ Y ticøtoya yaj ca'u ? Yaj ca'u porque ñe'c chøcpapø tiyø , yatzipøna'ṉete , y myuqui'is chøcpapøna'ṉ , vøjpø tina'ṉete .
66016020	Description	Mumu cucnas cøvøṉbø'yaju , ja cyejyajø'am , jetseti cotzøc ja cyejyajque'ta'm .
58011012	Description	Por eso cuando achpømna'ṉ y maṉbapøme ca'e , oy Abraha'mis 'yune . Y como ijtuse sone tzapcøspø matza , jetse oy sone'ajyaj 'yune josi'cam ; y como majraṉvini vøti ityaj namcha' , jetse o sone'ajyaj 'yune .
54001017	Faith	Mumu jama ndø cøna'tzøtya'i y ndø møja'ṉ vøcotzøcta'i møja'ṉ Aṉgui'mba tumønajcøtoya ijtupø , nunca ji'n maṉ cya'epø , ji'n ndø isipø porque ji'n cyeje , único Dios tumbøtite y mumu ti myuspapø'is . Amén .
66014007	Faith	Y angeles pømi veju , nømu : ― Cøna'tzøtyam Dios y møja'ṉ vøcøtzøctamø , porque nu'cu'am hora va'cø cyøme'chaj mumu pøn cyojaji'ṉda'm . Cøna'tzøtyam chøjcupø'is tzap y nasacopac y mar y yac vombapø'is nø' .
44006001	Description	Jic jama cuando masna'ṉ nø vyøti'ajyaj vya'ṉjamyajpapø'is Jesús , tyuptupneyaj griego ote'om oñajpapø , nømyaju que ji'ndyet vøjpø nø chøcyaj hebreo ote'om oñajpapø'is . Ñømyaju que cuando syajyajpana'ṉ cu'tcuy tumdum jama , myenos chi'yaj griego ote'om oñajpapø yaṉbac yomo .
60002021	Grace	Porque jetcøtoya mi ⁿvyejandyam Diosis , va'cø mi ndyoya'istamø . Porque Cristo también toya isu tø øtzcøtoyata'm , y tø isindzi' jujchepø qui'psocuy vøj va'cø ndø nø'indø cuando tø toya'ispa .
53003010	Recommendation	Porque cuando øtz mitzji'ṉdam ijtamu'ctø'ctzi , mi aṉgui'mda'møjtzi ⁿnøja'yøjtzi o'ca pøn ji'n sun yosa , ni i'is u'y yac pø'nøyi .
43003016	Grace	” Porque Diosis algo syuñaj nascøsta'mbø pøn , y por eso tzi'ocuyaj øjtzi tumbø 'Yuneti chøṉø , va'cø jana tocoy ni iyø o'ca va'ṉjamba øjtzi , sino maṉba quen mumu jamacøtoya .
44019015	Description	Pero 'yaṉdzoṉ yatzi'ajcu'is ñøjayaju : ― Jesús ispøcpøjtzi . Y muspøjtzi iyete Pablo . Pero mijta'm , ¿ inda'mete ?
66019019	Violence	Entonces ⁿisøjtzi na'nchaṉbø copøn y nascøs aṉqui'myajpa syoldadoji'ṉda'm tu'myajupø va'cø ñøquipyaj caballocøs po'csupø y syoldadoji'ṉda'm .
44027002	Description	Ijtuna'ṉ jeni tum barco Adramitio cumgu'yomo tzu'ṉupø . Ijtuna'ṉ listo va'cø chu'ṉø va'cø maṉ Asia nasomo . Je'tomo tøjcøtya'møjtzi y tzu'ṉda'møjtzi . Ijtuna'ṉ øtzji'ṉ Aristarco Tesalónica cumgu'yombø . Tesalónica cumguy Macedonia nas co'aṉjajme'om ijtu .
58013003	Recommendation	Jamdamø va'cø mi ndoya'ṉøtyamø preso'omo somyajtøjupø como si fuera mi ne'c jen mi ijtaṉgue'tu tumø somdøjuse . Jamdamø va'cø mi ndoya'ṉøtyamø nø toya isyajupø , va'cø mi jajmø jujche nø tyoya'is jete como si fuera mi ne'c nø mi ndyoya'isuse .
51003017	Recommendation	Aunque ti mi ndzøctamba y mi ndzamdamba , tzøctamø mumu ndø Comi Jesusis ñøyicøsi . Y nøjatyam Dios ndø Janda yøscøtoya ndø Comi Jesusis mi ngyotzoṉdambase .
48006006	Recommendation	O'ca pøn nø 'yaṉmatyøju Diosis 'yoteji'ṉ ; entonces tiene que va'cø vye'ndzi aṉma'yopyapø vene'c ñø'ijtupø .
44007005	Description	Pero mismo jama ja chi'øtøc erejencha yøn lugajromo ni jujche , pero ñøjay Abraham Diosis que maṉbatøc chi' mismo lugar como erejencha y chacyajupø 'yunecøtoyata'm . Pero ja itøtø'cña'ṉ Abraha'mis 'yune .
44007019	Description	Je'is 'yaṉgøma'cøyaju y yacsutzøcyaju ndø janda tzu'ṉguy jutipøcøs tø tzu'ṉdamupø . 'Yaṉgui'myaju va'cø pyatzpø'u tzacyaj jayata'mbø ya'une va'cø yaj ca'yajø .
43020003	Description	Entonces Pedro y eyapø ñøtuṉdøvøji'ṉ tzu'ṉyaju y maṉyaj ijtumø tzatøc .
44024016	Faith	Por eso muspa'csye'ṉomo ndzøcpøjtzi vøjø va'cø aṉjamø que ndzøjcu'mtzi vøpø tiyø Diosis vyi'naṉdøjqui y pø'nis vyi'nomo mumu jama .
65001013	Description	Como jovise tapspa mar y pømise y upu'tzøcpa , jetse jic pø'nis jovise chøcyajpa tza'ajcupyø tiyø , y ñec cyoja chøcyajpa , como matza vityajpase yø'qui jeni . Pero Diosis ñø'it listo lugar jic pøngøtoya pi'tzø'ajcu'yomo mumu jamacøtoya . Pero pi'tzø'ajcuy de veras .
48001012	Description	Porque ji'nche pø'nis ø tzajmayupø , ni ji'nche pø'nis aṉmayupø , sino que Jesucristo'is yac musøjtzi .
45007005	Sin	Cuando ndzøctamuna'ṉ ndø ṉgusto lo que ndø sisis syunbase , y tø aṉgui'mdøju , ndø yatzitzoco'yajcu'is másna'ṉ nøchøcto'pa lo que ya'inducpapø aṉgui'mocu'is , y entonces ndø tzøcpana'ṉ yatzipø tiyø y tø ca'pana'ṉ y tø tocopana'n .
54002007	Faith	Jetcøtoya øtz oy cojtøji va'cø ndza'maṉsajø jetsepø ote ; va'cø øtz apostolesajø va'cø 'yaṉmayajø lo que ji'ndyet Israel pønda'm va'cø vya'ṉjamyaj Dios , y va'cø vya'ṉja'myaj viyuṉbø tiyø . Øtz viyuṉsye ndza'mbøjtzi como Cristo va'ṉjambøjtzi , ji'nø aṉgøma'cøy ni iyø .
62003024	Faith	Lo que cyøna'tzøpapø'is 'yaṉgui'mguy , itpa Diosis choco'yomo y Dios itpa je pø'nis choco'yomo . Ndø mustamba que Dios itpa ndø tzoco'yomda'm porque tø tzi'tamu'am Espiritu Santo , y Espiritu'is tø yac mustamba .
46010024	Recommendation	Ji'n mus ndø qui'ps va'cø ndø tzøc mumu tiyø ndø ne'jcøtoya . Tiene que va'cø ndø qui'psø jujche muspa ndø cotzoṉ ndø tøvø .
45012016	Recommendation	Tumøpø qui'psocuy nø'ijtam mi ne'ṉgomda'm . U mi møja'ṉgotzøctam mi ⁿvin , sino igual tzøctam mi ⁿvin pobrepø pønji'ṉ . U myusoyese tzøctam mi ⁿvin .
49004031	Recommendation	U mi nø'it tacapyø qui'psocuy , u mi jamjamvøtyamu ni ti qui'syca'cuy ni coraje . U mi ⁿvyejaṉgøjtamu , u mi ndyopa'ondamu . Jamgajpø'tamø mumu yatzitzoco'yajcuy .
51001025	Faith	Y Diosis tzamdzi'øjtzi va'cø ṉgotzoṉyaj va'ṉjajmocuy tøvøta'm , porque tzamdzi'ø yoscuy va'cø mi ndza'maṉvajcatyam mumu Diosis 'yote .
66001014	Description	Y cyopajcombø vyay popo como borrego pøcse , como nievese . Y vyitøm como juctyøc sø'ṉbase .
47004015	Grace	Y mumu jujche øtz tuctamuse , para mitzcøtoyata'm tuc jetse , va'cø vøj ityaj vøti pøn Diosis vyø'ajcupit . Entonces vøti pø'nis maṉba ñøjayajque't Dios yøscøtoya . Jetse vøti pø'nis maṉba vyøcotzøcyaj Dios .
43006056	Faith	Vi'capyapø'is ø sis y tyo'ṉapyapø'is ø nømbin , ø ndzoco'yom itpa y je'tis choco'yom itpøjtzi .
43011027	Faith	Y Marta'is ñøjayu : ― Jø'ø , øjtzø mi Ṉgomi , va'ṉjambøjtzi que mijtzimete Cristo , Diosis mi 'Yune , na mapøtina'ṉ min nascøsi .
44002042	Faith	Seguitzøcyaju va'cø vya'ṉjajmayaj mø'chøqui apostolesis 'yaṉma'yocuy , y tumøpø quipsocu'yomo ityajpana'ṉ . Vyenve'ñaj pan tyumø'om ityajumø va'cø jyajmutzøc ndø Comi , y 'yo'nøyajpana'ṉ Dios .
58001009	Grace	Vøjpø aṉgui'mguy mi sunba aṉcø , y yatzitzoco'yajcuy ji'n mi suni ; jetcøtoya mijchøṉ mi ndø Dios øjtzi . Øtz mi ⁿyaj casø'yøjtzi más que menos eyata'mbø pøn casøyajpase .
44012002	Violence	Y yaj ca' espadapit Jacobo Jua'nise tyøvø .
55002016	Recommendation	U mi ndzam ote nascøspø , ni ticøtoya ji'n ndø yac yosepø . Porque más yachvitu'yajpa jetse chamyajpapø'is .
62003015	Sin	Mumu qui'sapapø'is tyøvø , putpa Diosis vyi'naṉdøjqui como si fuera yaj ca'oyuse . Y mitz mi mustamba que mi jutipø yaj ca'opyapø ji'n it choco'yomo ji'n yajepø quenguy va'cø it mumu jama .
43021015	Faith	Ucaṉsa'yaju'cam , Jesusis 'yaṉgøva'c Simón Pedro : ― Simón , Jonasis mi 'yune , ¿ mijtzi más ndø sunbaja que yø'ṉista'm ? Pedro'is 'yandzoṉu ñøjayu : ― Jø'ø , ø mi Ngomi , mitz mi muspa que øtz mi su'nbøjtzi . Jesusis ñøjayu : ― Entonces como cyoquenbapø'is pyø'nøpya byorrego une , jetse mitz coquejnayaj va'ṉjamyajpapø'stzi .
46012008	Grace	Vene'aṉbøn Diosis yac tzamyajpa qui'psocuy Espirituji'ṉ ; eyata'mbø pøn yac tzamyajpa cønøctøyø'cuy mismo Espirituj'iṉ .
44007013	Description	Y cuando myena'como maṉyaju , Jose'is chajmayaj 'yatzi que iyete ; y aṉgui'mbapø Fara'o'nis cyomusyajque't Jose'is tyøvø .
60003010	Recommendation	O'ca syunba mi ṉgøjtay vøjpø quenguy , o'ca syunba mi jyamaṉgøjtam contento , hay que va'cø mi ya'induc mi ndotz jana mi ndzam yatzita'mbø tiyø , y cuidatzøc mi aṉnaca jana mi undzamø .
44004032	Description	Y mumu vya'ṉjamyajpapø'is Jesús ñø'ityajuna'ṉ tumbø tzøcoy y tumbø qui'psocuy . Y ni jutipø ja ñømø : “ Øjtzene ” , ni jujchepø ticøsi , a'mbø'ne'ete mumu tiyø .
46015003	Grace	Porque vi'na mi ndzamdzo'tzatya'møjtzi øtz mbøjcøchoṉuse øjtzi . Mi ndzajmatyamu que Cristo'is tø coca'atyam ndø coja , ijtuse jachø'yupø Diosis 'yote .
66018024	Violence	Babilonia cumgu'is it cyoja , porque yac jø'tayaj mumu tza'maṉvajcoyajpapø'is ñø'pin y mumu masanda'mbø pø'nis ñø'pin lo que yaj ca'yajtøju nascøsi .
44013048	Faith	Myañaj yøcseta'mbø tiyø eyata'mbø pø'nis lo que ji'ndyet Israel pø'nista'm , y casøyaju y vyøcotzøcyaj ndø Comi'is 'yote . Y mumu cyøpiṉyajuse Diosis va'cø queñaj mumu jamacøtoya , je'is vya'ṉjamyaj Jesús .
66022020	Description	― Øjchøṉ Jesús : øtz ṉgotestigosajpøjtzi yøcseta'mbø tiyø . Øtz nøndzamu que pronto ma'ṉbø mini . ― Øjchøṉ Juan øtz 'yaṉdzoṉbøjtzi : Amén . Jetse tzøcø . Minø ø Ṉgomi Jesús .
50004009	Recommendation	Tzøctamø jujche mi aṉmandyamuse , mi mbøjcøchoṉdamuse øtzcøsi , mi mandamu que øtz ndzøjcuse , y mi ndø istamuse nø'ø ndzøjcupø . Jetseti tzøctaṉgue'ta y Dios mi yac ijtambapø'is vøjø , jet maṉba it mitzji'nda'm .
53003015	Recommendation	Pero u mi nømaṉdam como tum enemigo , sino jujche tum ndø tøvøse , jetse tzi'tam qui'psocuy .
51002008	Recommendation	Tzøctam cuenda u mi 'yaṉgøma'cøtyam ni i'is nascøspø musocuji'ṉ , ni ticøtoya ji'n yosepø musocuji'ṉ . Ji'ndyet o'ca Cristo'is 'yaṉma'yocuy ñø'ijtayaju ; pø'nistit cyostumbre 'yaṉmayajpapø jujche nascøspø pø'nis qui'psyajpase .
50003014	Faith	Como tum pøn cuando po'is qui'psispase jujche chi'pase pyømi va'cø vi'na nu'ca maṉbamø chø'y , jetse øtz ndzøcpa ø mbømi va'cø ngønu'cay ø ṉgoyoja . Como Diosis tø vejatyambase más vøjpø itcucøtoya Cristo Jesúsji'ṉ , jetemete ø ṉgoyoja .
56002014	Faith	Je'is chi'ocuyaj vyin va'cø cya' para tø øtzcøtoyata'm va'cø tø yac libre'ajtamø , y va'cø tø yaj cotzoctamø va'cø tø jana ndzøjcaṉøtyamø más yatzitzoco'yajcuy . Y tø cøvajcøtyamu ndø cojaji'ṉ va'cø tø ijtam como si fuera ñe'c Jesucristo'is pyønse , va'cø ijtam ø ṉganas va'cø ndzøctam más vøjpø tiyø .
43005024	Faith	” Viyuṉsye mi nøjayndya'mba øjtzi : Cyøma'nøpyapø'is ø onde y vya'ṉjambapø'is ø Janda lo que cø'vejupø'is øjtzi , mumu jamacøtoya itpa je pøn . Diosis ji'n ma yaj coja'aj ni tiyø , ca'upøsena'ṉ ijtu , pero yøti quenbati .
66021015	Description	Y øtzji'n nø vyejvejneyupø angelesis ñø'ijtuna'ṉ tum oropø metro va'cø myuc cumguy , y va'cø myujquisay aṉdyuṉ y ño'tze .
50003019	Sin	Jetseta'mbø maṉba tocoyaje . Yatzipø tiyø syisis syunbase , jet más syuñajpa que ji'n Dios . Vyøcotzøcyajpa vyin cuando chøcyajpa cocha'ajaṉse , qui'psyajpa puro nascøsta'mø tiyø .
54003006	Sin	Usya'ṉomo tøjcøyupø va'ṉjajmocu'yomo ji'n ma mus covi'najø'ajø , no sea que cyomo'pya vyin que ñe'cø más myøja'ṉombø , y jetse maṉba pyøjcøchoṉ castigo jujche yatzipø'is pyøjcøchoṉgue'tpa castigo .
65001003	Recommendation	Ø mi sundambapø , ijtuna'ṉ vøti ø nganas va'cø mi jajyandyamø va'cø mi ndza'maṉvajcatyamø jujchepø cotzojcuy tø nø'ijtam parejo . Pero entonces ṉgui'psøjtzi que pyenate va'cø mi ndzajmatyamø va'cø mi ṉgoquiptamø mi ndumø chocoy Cristocøspø va'ṉjajmocuy . Je aṉma'yocuy Diosis tum nacti chi'yaj ñe' pyøn mumu jama jetse va'cø vya'ṉjamdøjø .
44004002	Description	Qui'syca'yaju porque Pedro'is y Jua'nis nømna'ṉ 'yaṉmayaj pønda'm , y qui'syca'yaju porque chamyaju que ca'yajupø maṉba visa'yaje porque Jesús visa'u ancø .
66018005	Sin	Hasta Diosis vyi'naṉdøjqui ye'ṉnu'cu'am cyoja , y Diosis chi'u'am cuenta que vøti chøc yatzitzoco'yajcuy .
43004046	Description	Entonces Jesús mingue'tu Caná cumgu'yomo Galilea nasomo oyumø yac vinu'aj nø' milagrovinipit . Ijtuna'ṉ jen tum gobierno'is pyøn Capernaum gumgu'yomo y ca'ena'ṉ je'is 'yune .
45012011	Recommendation	Yostamø pømise ; jana mi ṉgojarga'najtamø . Servitzøctam ndø Comi mi ndumø tzocoy .
60001008	Faith	Aunque ja mi istam Jesucristo nunca , pero vøti mi sundamba ñe'cø . Aunque ji'n mi istam yøti , pero mi va'ṉjamdamba . Jetcøtoya na'nchaṉ nø mi syuñgasøtyamu mø'chøqui más que ni ji'n musi'csye'ṉom ndø tzamø , como tzajpom tø casøtyambase .
62004013	Grace	Diosis tø tzi'tam 'Yespiritu Santo y por eso ndø mustamba que tø ijtamba Diosis choco'yomo y Dios itpa ndø tzoco'yomda'm .
43019029	Description	Pero ijtuna'ṉ jiṉø tum syalu tasupø catzu vinuji'ṉ . Entonces yac ñuṉyaj tzojasepø je vinu'omo , cyotyaj cape cucyøsi y yaj qui'mayaj hasta Jesusis 'yaṉna'como va'cø myu'cø .
51001013	Grace	Ndø Janda'is tø yaj cotzoctamu va'cø jana tø it yatzipø'is 'yaṉgui'mgu'yomo pi'tzø'ajcu'yomo . Y tø cacpø'jatyam ndø itcuy va'cø tø tøjcøtyam syunbapø 'Yune Jesusis 'yaṉgui'mgu'yomo .
45016017	Recommendation	Mi ndø va'ṉjajmoṉguy tøvøta'm , mi va'ṉgatya'mbøtzi va'cø mi ndzøjcatyam cuenda i'is ñøtzo'tzpa onguipcuy , y tzøjcatyam cuenda yaj quecpapø'is coja'om tyøvø . Porque ji'ndyet jetsepø aṉma'yocuy mi 'yaṉmandyamu . Tzactam jetseta'mbø pøn .
45012007	Recommendation	O'ca muspa ndø cotzoṉyaj ndø va'ṉjamoṉguy tyøvø , hay que va'cø ndø cotzoṉyajø . O'ca muspa tø aṉma'yoya , hay que va'cø tø aṉma'yoya .
43016023	Faith	” Jic jama ji'n ma mi ⁿva'ctam ni ti øtzcøsi . Viyuṉse mi nøjandya'mbøjtzi , aunque ti mi ⁿva'ctamba ndø Jandacøsi , o'ca mi ⁿva'ctamba ø nøyiṉgøsi , maṉba mi ñchitam ndø Janda'is ti nø mi sundamu .
66021019	Description	Ijtuna'ṉ suñita'mbø namcha no'jtzuṉdøjupø tza'cøsi va'cø suñi quena no'tze vyo'cøvitu'u'is cumguy . Vinbø tza' no'jtzu'ṉdøjupøcøsi , jaspetza'ete . Y metza'ombø zafiro , tu'ca'yombø ágata , macsycu'yombø esmeralda ,
59004017	Sin	Entonces o'ca ndø muspa jujche vøj va'cø ndø tzøcø y ji'n ndø tzøqui , tø cojapa'tpa .
66019005	Faith	Y onbujnømu aṉgui'mguy po'cscu'yomo , nømu : Mumu mi ⁿyosatyambapø'is y mi ṉgøna'tzøtyambapø'is vøjcotzøctam Dios , aunque cømaṉda'mbø'is , aunque myøja'ṉomda'mbø'is .
47005002	Faith	Viyuṉse tø toyapøcpa mientras yøṉ ndø coṉñaji'ṉ tø itpa'cse'ṉomo . Ndø sungo'nba va'cø ndø nøc ijtøtyam ndø coṉña maṉbapø tø tzi' Diosis tzajpomo , como si fuera jomepø tucu tø yac mespase ;
48006004	Recommendation	Pero tumdum pø'nis tiene que va'cø chi' cuenta o'ca vøj nø chøjcu . Entonces o'ca ni'aṉjamba o'ca vøj nø chøjcu , contento maṉba iti porque vøjti nø chøc ñe'cø , y va'cø jana cuentatzøc eyapø o'ca más vøj nø chøc ñe'cø que ji'n je'is nø chøjcuse .
46007036	Recommendation	Pero o'ca aunque i'is qui'pspa que más vøjø va'cø yaj co'tøjcaj pyapiñomo , porque ijtum 'yame , tzamyomo'am , y qui'pspa que más vøj jetse ; entonces hay que va'cø chøcø lo que qui'pspa que más vøjø va'cø chøcø . Muspa yaj co'tøjcajø , ji'n cyojapa'te .
43016002	Violence	Maṉba mi myajquinductandøji Israel pø'nis cyonocscutyøjcomo . Viyuṉse maṉba nu'c hora cuando maṉba mi yaj ca'tame y maṉba cyomo'yaje que vøjpø ti nø chøcyajuse para Dioscøtoya .
66015001	Description	Entonces ⁿisøjtzi eyapø seña tzajpomo , møja'ṉombø y maya'cusyepø . ⁿIsø cu'yay angeles ñømiñaju'is último cu'yay cuenta castigo . Je'nche'ṉom yajpa Diosis cyoraje .
43018023	Description	Y Jesusis 'yandzoṉu : ― O'ca ndza'møjtzi ji'n vyøjpø tiyø , tø tzajmayø tiyete . Pero o'ca ndzamupø'tzi vøjpø tiyø , ¿ ticøtoya nø mi ndø tzaṉu ?
50004003	Recommendation	Mi ndzajmaque'tpa mijtzi , viyuṉsyepø ø mi ⁿyospa tyøvø , va'cø mi ṉgotzoṉyajø yøṉ yomota'm . Yøṉ yomota'm o yosyaj øtzji'ṉ va'cø ndza'maṉvactam vøjpø ote . Jetseti yosyajque't Clemente y eyata'mbø ndø yospa tøvø . Ji'quista'm ñøyi jachø'yaju'am Diosis libru'omo que ñø'ityaju'am ji'n yajepø quenguy .
66016006	Sin	Porque jic pø'nis yac jø'tayaju aṉcø vøjpø pø'nis ñø'pin y tza'maṉvajcoyajpapø'is ñø'pin ; por eso vøj va'cø mi ndzi'yaj nø'pin va'cø tyo'ṉyajø . Pues jetse syunba va'cø chøctøjø .
45006002	Sin	Ni jujche ji'n mus ndø tzøc jetse . Como tø ijtamba como si fuera tø ca'tamu'am , y como ca'upø'is ji'nam mus chøc cyoja , jetseti øtz ji'nam mus ndzøjca'ṉøcye't ndø coja .
66017011	Violence	Je copøn lo que ijtupøna'ṉ y ja it yøti , tucutujta'yajcupø aṉgui'mbate , pero jøsi'cam maṉba tococu'yomo . Cu'yayajcuña'n je aṉgui'mba , pero mismo jejti matyøjque'tu tucutujta'yajcuy .
48004030	Recommendation	Pero yø'cse it jachø'yuse Diosis 'yote : “ Macput cyoyomo 'yuneji'ṉ , porque ji'n ma pyøjcøchojṉay ni ti erejencha cyoyomo'is 'yune'is ; sino co'tøc yomo'is 'yune'is maṉba pyøjcøchojṉay erejencha ” .
54006009	Sin	Pero o'ca sunbapø ricu'ajyajø , ji'n gyanatzøcyaje cuando tzøjquisyajtøjpa y yatzi'ajcu'is ñucpa como si fuera trampa'omse . Y ji'n vøjpø qui'psocuji'ṉ sunba chøcyaje lo que yac tzi'ṉyajpapø aunque tiyø , y al fin toya'isyajpa y tocoyajpa Diosis vyi'naṉdøjquita'm .
66017016	Violence	Y je majcapø vaja mi istamupø copøngøsi , aṉgui'mbata'mete , y copønji'ṉ je majcapyø aṉgui'mba'is maṉba qui'sayaj møtzi yomo y maṉba pyatzpø'u tzacyaje jana tucupø , y maṉba vyi'cayaj syis , y maṉba pyoṉbø'yaj juctyøjcomo .
46008003	Faith	O'ca ndø sunba Dios , Diosis tø pøjcøchoṉba como 'yune .
45003009	Sin	Entonces ¿ ti ndø tzamba ? Pues ji'n mus tø nømø que øtz Israel pønda'm más vøjta'mbøte que eyata'mbø pønse . Porque como ndø tza'manvajcatyamu'am , mumu pøn tø cojapa'jtamu ; sea Israel pøn , sea ji'ndyet Israel pøn .
44007041	Sin	Y jic jamati chøcyaj tum vacas une tzøqui y yaj ca'yaj pø'nøcuy va'cø cyøna'tzøyaj vacas une chøqui . Y cyøcasøyaj lo que chøcyajupø ñe'c cyø'ji'ṉ .
66009020	Sin	Pero eyata'mbø pøn lo que jetsepø møja'ṉ doya'is ja cya'yajøpø , ja syun qui'psvitu'yajø je pø'nis . Ja syun chacyaj yatzipø tiyø como nø chøcyajuse . Ja syun chacyaj yach espiritu va'cø jyana cøna'tzøyajø , ni ja syun chacyaj comi chøjqui orota'mbø , platata'mbø , tzapas tø'ṉgutya'mbø , tza'ta'mbø , cutya'mbø . Jet seguitzøcyaju va'cø cyøna'tzøyajø ; aunque jetsepø comi chøqui ji'n isoyaje ni ji'n mya'noyaje ni ji'n vyityaje .
47005011	Faith	Por eso como na'tztamba øjtzi ndø Comi , ndzøctamba diligencia va'cø ndzajmatyam aunque iyø ndø Comi'is 'yote a ver o'ca vya'ṉjamyajpa . Pero øtz comustamba'm vøjø Diosis , jetse su'nda'mbøjtzi mitz va'cø mi ndø comustaṉgue'ta mi ndzoco'yomda'm .
49002003	Sin	Y mumu tø øtzta'm cøyindina'ṉ tø ndzøctamba yatzitzoco'yajcuy jetse cøjtupø tiempo'omo . Ndø tzøctambana'ṉ yatzipø tiyø ndø sisis syunbase y ndø tzoco'is syunbase . Aunque ti ndø qui'pscøpo'tambana'ṉ , na jetsetina'ṉ ndø tzøctamba . Por eso qui'syca'pana'ṉ Dios , maṉbana'ṉ tø castigatzøctame parejo eyata'mbø pønji'ṉ .
44002040	Recommendation	Y vøti eyapø ote chajmayaj Pedro'is y chi'yaj qui'psocuy ; ñøjmayaju : ― Yaj cøtocotyam mi ⁿvin va'cø jana mi ndyocotyam parejo yøṉ yatzita'mbø pønji'ṉ yøti ityajupø .
45008013	Faith	O'ca mi ndzøctamba mi ṉgusto jujche mi sisis syunbase , maṉba mi ṉgya'tame y maṉba mi ndyocotyame . Pero o'ca Espirituji'ṉ mi ⁿyajtamba yatzipø mi sisis chøqui , maṉba mi ṉguendame mumu jamacøtoya .
45010011	Faith	Porque it Diosis 'yote jachø'yupø : “ Aunque jutipø vya'ṉjambapø'is Cristo nunca ji'n ma myaya'e , porque Cristo'is ji'n 'yaṉgøma'cøyi ” .
45001008	Faith	Vi'na nøja'mbyøjtzi Dios yøscøtoya Jesucristo'is ñøyicøsi porque mijtzi mi va'ṉjamdamba Dios , porque mumu nasvindumø tzamdøjpa jujche mi va'ṉjamdambase .
52001004	Faith	Mijtzi ø mi ndøvøta'm , Diosis mi syundamba , y øtz musta'mbøjtzi que Diosis mi ṉgyøpiṉdamu .
60004008	Recommendation	Pero más que ni tiyø syunba va'cø nay mi nasundandøjø mi ndumø tzocoy ; porque o'ca ndø sunba ndø tøvø , maṉba ndø yaj cøtocojay je'is cyoja aunque vøti ijtu .
44027001	Description	Entonces aṉgu'mba'sta'm qui'pscøpoyaju va'cø cø'vejta'møjtzi Italia nasomo barco'omo va'cø maṉdamø . Tzi'ocuyajtøj Pablo y eyata'mbø nø cyoqueñajtøjupø soldado covi'najøcøsi ñøyipø'is Julio . Pyartido lo que je'is 'yaṉgui'myajpa ñøjayajpana'ṉ Augusto'is ñe .
66015003	Faith	Nømna'ṉ vyañaj Diosis chøsi Moisesis vyane y Borrego'is vyane , nømyaju : Mijtzete ndø Comi Dios ; myøja'ṉombøte y myaya'aṉbøte , y maya'aṉbøte mumu ti mi ndzøjcuse . Muspa mi ndzøc mumu tiyø . Vøjpø ti mi ndzøcpa y viyuṉbø ti mi ndzamba mijtzi mumu cumgu'is 'Yaṉgui'mba .
60002002	Faith	Como ya'une'is syunbase leche va'cø choca , jetse mitz hay que va'cø mi sundaṉque't Diosis 'yote . Pero viyuṉbø ; como vøjpø lechese ; va'cø más mi mbømipøctam mi va'ṉjajmongu'yomo , hasta mi ṉgyotzococtuctamba .
66014013	Faith	Entonces ma'nøjtzi tzajpombø ote , nøja'yøjtzi : ― Yø'cse ja'yøyø : “ Contentoco'ni ityajpa maṉbapøtøc ca'yaj ndø Comi'is ñøyicøsi ” . Y 'yaṉdzoṉ Espiritu Santo'is : “ Jø'ø pues , maṉba sapøcyaje porque maṉba chacyaj pømipø yoscuy . Pero chøcyajuseti nascøsi , Diosis ji'n jyajmbø'jayaje ” .
59001027	Faith	Pero yaṉbacpø une y yaṉbacpø yomo va'cø ndø ndoya'ṉøyø cuando toya nø isu'øc , entonces vøjpøte y masanbøte ndø cøna'tzø'ocuy Diosis vyi'naṉdøjqui ; y va'cø jana ndø tzøc ndø cøja como chøcyajpase ji'n vya'ṉjajmoyajepø pø'nis .
51002004	Recommendation	Jetse mi ndzajmatyamba va'cø jana mi aṉgøma'cøtyamø ni i'is . Porque hay veces vøjse ndø ṉgomo'pya lo que tø tzajmatyøjpapø , pero va'cø ti tø aṉgøma'cøyø .
66005013	Description	Y también ma'nøjtzi nø vyejupø mumu Diosis chøjcupø yosaṉ , mumu jutipø , que sea tzapcøsta'mbø , que sea nascøsta'mbø , que sea nasacø'mda'mbø , que sea majromda'mbø , mumu jutpø Diosis chøjcupø ma'nøjtzi nø ñømupø : Aṉgui'mba po'cscu'yom po'cspapø parejo Borregoji'ṉ hay que va'cø ndø vøṉgotzøctamø , va'cø ndø cøna'tzøtyamø , va'cø ndø møja'ṉomgotzøctamø , va'cø ndø mbømicotzøctamø mumu jamacøtoya .
66008008	Description	Entonces metzcu'yombø angeles mu'u , y patzmø'ndøj majromo como møja cotzøcsepø nø ñemupø y tome cucve'ne mar nø'pinvitu'u .
44007058	Violence	Ñømaṉyaj Esteban cumguy acapoya , y jin pyu'ṉyaj tza'ji'ṉ . Testigo'ista'm maṉba'is pyu'ṉyaje , cyø'aṉgui'møy tzacyaj tyucu tum uñbøngøsi ñøyipø'is Saulo .
45015011	Faith	Y emø it jachø'cye'tu : Vøcotzøctam ndø Comi Dios mumu mitzta'm lo que ji'ndyet mi Israel pønda'm . Yac møja'ṉ vøcotzøcyaj Dios mumu pø'nis .
45011036	Faith	Porque mumu tiyø je'is jyomejcu , y je'is yac itpa porque ñe'c jetse syunba va'cø itø . Por eso hay que va'cø møja'ṉvøcotzøc Dios mumu pø'nis mumu jamacøtoya . Amén .
43001029	Faith	Jyo'pit Jua'nis is Jesús nø minupø jetcømø y Juan nømu : ― A'mdamø pøn Diosis cyø'vejupø va'cø cya'ø . Jujche tum borrego yaj ca'tøjpase pø'nis cyojacøtoya , jetse jic maṉba ca'e va'cø yac tzu'ṉayaj mumu nascøsta'mbø pø'nis cyoja .
58011031	Description	Y je møtzi yomo Rahajbis vya'ṉjam Dios y por eso ja cya'ø ji'n cyøma'nø'oyajepøji'ṉ , porque Rahajbis vøj pyøjcøchoṉyaju Israel pøn minu'is tyu'nisyaj nas .
43010010	Grace	” Nu'mbapø minba va'cø ñu'mø y va'cø yaj ca'oya y va'cø yac tocoya . Øtz mi'nøjtzi va'cø min ndzi'yaj quenguy y va'cø yac omba ityajø mumu jamacøtoya .
50003020	Faith	Pero tø øtzta'm tzajpomda'mbøṉ ndø itcutya'm . Y ndø ⁿjo'ctamba tø Yajcotzoctambapø'is jiṉ tzajpom ma tzu'ṉi nascøs ma mini . Jetete ndø Comi Jesucristo .
45015007	Recommendation	Jetcøtoya hay que va'cø mi na pyøjcøchoṉdandøjø mi ñe'ṉgomda'm , jujche Cristo'is tø pøjcøchoṉdaṉgue'tu , va'cø myusyaj mumu pø'nis que Dios myøja'ṉombøte .
44021024	Recommendation	Maṉ jetji'ṉda'm y yaj cøvactam mi ⁿvin jujche aṉgui'mguy ijtuse . Y mitz coyojayaj je'is gyasto , y después muspa co'tzimø ju'syajø . Jetse maṉba myusyaje mumu pø'nis que ni ti ja ityø lo que oyupøcøs mi ṉgyøtza'møtyøji . Maṉba isyaje que mi ṉgøjamque'tpati Moisesis 'yaṉgui'mguy .
45004012	Faith	Y jetse tujcu va'cø jyata'ajque'ta seña'øyajupø'is . Pero no sólo seña'øyaju ancø , sino que también chøjcopujtayajpa oyse vya'ṉjam Abraha'mis Dios cuando ja syeña'øyø'ctøc .
44001026	Description	Entonces syijputyaj syuerte , y Matiasis gyanatzøjcu . Y jetji'n ta'n doce apostoles .
45004007	Grace	David nømu : Contento tzø'pya pøn o'ca Diosis yaj cotocojapya yatzitzoco'yajcuy y 'yaṉgøvø'napya cyoja .
66011004	Description	Y jujche ijtuna'ṉ metzcuy olivo cuy y metzcuy no'a te'ñajupø nasacopajquis cyomi'is vyi'naṉdøjqui , jetse metzcuy testigos como si fuera olivo cutitque't y no'atitque't .
59004009	Recommendation	Maya'tamø , toyapøctamø y vo'tamø . Uy mi syictamu , más vøj va'cø mi ⁿvyo'tamø . Uy mi ṉgyasøtyamø . Hay que va'cø mi maya'tamø mi ṉgojacøtoyata'm .
64001011	Recommendation	Ø mi sunbapø chøṉø tøvøy , uy chøqui como chøcyajpase yatzita'mbø pø'nis , sino tzøcø chøcyajpase vøjta'mbø pø'nis . Chøcpapø'is vøjpø tiyø , Diosise ñe . Pero chøcpapø'is yatzita'mbø tiyø , ji'n cyomus Dios .
45004011	Faith	Entonces jøsicam oy seña'øyi como seña que Diosis pyøjcøchoṉu cuando ja syeña'øyø'ctøc . Jetse tujcu va'cø jyata'ayaj Abraham mumu vya'ṉjamyajpapø'is aunque ja syeña'øyajøpø'is . Y jetse Diosis maṉba pyøjcøchoṉyajque't como vøjpø pønse je va'ṉjajmoyajpapø .
45006007	Grace	Porque cuando ca'upø ji'nam mus chøjca'ṉøy cyoja .
47004010	Faith	Aunque jut maṉda'mbøjtzi , sunba yaj ca'tandøjø jujche Jesús yaj ca'tøjuse ; pero quendambatø'ctzi . Y jetse quejpa que Jesús ijtu ø ndzoco'yomo , porque si no , ca'tambana'ṉtzi .
50002021	Sin	Eyata'mbø'is na más que vyingøtoya mye'chajpa aunque tiyø ; ji'n sun chøcyaje como syunbase ndø Comi Jesucristo'is .
58011011	Faith	Jetsetique't Abraha'mis yomo Sara'is vya'ṉjam Dios y por eso Diosis chi' poder va'cø 'yunepa'tø cuando cøjtumna'ṉ 'yora va'cø is une , y jøsiti o is familia cuando tzamyomojcam . Porque vya'ṉjajmu que oyu'is chajmaye , maṉba chøqui chajmayuse .
43006039	Grace	Maṉba mi ndzajmatyame lo que syunbapø ø Janda'is lo que cø'vejupø'stzi . Je'is syunba va'cø jana yac tocoyø ni jutipø pøn je'is tzi'upø . Sino syunba øtz va'cø ⁿyac visa'yajø ultimopø jamacøsi .
46008006	Faith	Pero tø øtzcøtoyata'm tumdi it Dios ndø Janda chøjcupø'is mumu tiyø , y tø øjta'm ijtamba ñe'jcøtoya . Y tumdi it ndø Comi Jesucristo , y je'tis yac itpa aunque tiyø y tø øtz jetseti tø yac itque'tpa .
52003006	Description	Pero yøti Timoteo tzu'ṉu mitzji'ṉdam y vitu'que't øtzcø'mø y tzajma'yøjtzi que nømdi mi vya'ṉjajmoñdyamu y nømdi mi ndø sundaṉque'tu . Y mi ndø jamdamba casøpya mumu jama y vøti sunba mi ndø istamø , como øtz sunbati mi istaṉque't mitzta'm .
60005004	Grace	O'ca mi ndzøctamba jetse , entonces cuando maṉba mini más covi'najøpø Coque'nopyapø , maṉba mi mbøjcøchoṉdam nunca ji'n yajepø tzi'tøjcuy Diosis myøja'ṉo'majcu'yomo .
47003012	Faith	Como ndø muspa que yøṉ jomepø contrato más vøjpø , jana na'tzcuy ndø tza'maṉvacpa .
61002012	Sin	Pero jic 'yaṉmayajpapø'is sutzcuy , como tza'ma copønse , ja it mya'nocuy va'cø cyønøctøyøyajø . Como copøn pø'najpa va'cø ñuctøjø y va'cø yaj ca'tøjø , jetseti jic pøn maṉba tocoyaje . Yatzicotzøcyajpa lo que ji'n cyønøctøyøyajepø tiyø . Pero maṉba tocoyaj completamente ñec tyococu'yomo .
43012006	Sin	Judas ja ñøm jetse porque sunbana'ṉ cyotzoṉyaj pobre , sino porque nu'mbapøte y je'sna'ṉ ñø'ijtu tumingotcuy y ñu'mba Jesusis ñøtuṉdøvø'is tyumin .
62004016	Faith	Jetse øtz ndø nøctøyøtyamu'am y ndø va'ṉjamdamu'am que Diosis tø sundamba . Diosis tø sundamba mumu pøn , y sunbapø'is Dios y sunbapø'is aunque iyø ; Diosis choco'yom itpa , y Dios itpa je'is choco'yomo .
44011019	Description	Cuando yaj ca'tøju'c Esteban , oy yacsutzøcyaj vya'ṉjamyajpapø'is Jesús y por eso puṉbø'pø'neyaju . Vene maṉyaj hasta Fenicia nasomo y Chipre cucnasomo , y Antioquía cumgu'yomo . Ni ja chajmayaj ni iyø vøjpø ote sino sólo Israel pønda'm chajmayaju .
54006006	Faith	Va'cø ndø cøna'tzøy Dios , y va'cø tø it contento , tø itpa como si fuera ndø nø'it vøti ricu'ajcuy .
66013007	Violence	Y tzi'tøjque't licencia copøn va'cø ñøquipyaj va'ṉjajmoyajpapø , y copø'nis tyon quipcuy . Jetseti tzi'tøj aṉgui'mguy va'cø 'yaṉgui'm aunque jutpø pø'nomo , mumu jutpø tømbu'omo , aunque jutipø ote'om vejvejnepapø pø'nomo , aunque jutpø cumgu'yomo .
60002020	Faith	Pero o'ca mi ñacstøjpa porque mi ndzøjcu ancø mi ṉgoja , aunque mi ndondo'u , ji'n mus mi vyøṉgotzøctøjø . Pero o'ca mi ndzøcpa vøjpø , y vøjpø ticøs mi ndyoya'ispa , y mi ndonba , entonces viyuṉse tzø'pya conforme mitzcøs Dios .
58009015	Grace	Y por jetcøtoya yøti Cristoji'ṉ tujcu jomepø contrato , porque Cristo o ca'e va'cø cyoyojayaj pø'nista'm cyoja chøcyajupø cuando ijtu'cna'ṉ vi'napø contrato . Por eso Cristo o ca'e va'cø mus pyøjcøchoṉyaj erejencha mumu jamacøtoya mumu pø'nis lo que Diosis vyejayajupø . Je erejencha Diosis chamdzi'upøte ya'møc .
45006001	Sin	Entonces ¿ ti ndø tzamba ? ¿ Será que más maṉba ndø tzøjca'ṉøy ndø coja va'cø más tø toya'ṉøy Diosis ñe vyø'ajcupit ?
49005004	Recommendation	U mi ndzam tza'ajcupø tzøqui , u mi syø'ṉdzamatzamu . U mi ndzam ji'n vøjpø tiyø va'cø syicnømø . Va'ṉjajmoyajpapø pø'nis ji'n mus chøcyaj jetse . En cambio hay que va'cø mi nøjandyam Dios yøscøtoya .
66006008	Violence	Y ṉgøque'nøyøjtzi y ⁿisø pu'chøpø caballo . Y caballocøsi po'csupø ñøjayajpapøte yaj ca'opyapø , y je'is jyøsmø min aṉgui'mbapø ityajumø ca'yajupø . Y tzi'tøj jet aṉgui'mguy cucve'ne co cucve'nepø cumgu'yomo , jiṉ va'cø yaj ca'oya espadaji'ṉ ; maṉba yu'ca'yaje , maṉba osca'yaje , y nascøspø yaj ca'oyajpapø copø'nis maṉba yaj ca'yaje .
45004016	Faith	Jetcøtoya Diosis chamdzi'u Abraham lo que chamdzi'upø porque Abraham va'ṉjajmoyu , jetse Diosis chi' Abraham vøjpø tiyø ñe vyø'ajcupit . Por eso viyuṉse muspa pyøjcøchoṉyaj chamdzi'upø tiyø mumu 'yune'is o'ca vya'ṉjamyajpa . Ji'n sólo aṉgui'myajtøjupø'is maṉba pyøjcøchoṉyaje , sino también va'ṉjajmoyajpapø jujche Abraham va'ṉjajmoyuse , je'is maṉba pyøjcøchoṉyajque'te ; y Abraham mumu tø øtzta'm ndø jandata'mete .
44028018	Description	Cuando je romano pø'nis cyøme'chajøjtzi ø ṉgojapit , sunbana'ṉ ø sombø'yajø , porque ja pya'tayaj ø ṉgoja va'cø yaj ca'yajø .
45009016	Grace	Entonces ji'n tø to'ya'ṉøyi porque jetse ndø sunba ndø ne'ṉgø , ni ji'n tø toya'ṉøyi porque ndø penatzøcpa ndø vin ; sino Diosis tø toya'ṉøpya porque ñe'c syunba tø toya'ṉøyø .
46010008	Sin	Ni uy ndø møtzi nø'ijtam yomo como vene'aṉbø'nis chøcyajuse jicsye'c , y tumbø jama'omo ca'yaj veintitrés mil .
45007023	Sin	Pero ndzi'pa cuenta que ø sisis eyati syunba . Ø sisis sunba chøcto lo que ø ṉgui'psocu'is ji'n sunise chøcø y jetse quecpøjtzi , y siempre ndzøcpøjtzi lo que ø sisis sunbase yatzipø su'nocyuji'ṉ .
58006001	Faith	Por eso hay que va'cø tzøjcaṉøyø hasta que ndø tzøcpa ta'nemø mumu Cristo'is 'yaṉma'yocuy , ji'ndye't va'cø ndø na's vøjø aṉmaycho'tza . Cuando ndø aṉmachøtzpa , ndø aṉmandyamba que vøjø va'cø tø qui'psvitu'tamø va'cø jana ndø tzøctocotyam ndø vin , sino va'cø ndø va'ṉjamdam Dios .
46016011	Recommendation	Por eso u mi ṉgonoctam Timoteo . Cotzoṉdamø , tzi'tam tuṉgøtoya ti nø syunu , contento va'cø min tu'nø . Porque nø'mø jo'ṉgu mapø mini eyapø ndø tøvøji'ṉda'm .
59002014	Faith	Øjtzø mi ndøvøta'm , ¿ viyuṉate suniti nømba øtz va'ṉjamba Dios , y ni ti ji'n chøc vøjø ? ¿ Sera que mi ṉgyotzocpa jetsepø va'ṉjajmocupit ? Pues ji'n mi ṉgyotzoque o'ca ji'n mi ndzøqui mi vya'ṉjajombyase .
43007025	Description	Entonces eyata'mbø Jerusalén gumgu'yomda'mbø nømyaju : ― ¿ Ji'nacsque't yøṉ pønø'am lo que mye'chajupø va'cø yaj ca'yajø ?
43020022	Faith	Entonces Jesusis syujcajpø'yaju jejta'm y ñøjmayaju : ― Pøjcøchoṉdam Masanbø Espiritu Santo .
45010003	Sin	Ji'n myusyaje jujche Diosis tø yac putpa vyøjomo ñe vyi'nandøjqui ; sino ñe'c sunba chøcme'chajø que jujche vyøjom va' pyutyajø . Jetse ja chi'ocuyaj vyin Dioscøsi va'cø putyajø vyøjom Diosis vyø'ajcupit .
62005010	Faith	Vya'ṉjambapø'is Diosis 'Yune , myuspa choco'yomo que Jesús Diosis 'Yunete . Ji'n vya'ṉjajme'is Dios , chøjcapya cuenda que Dios sutzpapøte . Porque ji'n vya'ṉjajme jujche Diosis oy cyotzam 'Yune .
43014012	Faith	Viyuṉsye mi nøjandya'mbøjtzi : va'ṉjajmba'is øjtzi chøjque'tpati jujche øtz ndzøcpase . Y matøc chøjque't va'ṉjamba'is øjtzi más myøja'ṉomda'mbø tiyø porque øtz ma'ṉbø maṉ jut ijtumø ndø Janda .
56002009	Recommendation	Tzajmayaj coyosyajpapø va'cø cyøna'tzøyaj ñe'c cyomi y va'cø chøcyajø mumu tiyø lo que suñajpase cyomi'is ; va'cø jyana aṉdzoṉyajø ,
58012015	Recommendation	Tzøjcaytam cuenda mumu mijta'm va'cø mi nbøjcøchoṉdam Diosis mi nchi'tambapø tiyø ñe'c vyø'ajcupit , va'cø jana it ni ti qui'syca'cuy . Como cuando tumbø tacapya ta'nø'is ñøctøjcøpya vi'jcuy y yac taca'yajpø'pase mumu vi'jcuy , jetse tucpa pøn . O'ca tumbø pø'nis ñø'itpa yatzipø qui'psocuy y entonces mumu pøn jetseti tucpa , yatzi'ayajque'tpa qui'psocuy , pero u mi ndzøctam jetse .
54003007	Recommendation	Tiene que va'cø mi ṉgøpiṉ vøjpø pøn va'cø cyovi'najø'ajø mi ne'ṉgomda'm . Entonces eyata'mbø pøn lo que ji'n va'ṉjajmocuy tyøvø maṉba nømyaje que vøjpø pøn mi ṉgøpiṉdamu va'cø cyovi'najø'ajø . Ø'ca ji'n vøjpø pøn mi ṉgøpiṉdamu , entonces jic pøn maṉba queque como que Satanasis tyøṉguecpase .
49004007	Grace	Pero tumdum pøn tø suñchi'pa qui'psocuy eyata'm eyata'm va'cø tø yosa , jujche syunbase tø tzi' Cristo'is .
66016003	Description	Entonces metzcu'yajcuy angelesis 'yoctec tyaza majromo . Y nø' nø'pin vitu'u , como ca'upø'is ñø'pinse tujcu , y mumu ti ijtuse quenbapø majromo ca'pø'yaju .
49006006	Recommendation	Yostam vøjø ji'n solo nø mi a'mdandøju aṉcø , va'cø mi nchø'y vøjø pønji'ṉ , sino que mi ndumø tzocoy tzøctam Diosis syunbase como mi ṉgyoyospate Cristocø'mø .
60003016	Recommendation	Entonces vøj ijtamø va'cø mi mustamø que ja ijtam mi ṉgoja . Entonces aunque mi yandzicotzocyajø , como yatzita'mbø pønse , cuando isyajpa jujche vøj mi ijtamba Cristoji'ṉ , jic mi ṉgyøsujtzøyajpapø'is tza'ajcucøs maṉba tzø'yaje .
43006040	Faith	Maṉba mi ndzajmatyaṉque'te lo que jujche syunba cø'vejupø'stzi . Je'is syunba va'cø queñaj mumu jamacøtoya isyajpapø'stzi y va'ṉjamyajpapø'stzi Diosis chøṉ 'Yune . Y øtz maṉba ⁿyac visa'yaje ultimopø jamacøsi .
44012023	Violence	Y misma hora chi' ca'cuy Herodes ndø Comi'is 'yangelesis , porque ja vyøcotzøc Dios , y namcha'nis cyø'sca'yaju .
47001003	Grace	Ndø vøcotzøcta Dios ndø Comi Jesucristo'is Jyata . Jetemete ndø Janda tø toya'ṉøpya'is , y je'is mumu jama tø yajapya ndø maya'cuy .
54001006	Sin	Veneta'mbø'is ji'n ñømaṉyaj cuenta yøcseta'mbø tiyø . Suniti chamyajpa aunque tiyø .
45001016	Faith	Porque øtz ji'n ø ṉgotza'aje vøjpø ote . Porque cuando aunque i'is vya'ṉjajmapya vøjpø ote , Diosis yaj cotzocpa pyømiji'ṉ . Vi'na tzajmayajtøj vøjpø ote Israel pøn , y jøsi'cam , tzajmayajtøj aunque iyø .
46003011	Description	Jesucristo cojtøju como primero no'tzo'tzcusye y ni i'is ji'nam mus cyot eyapø no'tzo'tzcuy jøsi'cam . Jesusji'n tø itpa si fuera como ndø tøc ndø tzøcpase .
49005033	Recommendation	Pero de toda manera pø'nis hay que va'cø syun ñe' yomo como syunbase ñe' vyin , y yomo'is hay que va'cø cyøna'tzøy jyaya .
51002013	Grace	Jetse mijtzi ca'upøsena'ṉ mi ijtamu mi ṉgojaji'ṉ , y ja mi syeña'øtyamøna'ṉ mi siscøsi ; mi ndzøctambana'ṉ yatzitzoco'yajcuy mi sisis syunbase . Pero Diosis mi ⁿyaj cøtocojatyam mumu mi ṉgoja y mi ⁿyaj quendambati Cristoji'ṉ .
54004014	Recommendation	U mi jajmbø' lo que muspapø mi ndzøcø Diosis mi ñchi'use qui'psocuy . Cuando mi ṉgyojtay cyø' mi ṉgopajcøsi mbi'quisyaju'øc tzambønda'mbø'is va'cø mi mbøjcøchoṉ bendición , entonces tzambø'nista'm ñcha'maṉvajcayaju jujche maṉba mi ⁿyose , Diosis chi'yaj qui'psocuy va'cø ñcha'maṉvajcayaj jetse .
66021001	Description	Entonces ⁿisøjtzi jomepø tzap y jomepø nas , porque cøjtu'am vi'napø tzap y vi'napø nas , y mar ja ita'am .
52005016	Recommendation	Casøtyamø mumu jama .
66009006	Description	Y je mosay poya'omo , pø'nis maṉba syuñaje va'cø cya'yajø , pero ni jujche ji'n mus maṉ cya'yajø . Aunque sunba cya' ñe'cø , pero ni jujche cuenta ji'n maṉ cya'yaje .
52004014	Faith	Porque como ndø va'ṉjamdamba que Jesús ca'u y visa'u , jetsetique't ndø va'ṉjamdamba que Diosis maṉba ñømiñajque't Jesusji'ṉ lo que vya'ṉjamyajpapø'is Jesús lo que oyupø ca'yaj vi'na .
62004015	Faith	Cyotzambapø'is que Jesús Diosise 'yune , itpa Diosis choco'yomo ; y Dios itpa je'is choco'yomo .
49004022	Recommendation	Por eso como pecapø tucu ndø tzacpase , jetse tzactam je yatzipø qui'psocuy mi nø'ijtamupøna'ṉ , jet jamgajpø'tamø . Porque jetsepø qui'psocu'is mi aṉgøma'cøtyamba va'cø mi ndzøctam tococuy ndø sisis syunbase .
43010009	Grace	Øjchøṉ aṉdyuṉ . O'ca aunque i tøjcøpya øtzpit , cotzocpa . Y como borrego tøjcøyajpya y putyapa y pya'tyajpa vøjpø cu'tcuy , jetse øtzpit tøjcøpyajpapø pø'nis maṉba pya'tyaj vøjpø itcuy .
58011037	Violence	Eyata'mbø puṉga'yajtøj tza'ji'ṉ ; eyapø vyøcjacyajtøju sierraji'ṉ , eyapø tzøcna'chajtøju va'cø jana vya'ṉjam Dios pero ja ña'chajø . Eyapø yaj ca'yajtøju espadaji'ṉ . Eyapø vitmaṉvitmaṉyaju vitca'møyajupø borrego nacaji'ṉ y chivu nacaji'ṉ , pobreta'mbøte , ja ityajøna'ṉ ni tiyø , yac toya'isyajtøjupø , yacsutzøcyajtøjupø ;
62002029	Faith	Mitz mi mustamba que Cristo'is chøjcapya mumu Diosis 'yote y por eso mi mustamba que mumu chøjcapyapø'is Diosis 'yote , Diosise 'yuneta'm .
44013047	Grace	Porque øtzta'm ø aṉgui'mda'møjtzi ndø Comi'is , yøcse nøja'yøjtzi : Øjtzø mi ṉgojtam mijtzi para va'cø mi ndzajmatyam ote mumu pøn lo que ji'ndyet Israel pøn , va'cø ityaj como sø'ṉgø'omse ; va'cø mi ndzajmay ote va'cø cyotzocyaj hasta más ya'i nasomda'mbø pønda'm .
47004002	Faith	Jajmbø'ta'møjtzi yatzitzoco'yajcuy , ji'n ø nu'm dza'ajcu chøctamø , ni ji'nø ndzøctam maña'ajcuy . Øtz ji'n aṉgøma'cøtyam ni iyø . Øtz viyuṉ dzamdamba Diosis 'yote , ji'n ø ndzamdam sutzcuy . Sino cøyin vøjpø tiyø ndzamdamba øjtzi . Jetse ndzøcta'mbøjtzi mumu tiyø mumu i'is vyi'naṉdøjqui , y Diosis vyi'naṉdøjqui , va'cø isyajø que vøjpø ti ndzøcta'mbøjtzi .
44002033	Description	Así es que yøti Diosis yac møja'ṉo'maj Jesús ñe'c chø'na'ṉomo , y Jesusis pyøjcøchoṉu'am Masanbø Espiritu Santo Diosis vi'na chajmayu que maṉba chi'i . Y yøti Jesusis nømdi yac mø'n Espiritu Santo , y por eso mi istamba y mi mandamba lo que nø chøjcupø Espiritu Santo'is .
51003010	Recommendation	Y mi nø'ijtamu'am jomepø qui'psocuy . Jetse Diosis mi yac jome'ajatyamba mi ṉgui'psocutya'm como ñe'c Diosis ijtuse qui'psocuy , va'cø mi ṉgomustam Dios . Como jomepø tucu ndø mespase , jetse jomepø qui'psocuy mi mbøctamu'am . Diosis mi yac jomevitu'tamba va'cø mi ṉgomuspø'tam Dios , va'cø mi nø'ijtam vøjpø qui'psocuy como ñø'ijtuse tø jomectamupø'is .
43011004	Faith	Jesusis myanu jetsepø ote , y nømu : ― Yøṉ ca'e'aju pero ji'ndyet va'cø cya'octucø , sino va'cø myøja'ṉomgotzøctøj Dios , y jetsetique't øtz va'cø møja'ṉomgotzøctøjque'ta , øtz Diosis chøṉ 'Yune .
45001017	Faith	Porque Diosis tzajmapya vøjpø ote va'cø tø yac mustamø que muspa tø putø vyøjom Diosis vi'naṉdøjqui cuando tø va'ṉjamba'c Dios , y solamente ndø vaṉjajmocucøtoya . Jetse ijtu jachø'yupø : “ Vya'ṉjamba'is Dios maṉba put vyøjomo Diosis vyi'naṉdøjqui ” .
43019017	Description	Jesús cruz cajpupø put va'cø maṉ tum lugajromo ñøyimø ca'upø'is cyo'cøpacmø . Hebreo ote'omo ñøyipø'is Gólgota .
45012006	Faith	Entonces jetse tumdum pø'nis muspa chøc ne'ne' Diosis yoscuy conforme jujche Diosis tø yac mijnapya ndø jajme'omo ñe' vyø'ajcupit . O'ca muspa ndø tza'maṉvajcoya , hay que va'cø ndø tza'maṉvajcoya mø'chøqui tø tzi'tøjuse va'ṉjajmocuy .
66004007	Description	Y tum copøn caṉse quenbapø , y metza'ombø vacas unese quenbapø , tu'ca'yombø'is pøn vinaca ñø'ijtu . Y masycu'yombø nø syitijtupø møja tajpise quenbapø .
49005015	Recommendation	Mi ⁿvin tzøjcaytam cuenda jujche mi ijtamba va'cø jana ijtam jovi , sino qui'psocu'yøyupø pønse ijtamø .
45010012	Grace	Jetse tucpa parejo Israel pønji'ṉda'm y eyapø pønji'ṉda'm porque mismo ndø Comi aunque i'se ñe' , y mø'chøqui va'ctzi'yajpa vøjpø tiyø mumu pøn lo que vya'cyajpapø'is ñe'jcøsi aunque tiyø .
45010004	Faith	Porque o'ca ndø va'ṉjamba Cristo , vyøjom tø putpa y aṉgui'mocuy ja itø'am øtzcøtoya , cøjtupømete .
50004006	Recommendation	Niticøsi u mi myaya'ndamu , sino aunque tipit Dioscøs vactamø ti mi sundamba . Va'ctam ti mi sundamba , y nøjatyam Dios : “ Yøscøtoya mi ndzøcpa vøjpø tiyø ” .
46010006	Faith	Mumu jetse tujcu va'cø ndø tzi' cuenta que ji'n vyøj va'cø ndø aṉsun yatzita'mbø tiyø como jujche oyse chøcyaj ji'quista'm .
66009002	Description	Y cuando 'yaṉvac jøṉupø tzatøc , put joco como vøti juctyøc jo'cøpyase . Y pi'tzø'ajṉømu , jama ji'nam omba sø'ṉi tzatøjcom pujtupø joco'is .
52004006	Recommendation	va'cø jana cyøtzøjcøyø ni va'cø jana 'yaṉgøma'cøy pyøndøvø ni i'is yøcsepø ticøsi . Porque Diosis maṉba cyastigatzøqui mumu chøcpapø'is jetsepø yatzitzoco'yajcuy . Jetse o'yø mi ndzajmatyame mø'chøqui vi'na .
47005017	Faith	Por eso o'ca ndø va'njamba Cristo , tø jome vitu'pa , ji'nam tø it como vi'nase , viyuṉsye mumu tiyø jome vitu'pa .
43005020	Faith	Porque ø Janda'is su'nbøjtzi , y isindzi'pøjtzi mumu lo que ñe'c chøcpase . Y matøc yac isque't más myøja'ṉomda'mbø tiyø va'cø mi nømaya'ndamø .
49004028	Recommendation	Lo que nu'mbapøna'ṉ , hay que va'cø jana ñu'mø'am ; sino hay que va'cø chøc vøjpø ti yoscuy cyø'ji'ṉ va'cø mus cyotzova ja itø'is ñe' .
57001022	Recommendation	También tø vøjøtzøjcay ø ⁿjejcuy , porque mitz mi o'nøndyamba Dios va'cø mus maṉ mitzcø'mø ; y por eso nø mususe que Diosis ma'ṉbø yac maṉ mitzcø'mø .
58013009	Recommendation	U mi mbøjcøchoṉdam eyata'mbø aṉma'yocuy nunca ji'n ndø mandamepø . Porque ji'ndyet cu'tcuji'n tø va'ṉjajmoy mø'chøqui ndø tzoco'yomo , sino Diosis vyø'ajcupit tø va'ṉjajmopya . Porque cyo'aṉjamyaju'is cu'tcuy nunca ji'n ityaj más vøjø jetse .
52005012	Recommendation	Y mi ndzajmatyamba mijtzi va'cø mi ṉgøna'tzøtyamø yosyajpapø mijtzomda'm , y mi 'yaṉgui'myajpapø'is ndø Comi'is sunbase , y mi ñcha'maṉvajcapapø'is .
43009022	Description	Jetse nømyaj jyatata'm porque na'chaju uytem ti maṉ chøjcayaj Israel pø'nista'm . Porque Israel pøn parejo'ayaju'am va'cø jana yac tøjcøyaj conocscutyøjcomo aunque jutipø pøn o'ca nømba que Jesús Diosis cyø'vejupø .
50003003	Faith	Porque tø øtzta'm viyuṉse ndø tzoco'yom tø seña'øtyamu , ji'ndyet ndø siscøsi . Porque ndø cøna'tzøtyamba Dios Espiritu Santo'is tø cotzoṉdambase , y tø casøtyamba porque tø ijtamba Cristo Jesúsji'ṉ , y øtz musta'mbøjtzi que ni ticøtoya ji'ṉ yose ndø tzøctambase ndø ne'ṉgø va'cø vyøjom tø pujtam Diosis vyi'naṉdøjqui .
62003023	Faith	Diosis tø aṉgui'mba va'cø ndø va'ṉjajmatyam ñe' 'Yune Jesucristo que jujchepøte , y que va'cø nay tyø sundandøj como je'is tø aṉgui'mdamuse .
66013011	Description	Entonces jøsicam ⁿisøjtizi eyapø na'nchaṉbø copøn nasacø'm nø pyujtupø . It metzcuy vyaja borrego'is vyajasepø , pero serpientese vejvejnepya .
46014020	Recommendation	Tøvø'ajcutya'm , u che'pø une'is qui'psocuy nø'ijtatyamu , sino que jujche yava une'is ji'n chøcyaj yatzitzoco'yajcuy , jetseti mitzta'mque't u mi ndzøctam yatzitzoco'yajcuy . Pero jujche tzambø'nis qui'psocuy ijtuse , jetseti nø'ijtaṉgue't mi ṉgui'psocutya'm .
59005013	Recommendation	O'ca it mijtzomda'm nø tyoya'isupø , yac'o'nøy Dios . O'ca it nø cyasøyupø , yac vajnay Dios .
58012012	Recommendation	Como cuando mochi'ajyajpa ndø cø' y ndø coso tiene que va'cø tø pømipøctamø , jetsetique't o'ca mochi mi va'ṉjajmoṉgutya'm tiene que va'cø mi mbyømipøctangue'ta .
60001017	Recommendation	Cuando mi o'nøndyamba Dios , mi nøjandyamba : “ Øjchøṉ mi Janda ” . Y Diosis parejo maṉba tø cøme'tztam mumu pøn ti ndø tzøjcu , pero ji'n queyaṉ ve'ñaṉ maṉba cøme'tze . Por eso mientras que mi ⁿijtamu'øc nascøsi como vitise , hay que va'cø mi na'tztamø jana mi ndzøctam je'is ji'n syunise .
58010036	Recommendation	Pero tiene que va'cø mi ndondam aunque tiyø pasencia'ajcupit , y va'cø mi ndzøctam como Diosis syunbase . Entonces maṉba mi mbøjcøchondam lo que Diosis mi nchamdzi'tamuse .
58011001	Faith	Va'cø ndø va'ṉjamdamø , entonces ndø tumøtzocoy ndø ni'aṉjamdamba que maṉba ndø pøjcøchoṉdame nø ndø ⁿjo'ctamupø tiyø . Y ndø mustamba sevro que it ji'n ndø istamepø tiyø , pero ijtuti .
49004017	Recommendation	Entonces ndø Comi'is ñøyicøsi mi ndzajmacomø'nda'mbøjtzi va'cø jana mi ijtam como ityajpase lo que ji'ndyet Israel pøn ji'n cyomusyaje'is Dios , porque je'is qui'psocuy ni ticøtoya ji'n maṉ yose .
51002016	Recommendation	Jetcøtoya u mi ndzøjcaytam cuenda o'ca aunque i'is mi ñøjatyamba : “ U mi ṉgu'jtam jete , u mi ⁿuctam jete ” . O si no o'ca mi ñøjatyamba : “ Tiene que va'cø mi ṉgo'aṉjamdam søṉ , tiene que va'cø mi ṉgo'aṉjamdam poya minguy , tiene que va'cø mi ṉgo'aṉjamdam sapøjcuy jama ” ; pero u mi ndzøjcatyam cuenda .
66007015	Faith	Por eso ityaj yøti Diosis 'yaṉgui'mguy po'cscu'is vyi'naṉdøjqui , Diosis myasandøjcomo chu'ji'ṉ jamaji'ṉ yosayajpa . Y po'cscu'yom po'scupø ndø Comi Dios maṉba it je'tomda'm va'cø cuendatzøcyajø .
44020010	Description	Entonces mø'n Pablo y mucscøne'c jetcøsi y jyotzcøtøjcøyu ñøjayaju : ― Uy 'yuqui'ajtame , quenbati .
55002010	Faith	Por eso ndo'nbøjtzi mumu toya'iscuy va'cø mus ṉgotzoṉyajø pøn lo que Diosis cyøpiṉyajupø . Su'nbøjtzi va'cø cyotzocyajø . Cristo Jesusis tø yaj cotzocpa va'cø tø it vøjø mumu jamacøtoya myøja'ṉo'majcu'yomo .
60005014	Recommendation	Na yuschi'tandøjø su'cocuji'ṉ porque nay mi sundandøjpa . O'nøpyøjtzi Dios va'cø mi yac ijtam contento mumu mitzta'm Jesuscristo'ise mi ñe'nda'm . Amén .
49005021	Recommendation	Hay que va'cø mi nay gyøma'nøjatyandøjø mi ne'ṉgomda'm porque Dios nø mi ṉgøna'tzøtyamu .
61003017	Recommendation	Por eso mi sundambapø chøṉø , como mi mustamba'am que it jetsepø tø aṉgøma'cøpa'is , tzøctam cuenda jana mi aṉgøma'cøtyaṉgue't yatzipø pø'nis syutzcuji'ṉ , jana mi jajmbø' vøjpø mi va'ṉjajmoṉguy .
51003018	Recommendation	Mitz ṉgyo'tøc yomo'ista'm , cøna'tzøtyam mi ⁿjaya como vøj va'cø chøc vya'ṉjambapø'is ndø Comi .
54005020	Recommendation	O'ca nø chøc cyoja , hay que va'cø mi ojnayø vøti pø'nis vyi'nomda'm , va'cø isyaj eyata'mbø'is que nø 'yojnatyøju , y jetse va'cø ña'chajø .
45014013	Recommendation	Jetcøtoya uy ndø cøque'nøy ndø tøcø o'ca chøc vøjø , ø'ca ja chøc vøjø . Más vøj va'cø ndø cøque'nøy jana ndø yaj cojapa't ndø tøvø ; jana ndø ndzi' qui'psocuy va'cø chøc yatzitzoco'yajcuy .
45002010	Grace	Pero chøcpapø'is vøjø , je pøn Diosis maṉba vyøpøpøngotzøqui , maṉba yac møja'ṉo'maje , maṉba yac it contento . Vi'na jetse maṉba tucyaje Israel pøn , y jetseti maṉba tucyajque't eyata'mbø pøn .
58011034	Violence	Veneta'mbø ni ti ja ñøtzøcyaj pømi nembapø juctyøjquis , venetambø ni jutipø'is ja mus yaj ca'yajø espadaji'ṉ . Cuando vya'ṉjamyaj Dios mochita'mbø'is , entonces pømi'øyaju quipcu'yomo , ja ña'tze quipyajø ; myacnøpoyaj emøta'mbø soldado .
48006017	Faith	Desde yøti u mi ndø molestatzøctamø , porque ø ṉgoṉñacøsi ityajupø ø sas , jet señate que øtz ndø Comi Jesucristo'is choṉ cyoyospa .
66018021	Violence	Entonces pømi'øyupø angelesis cho'ṉdonde'n vacucha'sepø møja tza' y pyatztondøjcøy majromo y nømu : ― Jetsetique't myøja'ṉombø Babilonia cumguy maṉba yajyajtøj pømiji'ṉ y ji'nam ma quej nunca .
65001020	Faith	Pero mijtzi tøvøy mi sundambapø chønø , Dios va'ṉjajmø mi dumø tzocoy va'cø tumdum jama qui'mbati maṉ mi va'ṉjajmoṉguy . O'nøndyam Dios mi ṉgyotzoṉdambase Masanbø Espiritu Santo'is .
45012002	Recommendation	U mi ijtam jujche ityajpase aunque jutzpø nascøsta'mbø pøn , sino jomecotzøctam mi ṉgui'psocuy va'cø mi ṉgacpø'tuctam mi ⁿvin . Entonces maṉba mi ṉgomustam lo que Diosis syunbase . Y lo que Diosis syunbase vøjpø tiyete , porque Diosis jetse vyø'møpya , más vøjpø tiyø ja itø .
46015009	Sin	Porque øtz ji'n mus vøjcotzøctøjø como eyata'mbø apostoles vøjcotzøcyajtøjpase . Y øtz ji'n vyøjø va'cø apostolescotzøctøjø , porque yacsutzøcpana'ṉtzi vya'ṉjamyajpapø'is Dios .
62002015	Recommendation	U mi aṉsundamø yatzipø itcuy nascøspø , u mi aṉsundamu ni ti nascøspø yach espiritu'is ñe' . O'ca ndø aṉsunba yatzipø itcuy nascøspø , entonces ji'nam ndø suni ndø Janda Dios .
45002001	Sin	Y mijtzi mbyøn , o'ca mi ñøjmambya mi ndøvø : “ Ji'n vyøjpø tiyø nø mi ndzøjcupø ” , o'ca jetse mi nøjambya mi ndøvø , mi ne' mi ndzøcpa mi ṉgoja ; porque mitz igual mi ndzøcpa jujche mi ndøvø'is chøcpase . Jetse ji'n mus mi nømø que ja it mi ṉgoja .
48002009	Description	Y como'yajtøjpana'ṉ Jacobo y Pedro y Juan o'ca más covi'najøta'mete . Cuando chi'yaj cuenta je'is que Diosis cotzo'ṉøjtzi jetse va'cø yosa , entonces nøcø'mitzta'møjtzi Bernabeji'ṉ va'cø myustøjø que vyø'møyaju øtz ndzøctambase . Vyø'møyaju que va'cø yosta'møjtzi aunque jujchepø pø'nomo , y ñe'c va'cø yosyajø Israel pø'nomo .
43019023	Description	Mya'møyaju'cam Jesús cruzcøsi soldado'is , entonces pijṉayaj tyucu y tumdumø vye'nbø'yaj macsyaṉbø'nomo , tumdum soldado'is pyøjcayaj tumdumø tyucu . Pero cyamisya ja ña'cøpøna'ṉete , entero tajcupø .
45002021	Sin	Entonces mijtzi mi aṉmambyapø'is mi ndøvø , ¿ jutznøm mi ⁿvin ji'n mi aṉmaye ? Mijtzi mi ndza'maṉvacpa que ji'n musi ndø nu'mø ; pero mi ne' mi nu'mbati .
46006019	Faith	Mi mustambati que Masanbø Espiritu Santo lo que Diosis mi nchi'papø je'is ñøc'ijtøjapya ndø coṉña como ñe' myasandøcse y ji'n mus ndø aṉgui'm ndø tumgø'y ndø vin , porque ndø Comi'is tø ñe'ta'm .
47005014	Grace	Porque Cristo'is tø sunba , por eso ndø penatzøcpa ndø vin va'cø ndø tzøc je'is syunbase . Pues nømda'mbøjtzi que como Cristo ca'u mumu icøtoya , entonces Diosis cyotpa cuenta que mumu tø ca'tamu'am ndø cojacøtoya .
58003001	Faith	Entonces ø mi va'ṉjajmocuy tøvøta'm , Diosis mi ṉgyøpiṉdamupø ñe'cøtoya , y mi ⁿvyejandyamupø va'cø maṉ mi ijtam ñe'cji'ṉ tzajpomo . Como jetse chøc Diosis , por eso tzi'tam cuenta mø'chøqui Jesús . Porque jic Jesús Diosis cyø'vejupø , y como jujche ndø va'ṉjajmoṉguy , Jesús pane covi'najøte .
44020035	Recommendation	Øjtzi mi isindzi'ta'møjtzi mumu tiyø jujche vøjø va'cø ndzøctamø . Syunba va'cø tø yostamø va'cø ndø cotzoṉyaj mochita'mbø y va'cø ndø jajmatyam ndø Comi Jesusis 'yote nømuse : “ Va'cø ndø sajtzi' tum ndø tøvø tiyete , más tø itpa contento que ji'n ndø pøjcøchovese ” .
58013004	Recommendation	Vøjpø tiyøte co'tøjcajcuy , y vøjø va'cø ñø'it yomo pø'nis , y va'cø ñø'it jyaya yomo'is . Pero Diosis maṉba cyastigatzøcyaj møtzi nø'ityajpa'is yomo y cøtzøjcø'yoyajpapø .
43020005	Description	Y jucsycøne'cu y quendøjcøy jojmo tzatøjcomo y is jen tucu monupøji'ṉ , pero ja tyøjcøyø .
66016018	Description	Entonces ne'mnømu , pømi a'ṉøñømu y rayu a'ṉøyu ; y cøt pømipø nasa micscø . Desde ijtzotznøm nascøsi , nunca ja o cøt jetse pømipø nasamicscø . Yøti más pømi cøjtu .
66019010	Faith	Y japcøne'c øjtzi angelesis cyosocø'mø va'cø ṉgøna'tzøyø , pero je'is nøjma'yøjtzi : ― Uy japney ø vi'naṉdøjqui . Porque øtz Diosisti chøn ñu'cscucye't como jujche mijtzi Diosis mi ñu'cscuy y como mi va'ṉjajmoṉguy tøvø'is cyotestigosayajpa'is Jesús Diosisti ñu'cscutya'mgue't ; Dios cøna'tzøyø . Porque va'cø ndø cotestigosaj Jesús , mismo qui'psocuy ndø nø'ijtamba como ñø'ityajuse cha'maṉvajcayajpa'is Diosis 'yote .
46002010	Grace	Pero ñe' Yespirituji'ṉ Diosis tø yac muspa lo que 'yalistatzøjcupø . Porque Espiritu'is cyøme'tzpa mumu tiyø , hasta más jojmo Diosis choco'yomo ijtuse jyajme .
50002029	Recommendation	Casøpya pøjcøchondamø Epafrodito ndø Comi'is ñøyicøsi , y møja'ṉomgotzøctamø jetseta'mbø pøn .
51003020	Recommendation	Mi 'yune'sta'm , cøna'tzøtyam mi jandata'm y mi mamanda'm mumu ticøsi , porque jetse syunba ndø Comi'is .
47001012	Faith	Ijtu ticøtoya casøtya'mbøjtzi . Casøtya'mbøjtzi porque mismo ø ndzoco'is ñi'aṉjajmba o'ca oyuse ijtam yøṉ nascøsi , ndumøchocoyajta'mbøjtzi va'cø ndzøctam mumu tiyø para Dioscøtoya ; y viyuṉse más jetse o ijtam mitzji'ṉda'm . Diosis cotzonda'møjtzi vyø'ajcupit va'cø ijtam nascøsi . Ja o ndzøctam pø'nis qui'psocuji'ṉ .
43014021	Faith	Comusapyapø'is ø aṉgui'mguy y tzøjcapapø'is ø aṉgui'mguy , je'is su'nbøjtzi y ø Janda'is syunba en que sunba'is øjtzi , y øtz tambien mati sunque'te y ma'ṉba yaj comus ø ⁿvin i chøṉø .
51002023	Sin	Cuando ya'inducyajpa cu'tcuy y eyata'mbø tiyø 'yaṉgui'myajpa , ndø como'tyamba que vøjpøt jetse va'cø ndø tzøcø . Tzi'yajpa pena va'cø conocsayaj ñe'c qui'psyajpase , y chøcyajpa vyin como ja itøse aṉgui'mguy , y yacsutzøcyajpa vyin . Pero jetse va'cø chøcyajø , ji'n ya'inducyaj yatzipø syisis qui'psocuy .
64001006	Recommendation	Cuando tu'myajpa yø'qui ndø tøvøta'm , ya'i tzu'ṉyajupø'is mi ñchamyajpa jujche mitz sunyajpa aunque iyø . Tzi'tamø jic vityajpapø ndø tøvø lo que ti syuñajpa para tuṉgøtoya . Jetse syunba Diosis , y vøj jetse va'cø mi ndzøcø .
55002023	Recommendation	Uy mi 'yonguijpu jovita'mbø pønse , ji'n musoyajepø pønse . Porque mi muspa que va'cø onguipyajø , vøti'ajpa quipcuy .
47003018	Faith	Como tum espejo o'ca ja cyøta'cøtyøjø veloji'ṉ sø'ṉvitu'pa ; jetseti mumu tø øtzta'm como ja cyøta'cøtyøjø ø vinaṉga veloji'ṉ . Ndø Comi'is syø'ṉgø nu'cpa øtzcøsi y sø'ṉvitu'que'tpati . Y nømdi cyacpø' ndø qui'psocuy más va'cø tø it como Cristose y como sø'ṉgøse más va'cø ndø nø'ijtay je'is qui'psocuy . Ndø Comi'is 'Yespiritu'is jetse chøcpa .
58009014	Grace	Pero Cristo'is chi'ocuyaj vyin Dioscøsi jana cojapø ; ji'n yajepø Espiritu'is cyotzoṉu . Ñe ñø'pinji'ṉ je'is tø yaj cøvajcøjapya ndø qui'psocuy va'cø ndø musø que ja it ndø coja . Entonces o'ca copø'nis ñø'pinis tø cøvacpa vingøsi , entonces más vøjpø tiyøte que Cristo'is ñø'pi'nis tø yaj cøvajcøjapya ndø tzocoy va'cø jana ndø tzøc tocoy ndø vin , sino va'cø ndø cøna'tzøy quenbapø Dios .
44011017	Grace	Entonces como Diosis chi'yaj jejta'm Espiritu Santo igual como tø tzi'tamuse øjta'm cuando oy tø va'ṉjajmdam ndø Comi Jesucristo , ¿ entonces i chøṉ øjtzi va'cø maṉ ya'induc Dios ?
49004030	Faith	U mi yac maya'tamu Diosis Masanbø 'Yespiritu Santo porque como carta seña'øtyøjpase va'cø cyeja i'is se ñe' , jetse Espiritu Santo'is tø seña'øpya va'cø cyeja que Diosise tø 'yune , va'cø tø mustamø que minbapø hora'omo Diosis maṉba tø yaj cotzojcoctuctame .
66003003	Recommendation	Jajmutzøctamø ti mi ñchajmatandøjuse y mi mandamuse , y seguitzøctamø y qui'psvitu'tamø . O'ca ji'n mi ṉgoquendame , øtz ma'ṉbø nu'c mitzcø'mda'm nu'mbase , y ji'n ma mi mustame ti hora mi'nbøjtzi .
62003007	Recommendation	Øjchøṉ mi unenda'm , tzøctam cuenda jana mi 'yaṉgøma'cøtyandøjø . Chøcpapø'is Diosis syunbase , vøj putpa Diosis vyi'naṉdøjqui como Jesucristo vøj pujtu Diosis vyi'naṉdøjqui .
62004001	Recommendation	Tøvøyta'm nay tø sundandøjpapø'is , u mi va'ṉjamdamu mumu pøn nømbapø que : “ Øtz Diosis 'Yespiritupit 'yaṉma'yopøjtzi ” ; sino que tzøjquistamø a ver o'ca Diosis 'Yespiritu ñø'ijtayu . Porque aunque juti vityajpa sone sutzcuy cha'maṉvacyajpapø'is .
44013038	Grace	Mustam mijtzi , tøvøyta'm , que nømdi tzamdøju que Diosis tø yac tzu'ṉapya ndø coja por lo que chøjcuse aṉcø Jesusis .
50003001	Recommendation	Pues yøti ø mi ndøvøta'm , casøtyamø porque ndø Comi mitzji'nda'mbøte . Ji'ndyet ni tiyø aunque mi ⁿjavyøjøtzøjcayta'mø jana tumnac lo que oyupøm ø mi ⁿjajyandyame ; porque mitzcøtoyata'm , vøjpø tiyete .
46011034	Recommendation	O'ca iyø jutipø ospa , muspa vi'na cyu't tyøcmø . Entonces cuando mi ndyu'mdamba ji'n maṉ mi ndzøctam ji'n vyøjpø tiyø ; jin maṉ mi yaj coja'ajtandøji . Cuando nu'cpa'cøjtzi mi ijtamumø , maṉba mi aṉgui'mdam eyata'mbø ticøsi .
43018031	Description	Entonces Pilato'is ñøjayu : ― Nømaṉdam mi ne'ṉgø y tzøctam mi justicia'ajcuy mi ne'c ijtamuse mi aṉgui'mgutya'm . Pero Israel pø'nista'm 'yaṉdzoṉyaju : ― Pero øtzta'm Israel pø'nista'm ja ñø'ijtam øjtzi aṉgui'mguy va'cø yaj ca'otya'mø .
46012031	Faith	Entonces vøj va'cø mi sundamø más vøjpø musocuy tø tzi'pa Diosis . Pero øtz maṉbatøc mi ndzajmatyam jujche va'cø mi ndu'ṉajtam más vøjpø tu'ṉomo .
58007026	Description	Entonces jetsepø myøja'ṉombø pane ndø sundamba , porque masanbøte , ja it ni yatzitzoco'yajcuy , ni ja it ni cyoja , ja myotapø coja'øyupø pønji'ṉda'm , ñømaṉdøju más møjipø tzajpomo .
50004013	Faith	Øtz mumuti muspa ndzøcø Cristo'is pyømiji'ṉ .
52004003	Recommendation	Porque Diosis syunba ne'ti va'cø mi ijtamø para vyingøtoya , y va'cø jana mi møndzi nø'it eyata'mbø yomo ;
51004002	Recommendation	O'nøtyam Dios mumu jama , u mi jajmbø'tamu . U mi 'yøṉdamu cuando mi o'ṉøndyamba Dios , y jajmutzøc Dios ti mi ñchi'u , y nøjmayø yøscøtoya .
44007029	Description	Yøcsepø ote myanu'øc , Moisés poyu y maṉ vit Madián nasomo . Jiṉ oy metzcuy 'yune .
46011007	Description	Pøn ji'n vyøj va'cø cyo'ta'cø porque ijtuse Dios , jetseti pønda'mque't , y pø'nis yaj quejapya Diosis myøja'ṉo'majcuy ; y pø'nis myøja'ṉo'majcuy yaj quejapya yomo'is .
51003015	Faith	Cuando mi ṉgoqui'pspa ti maṉba mi ndzøqui , o'ca maṉba mi nchø'y Diosji'ṉ vøjø mi ndzoco'yomo , entonces jetse va'cø mi ndzøcø . Porque jetcøtoya mi ⁿvyejandyam Diosis va'cø mi ijtam vøjø como tumbø pønse . Y nømdamø : “ Yøscøtoya chøcpa Diosis ” .
58002010	Grace	Aunque Diosis jyomejcu mumu tiyø y vyingøtoyati ijtu aunque tiyø , pero vøjpø ti chøjcu va'cø chac 'Yune va'cø toya'isø . Porque jetse ta'nemø chøjcu Jesusis ijtusena'ṉ pyena va'cø chøcø va'cø mus yaj cotzocyaj vøti pøn va'cø 'yune'ajyajø . Porque Jesús cotzocyajupø pø'nis vyindu'ṉajpapø va'cø ñømaṉyaj tzajpomo .
59004001	Sin	Ma'ṉbø mi ndzajmatyam ti'is nøcøtzo'tzpa qui'pcuy y qui'sca'cuy mijtzomda'm . Sunba mi ndzøc yatzitzoco'yajcuy y al mismo tiempo ji'n sun mi ndzøc yatzipø , jetse como si fuera quipcuy mi nø'itpa mi ṉgui'psocu'yomo .
46005001	Sin	Tzamdøjpa que it mijtzomda'm nø'ijtupø'is eya yomo ; que tum pø'nis ñø'ijtu jyata'is yomo . Pero ni ji'n vya'ṉjamyajepø'is Dios ji'n chøcyaj jetsepø yatzitzoco'yajcuy .
46010013	Faith	Aunque jujche mi ṉgyomprobatzøctøjpase a ver o'ca maṉba mi ṉgyec coja'omo , igual jetseti tzøjquisyajtøjque'tpa aunque iyø . Pero muspa ndø va'ṉjam Dios que ñe'c Diosis ji'n tø jajmbø'i . Porque ji'n mi yac tzøjquistøji más que ji'n mi ndone'csye'ṉomo . Porque cuando mi ñchøjquistøjpa , maṉba mi ṉgyotzoṉ Diosis va'cø mi ñømbutø .
44020029	Violence	Porque muspøjtzi que maṉujcam øjtzi , maṉba tøjcøyaj pøn ji'n ma's tyo'ya'ṉøyaj vya'ṉjamyajpapø'is Jesús . Jujche ca'ṉis ji'n to'ya'ṉøy borrego , jetse ji'n ma tyoya'ṉøyaj pyøndøvø .
53001004	Faith	Jetcøtoya mi vøṉgotzøcta'mbøjtzi cuando o'nøtya'mbøjtzi ø va'ṉjamoṉguy tøvøta'm tu'myajupø emø va'cø vya'ṉjamyaj Dios . Por que cuando mi yacsutzøctandøjpa y mi yac toya'istandøjpa , mi nømaṉjandyamba pasencia y mi ⁿvya'ṉjajmondyamba .
62004012	Faith	Dios nunca ja is ni i'is , pero o'ca nay tø na sundandøjpa eyata'mbøji'ṉ , Dios itpa ndø tzoco'yomda'm . Entonces ta'nemøse tø su'notyamba como Diosis tø tzi'tambase su'nocuy .
48001001	Description	Øjchøṉø Pablo , øjchøṉ apostoles . Pero ji'n chøṉ pø'nis cyøpiṉupø , ni ji'ndyet chøṉ pø'nis cø'vejupø ; sino Jesucristo'is cø'vejøjtzi y ndø Janda Diosis . Jic ndø Janda Dios yac visa'upø'is Cristo cuando ca'ujacam .
58012003	Recommendation	Qui'pstamø jujche ñømaṉ pasencia ndø Comi'is cuando yac isyaj toya cojatzøquita'mbø pø'nis . Como je'is ñøman pasencia , muspa mi nømaṉdaṉgue't pasencia mijtzi va'cø jana mi i'nbø'tamø ni jana mi myaya'ndamø .
45006005	Faith	Entonces o'ca tø tumø ca'tamuse Cristoji'ṉ tø tuctamu , jetsetique't maṉba tø visa'taṉgue't jujche Cristo visa'use .
45015010	Recommendation	Y emø it jachø'cye'tu : Mijtzi lo que ji'ndyet mi Israel mi mbyønda'm , casøtyam Diosis pyønji'da'm .
54004001	Sin	Espiritu Santo'is viyuṉsye chamba que jøsi'cam minbapø jama'omo vene'aṉbø'nomo maṉba chacyaj va'ṉjajmocuy , maṉba vya'ṉjamyaj aṉgøma'cø'yoyajpapø espiritu , y maṉba vya'ṉjamyaj yatzi'ajcu'is chamyajpapø .
56003001	Recommendation	Yac jajmutzøcyajø que tiene que va'cø cyøna'tzøyaj gobierno y mumu aṉgui'myajpapø , va'cø chøcyaj lo que jujche 'yaṉgui'myajpase y va'cø ityaj listo va'cø chøcyaj mumu vøjta'mbø tiyø ,
61003005	Sin	Ñe'c jetse nømyajpa , pero ñe'c ji'n syun chi'yaj cuenta que ya'møc tuc tzap Diosis 'yotepit y nas put nø'cø'mø , chac je nas nø'is y nas nø'ji'ṉ ijtu .
60003018	Grace	Porque Cristo también toya'isu cuando tumnacti o ca'e ndø cojacøtoyata'm . Vøjpø pøn o ca'e para yatzita'mbø pøngøtoya , va'cø tø yac tøjcøtyam Diosis vyi'naṉdøjqui . Yaj ca'atyøj Cristo'is syis y yac visa'aytøju 'yespiritu .
61002021	Sin	Mastina'ṉ vøjø o'ca jic pø'nis ja cyomusayøna'ṉ Diosis tyuṉ que ji'n va'cø cyomusayø y después va'ca jyajmbøjayø masanbø aṉgui'mguy lo que tzi'yajtøjupø .
53003006	Recommendation	Ø mi ndøvøta'm , mi aṉgui'mdamba mijtzi ndø Comi Jesucristo'is ñøyicøsi va'c jyana mi vijtu'mdam jarganbø mi va'ṉjajmocuy tøvøji'ṉ , lo que ji'n syuni yosyajø cyu'tcucøtoya , lo que ji'n chøcyaje'is lo que mi aṉgui'mdamuse øjtzi .
45005012	Sin	Tzi' cuenta que tumbø pø'nis chøquipit cojapa'jtzo'tznømu nascøsi , y cyoja'is chøquipit ca'tzo'tznømu ; y hasta como yøti ca'yajpa mumu , porque mumu cojapa'tyaju .
58011033	Faith	Mumu je'is vya'ṉjamyaj Dios , y por eso jetcøtoya veneta'mbø'is møja cumguy oy ñøquipyaje y tyoñaju ; veneta'mbø aṉgui'myaj vøpøpit . Veneta'mbø'is vya'ṉjamyaj Dios y por eso Diosis cyotzonyaju como oyuse vyinbøjayaje que maṉba cyotzoṉyaje . Veneta'mbø ni ti ja ñøtzøcyaj møjaca'ṉis .
47004009	Faith	Macnøvityajpøjtzi , pero it cotzoṉdamba'is . Aunque ti tzøjcatyandøjpøjtzi , pero ji'n mus yaj ca'tandøji .
59004004	Sin	Como yomo'is chacpase jyaya , eyapø pøn va'co pyøcø , jetse mitz ndzactamba Dios va'cø mi va'ṉjamdam eyapø . Mi mustambati que va'cø ndø sundamø nascøsta'mbø ji'n vya'ṉjamoyajepø pø'nis syuñajpase , jetse ndø qui'satyamba Dios . Por eso o'ca sunba tø ijtamø como nascøsta'mbø ji'n vya'ṉjajmoyajepø ityajpase , jetse ndø qui'satyamba Dios .
44016006	Description	Entonces cøtyaj Frigia y Galacia nasomo , y ya'inducyaj Masanbø Espiritu'is va'cø jyana tzamyaj ote Asia nasomo .
45010006	Faith	Pero va'cø cha'maṉvac jujche muspa tø put vyøjom va'ṉjajmocupit , yøcse nømba : “ U mi ṉgoqui'ps mi ndzoco'yomo : ¿ I maṉba qui'm tzajpomo va'cø ñømø'n Cristo ?
66016002	Violence	Y vinbø angeles maṉu y 'yoctec tyaza nascøsi . Y jicsye'c yach putzi'is cyøna'yøyaj pøn . Putzi topya y møsycuy quenba . Jetsepø putzi'is cyøna'yøy mumu pøn ñø'ijtu'is nachcupø copø'nis myarca , y cyøna'tzøyajupø'is copøn dzøqui jic copønse quenbapø .
66005008	Description	Cuando je'is cho'ṉu'c libro , entonces macsycupø copøn y veinticuatro tzambønji'ṉ cutcøne'cyaju Borrego'is vyi'naṉdøjqui . Tumdumbø'is ñø'it tza'yøyu música ñøyipø'is arpa , y orota'mbø pomo chica tasyajupø pomoji'ṉ , y je pomo como si fuera va'ṉjajmoyajpapø pønis 'yoracionete .
62005001	Faith	O'ca ndø va'ṉjamdamba que Jesús Cristote Diosis cyø'vejupø , jetse Diosis tø 'yune'ajtaṉgue'tpa . Y va'cø ndø sunø ndø Janda Dios , jetse ndø sujnayajque'tpa je'is 'yune .
48005026	Recommendation	Ji'n mus ndø møja'ṉgotzøc ndø vin , porque jetse nay tø tzojqui'syca'tandøjpa y nay tø aṉsujnatyandøjpa .
54005001	Recommendation	U mi ojnayø tzambøn , sino vøpøpit o'nøyø jujche mi janda mi o'nømba vøpøpit . O'nøy soca jujche o'nømbase mi ndøvø mi ndøjcombø .
60002012	Recommendation	Sino aunque ji'n cyomusyajepø'is Dios , vøj va'cø mi ndzøctam je'is vyi'naṉdøjqui . Entonces aunque mi yandzicotzøctøjpa como yatzipø pønse , ji'ndyet ni tiyø . Porque cuando Diosis maṉba cyøme'chaj mumu pøn cyojapit , jicsye'c maṉba isyaje que vøj mi ndzøjcu , y por eso maṉba vyøcotzøcyaj Dios .
50003006	Sin	Vøtina'ṉ su'nba ṉgo'aṉjam ø va'ṉjajmoṉguy y por eso ⁿyacsutzøcpana'ṉtzi vya'ṉjamyajpapø'is Cristo porque eyati vya'ṉjajmocuy . Ijtusena'ṉ aṉgui'mguy , ni i'isna'ṉ ji'nø pa'tay ø ṉgoja .
43004052	Description	Entonces 'yaṉgøva'cu tiyø hora vø'ajtzo'tzu . Y ñøjayaju : ― Tø'øc como a la unasye'ṉomo cøt ñutzø .
43019031	Violence	Jo'pitøc sapøjcuy jamate y Israel pø'nis ji'na'ṉ syuñaj va'cø yac tzø'yaj cruzcøs ca'yajupø sapøjcuy jama'omo , porque jic sapøjcuy jama møja søṉdzøjcuyete . Por eso vya'cayaj Pilato va'cø maṉ yaj quijtayaj tyajapac cruzcøsi ityajupø'is ñe , y va'cø yac tzu'ṉayajtøj cruzcøsi ca'yajupø .
43019012	Description	Desde jicsye'c Pilato'is chøcme'tzjo'pana'ṉ jujche muspa chøcøpø' Jesús ; pero Israel pø'nista'm vyejaṉgøjtayaju : ― ¡ O'ca mi nchøcøpø'pa je pøn , ji'ndyet mi møja'ṉ aṉgui'mbapø Cesajris mi 'yamigo mijtzi ! ¡ Aunque iyø como aṉgui'mbase chøcpapø'is vyin qui'sapya møja'ṉ aṉgui'mbapø César !
43014001	Faith	U mi myaya'ndamu , va'ṉjamdam Dios y ndø va'ṉjamdam øjtzi .
50001028	Faith	Y u mi na'tztam mi ṉgui'satyambapø'is , porque o'ca ji'n mi na'tztame , jetse cotzamyajtøju que je mi ṉgui'satyambapø'is maṉba tocoyaje . Pero mitz maṉba mi ṉgyotzoctame , y Diosis jetse chøcpa .
43015016	Grace	Mitzta'm ja mi ndø cøpiṉdam øjtzi , øtz mi ṉgøpiṉdam mijtzi . Y mi ndzamdzi'tamu va'cø mi myaṉdamø y va'cø mi ndzøctam vøjpø tiyø , y va'cø jana yaj vøjpø ti mi ndzøctambase . Entonces ø Janda'is maṉba mi ñchi'tam mumu lo que mi ⁿva'ctamba ø nøyiṉgøsi .
58011004	Faith	Abejlis vya'ṉjam Dios y jetcøtoya chi'ocu'yaj Dios más vøjpø tiyø que ji'n Cai'nis chi'ocu'yajuse , y por eso Dios nømu que vøjpø pønete , y ñe'c Diosis pyøjcøchoṉu Abejlis chi'ocu'yajupø . Por eso aunque ca'u Abel , como si fuera nømdøc tø o'nøtyamu hasta como yøti porque vya'ṉjam Dios .
46004001	Recommendation	Por eso hay que va'cø mi ndø va'ṉjamdamø como Cristo ⁿyosatyambapø'se . Øtz aṉmandya'mbøjtzi lo que Diosis ja yac mustøjøpø vi'na pero yøti nø cha'maṉvactøju .
66006013	Description	Y yojyaj matza , tzipotmø'nmø'neyaju nascøsi . Como cøṉgocøjtupø higo cu'is tyøm quecpase nasomo cuando pømipø sava'is yac micspa cuy , jetse matza quecyaju .
46010014	Recommendation	Jetcøtoya ø ndøvø nøsunupø'tzi , cuendatzøc mi ⁿvin . U mi ṉgøna'tzøtyam ni tiyø lo que ji'ndyet Dios .
45012021	Recommendation	U mi ndzi' cøtcuy va'cø mi ⁿyaj quec yatzi'ajcuy'is , sino vø'ajcupit ⁿyaj queca yatzi'ajcuy .
55002014	Recommendation	Tzajmayajø va'cø jamyajø yøcsepø tiyø lo que mi ndzajmayuse . Aṉgui'myajø ndø Comi'is vi'naṉdøjqui va'cø jyana cyoquipyaj ni ticøtoya ji'n yosepø ote suniti . Porque myañajupø'is jetsepø ote maṉba tocoyaj algo .
59004008	Recommendation	To'møtyam Dios y Diosis mi ndyo'møtyaṉgue'tpa . Mitz ṉgyojapa'jtamupø , yaj cøvajcøtyam mi ⁿvin . Metzcuy mi nø'ijtu'is qui'psocuy , yaj cøvajcøtamø mi ndzocoy .
59002009	Sin	Pero o'ca más mi sundamba eyapø pøn y eyapø ji'n mi sundame , mi ndzøctamba mi ṉgoja . Porque it aṉgui'mocuy y ja mi ndzoctam mi aṉgui'mdandøjuse , y jetse quejpa que it mi ṉgojata'm .
52004007	Grace	Porque Diosis tø vejatyamu va'cø tø it como Diosise ñe'ta'm , ji'ndyet va'cø ndø nø'it yatzita'mbø qui'psocuy .
45001018	Sin	Porque yøti mustøjpa que tzajpomopø Dios qui'sca'pa y cyastigatzøcyajpa mumu ji'ṉ cyøna'tzøyajepø'is ñe'cø y yatzitzocota'mbø . Jic yatzitzocota'mbø pø'nis ji'n yac mustøj viyuṉbø tiyø porque puro yatzitzoco'yajcuy chøcyajpa .
62004007	Faith	Tøvøyta'm nay tø na sundandøjpapø'is , vøj va'cø nay tø na sundandøjø , porque Diosis tø tzi'pa qui'psocuy va'cø ndø sundam ndø tøvø . Mumu syuñajpapø'is tyøvø , Diosise 'yuneta'm , y cyomusyajpa Dios .
62002009	Sin	O'ca tø nømba : “ Sø'ṉgø'omchø ijtu ” , pero ndø qui'sapya ndø tyøvø , entonces na pi'tzø'ajcu'yomdi tø ijtu hasta como yøticse'ṉomo .
60004014	Grace	O'ca mi ndyopa'o'nøtyamba porque mi va'ṉjamdamba Cristo , entonces muspa mi ṉgyasøtyamø porque Diosis myøja'ṉombø Espiritu'is mi ñøndzø'pya . Eyapø'is yatzicotzøcyajpa Cristo , pero mitz vøṉgotzøctamba Cristo .
44021019	Grace	Pablo'is yuschi'yaj tu'mbø'yajupø y chajmayaju mumu lo que Diosis oyupø chøc emø ityajumø pønda'm lo que ji'ndyet Israel pønda'm . Chamu Diosis oyupø chøqui cuando ñe'c Pablo'is cha'maṉvajcayaj Diosis 'yote .
43008046	Sin	¿ A ver o'ca it mijtzomda'm muspapø'is pya'tay ø ṉgoja ? Y como øtz ndzamba viyuṉsepø tiyø , ¿ ti'ajcuy ji'n mi ndø va'ṉjamdame ?
58010017	Grace	Y después Masanbø Espiritu Santo nømgue'tu : Øtz nunca ji'n maṉ ⁿjajmundzøjcayaje cyoja ni yatzitzoco'yajcuy .
46001005	Grace	Porque Cristoji'n mi nø'ijtam mumu ti vøjpø , va'cø mus mi ndza'maṉvac vøjø Diosis 'yote , y va'cø mi ṉgønøctøyøtyamø mumu viyuṉbø tiyø .
45015030	Recommendation	Y yøti øjchø mi ndøvø , mi va'ṉgatya'mbøjtzi mi dumøtzocoy va'cø mi jajmutzøjcatyam . Dios øtzcøtoya . Mi va'ṉgatyamba jetse porque ndø Comi Jesucristo'is tø ñe'ta'm y Espiritu Santoji'ṉ nay tø sundandøjpa .
43007020	Violence	Y pø'nista'm ñøjayaju Jesús : ― Mitz ni i'is ji'n sun mi yaj ca'ø . ¿ Será mi nø'it mitz yatzipø espiritu ?
45003025	Grace	Yøṉ Jesús cyojtu Diosis va'cø yajay ndø coja ñe ñø'pinji'ṉ o'ca ndø va'ṉjamba . Jetse comustøjpa que Diosis chøcpa vøjpø justicia cuando ñe vyø'ajcupit yac tzø'ypa jetse ndø ṉgoja vi'na ndø tzøctamupø .
43018018	Description	Y pane covi'najø'is chøsi'is y soldado'is yac tzocyajumna'ṉ juctyøc y te'numø samyajpa porque pacacna'ṉ ; y tumø'omo te'nu Pedro jetji'ṉdam y nømdina'ṉ syamgue'tu .
49006011	Recommendation	Como soldado'is ñø'it tiji'ṉ va'cø cyoquip vyin , ni ti jana chøjcay ni i'is ; jetseti hay que va'cø mi mbøjcøchoṉdam lo que Diosis tø tzi'tambapø va'cø mus mi ṉgoquiptam mi ⁿvin . Entonces cuando yatzi'ajcu'is syunba mi 'yaṉgøma'cøtyo'a , ni ti ji'n ma mi ñøndzøqui .
43013037	Faith	Pedro'is ñøjayu : ― Ø mi Ṉgomi , ¿ ti'ajcuy ji'n mus maṉ mi mba't yøti ? Øtz dispuesto va'cø ca'ø mitzcøtoya .
50004007	Faith	Entonces Diosis maṉba mi yac ijtam vøjø , contento , más que muspacse'ṉomo ndø cønøctøyøyø . Y cuando jetse mi ijtamba contento , Diosis maṉba ṉgüendatzøjcay mi ndzocoy y mi ṉgui'psocuy , porque Cristo Jesusji'ṉ mi ijtamba .
59003009	Faith	Mismo ndø totzji'ṉ ndø vøcotzøcpa ndø Janda Dios , y ndø yatzicotzøcpa ndø pøn døvø , aunque Diosis chøc pøn vyinsepø .
46005010	Sin	Pero o'ca pøn ji'n ñømi que vya'ṉjamba Cristo , aunque pø'nis ñø'ijtu eya yomo , o 'yaṉsunba aunque ti va'cø ñø'itø , o nu'mba , o vya'ṉjamba'is comi chøqui ; muspa ndø nøvejvejneyø . Porque aunque ji'n sun ndø istø'a jetsepø pøn , pero mientras que nascøs tø ijtamu , siempre ndø ispa .
44026009	Sin	” Ø ne'c ṉgomo'pyana'ṉtzi que vøjøse va'cø yandzicotzøc Nazaret cumgupyøn Jesus , y va'cø yacsutzøcyaj vya'ṉjamyajpapø'is jete .
61002014	Sin	Tyu'nø vityajpa yomo va'cø 'yaṉsuñajø ; aunque vøti chøcyajpa cyoja , ji'n chocopacyaje . Ja itø'is qui'psocuy seguro va'cø jana chøc yatzitzoco'yajcuy , jet 'yaṉgøma'cøyajpa , ñu'ṉøyu'am choco'is va'cø 'yaṉsun aunque tiyø , jetseta'mbø pøn yachcøvejyajtøjupømete . Ji'name Diosis cuenta'ṉombø .
43010012	Description	Coyospapø pø'nis ispa nø minu copøn yaj ca'papø'is borrego y pochacpa borrego y popya , porque ji'nde ñe byorrego . Entonces copø'nis ñucyajpa borrego y poyti'ṉdi'ṉneyajpa . Jetseti ityaj aṉma'yoyajpapø que ji'n cuidatzøcyaj aṉmayajpapø .
59001019	Recommendation	Ø mi ndøvøta'm mi sunda'mbøjtzi , tumdum mitzta'm hay que listo va'cø mi ijtam va'cø mi ṉgøma'nø'otya'mø ; pero va'cø jana mi ndzam jø'nø ti mi ṉgui'psu , y va'cø jana mi myaṉba qui'syca'tamø .
46009014	Recommendation	Jetsetique't aṉgui'mu ndø Comi'is que chamboyajpa'is vøjpø Diosis 'yote va'cø jyamacøtyajø lo que tiji'ṉ tzi'yajtøjpapø .
43012046	Grace	Mi'nøjtzi como tum sø'ṉgøse nascøsi va'cø yac musyaj viyuṉsepø tiyø , va'cø jana it como pi'tzø'ajcu'yomse va'ṉjambapø'is øjtzi .
43005014	Description	Pero jøsijcam Jesusis pya'tu yac tzojcupø'am masandøjcomo mismo je pøn y ñøjayu : ― Coma'nøyø ti maṉba mi ndzajmaye . Yøti ñchojcu'am . U'yam maṉ mi ndzøjca'ṉøy mi ṉgoja , si no más pyor maṉba mi ṉgya'e'ajque'te .
46016014	Recommendation	Mumu ti mi ndzøctamba , tzøctam mi sundamba aṉcø mi ndøvø .
43014015	Recommendation	” O'ca mi ndø sundamba , tzøctam jujche øtz mi aṉgui'mdambase .
58012025	Recommendation	Tzøj cuenda va'cø mi ṉgøma'nøtyam nø mi ⁿ'yo'nøndyam Diosis . Porque o'ca jicø ja cyotzocyajø porque ja cyøma'nøyajø cuando nascøspø pø'nis 'yo'nøyaju ; entonces cuando tzajpombø'is tø o'nøtyamba y ji'n ndø cøma'nøtyame , más peor ji'n ma tø cotzoctame .
48004008	Sin	Pero vi'na cuando ji'ndøcna'ṉ mi ṉgomustam Dios , obligado mi va'ṉjamdamu comi chøquita'm lo que de por si na ji'ndyet Dios .
44003026	Grace	Yac visa Diosis ñe' 'Yune Jesús para mitzcøtoyata'm vi'na va'cø mi yac tzactam tumdum pøn mi yandzitzoco'yajcuy , y jetse va'cø mi ṉgyømasa'nøtyamø .
44010039	Violence	Y øtz ista'møjtzi mumu lo que chøjcupø Jesusis Judea nasomo y Jerusalén gumgu'yomo . Pero Jesús mya'mga'yaj cucyøsi .
46001010	Recommendation	Ø mi va'ṉjajmoṉguy tøvøta'm ; mi ndzajmatyamba ndø Comi Jesucristo'is ñøyicøsi , tumbø Diosis yote va'cø mi ndzamdamø ; va'cø jana ne' ne' mi ṉgui'psotyamø ; tumbø tiyø va'cø mi ṉqui'pstamø ; tumbø tiyø va'cø mi sundamø viyuṉsye .
51001021	Sin	Y mitz vi'na ya'ina'ṉ mi ijtamu Diosis vi'naṉdøjqui . Y mi ṉgui'satyambana'ṉ Dios mi ṉgui'psocu'yomo , y jetseti mi ndzøctaṉgue'tpana'ṉ yatzitzoco'yajcuy . Pero yøti Cristo'is mi ñøtøjcøtyamu Diosis vi'naṉdøjqui va'cø myaṉdam vøjø Diosji'ṉ .
55002022	Recommendation	Uy ma mi 'yaṉsun yatzipø tiyø como uñbø'nis 'yaṉsuñajpase . Pero qui'psme'tza va'cø mi ndzøc vøjpø tiyø , y va'cø mi vya'ṉjajmoya , va'cø mi sun ndø Comi , y vøj mi nømaṉyaj mi ndøvø , y va'cø jana mi ṉguipø . Y vya'cpapø'is ndø Comicøsi ti syuñajpa , cøvajcøyajupø'is chocoy , jetji'nda'm vøjø va'cø mi vindø .
51003001	Faith	Entonces como por cuenta mi visa'tamu'am Cristo'ji'n , tzi'tam pena va'cø mi mbøjcøchoṉdam møji ityajupø tiyø , porque jiṉø Cristo nø pyo'cs Diosis chø'na'ṉomo como møja'ṉ aṉgui'mbapøse .
66008007	Violence	Y vinbø angeles mu'u y jicsye'cti patzmø'ndøj nasomo tzatuj y juctyøc mojtupø nø'pinji'ṉ y tome cucve'ne nas poṉbø'u y cuy jetsetique't tome cucve'ne poṉbø'que'tuti , y mumu tzuch mu'c jetseti poṉbøque'tuti .
66011017	Faith	Nømyaju : Øjtzø mi Ngomi , mi nøjandya'mbøjtzi yøscøtoya'm . Mijtzete Dios , mumu ti muspa mi ndzøcø . Mitz na ijtuti vi'nacsye'ṉomo , y hasta como yøticsye'ṉomo mi ⁿijtuti , y maṉba mi mingue'te . Porque yøti mi mbøjcøchoṉu'am møja'ṉombø aṉgui'mguy . Y mi aṉgui'mdzo'tzu'am .
43004010	Grace	Jesusis 'yaṉdzoṉu ñøjayu : ― O'ca mi muspana'ṉ ti tø tzi'papø Diosis y o'ca mi muspana'ṉ i'is nø mi nøjayumbø : “ Tø va'ctzi usyøc nø' ” , mijna'ṉ mi ⁿva'cpa nø' øtzcøsi y øjna'ṉ mi ndzi'pa nø' mumu jamacøtoya va'cø mi ⁿyaj quena .
51003004	Grace	Pero cuando quejpa Cristo mi nchi'tambapø'is quenguy ; entonces mitz maṉba mi ṉgyejtaṉgue'te Cristoji'n myøja'ṉo'majcu'yomo .
43020031	Faith	Pero yøṉø jachø'yupøte va'cø mitz mi va'ṉjamdamø que Jesús Cristote lo que Diosis cyø'vejupø y Diosise 'Yune ; y va'cø mi va'ṉjamdam jetse , mi mba'jtamba quenguy Jesuspit .
62004006	Faith	Pero tø øtzta'm Diosise tø ñe'ta'm . Cyomuspapø'is Dios tø cøma'nøtyamba . Pero pøn lo que ji'n Diosis ñe' , je'tis ji'n tø cøma'nøtyame . Jetse na ndø comustamba i'is ñø'it viyuṉsepø Espiritu y i'is ñø'it sutzpapø espiritu .
65001012	Description	Cuando mi ṉgu'jtu'mdamba porque mi na syundandøjpa , jic pøn nu'mdøjcøyajpa va'cø min cyu'tyaj mitzji'ṉda'm , pero minba chøcyaje yatzita'mbø tiyø . Cu'tyajpa ucyajpa , pero ja ñø'ityaj ni ti respeto , na's vyindit cyoqueñajpa . Como o'nase que syujvituvituvøyajpapø yø'qui jeni sava'is , pero ji'ndyet tuj o'na ; suni o'natite , jetse jic pøn ni ti ji'n yoscuy ; como cuy ji'n itipø'is tyøm nu'cu'am jyama va'cø tyø'majø . Y como si fuera ca'yajupø cuyse vispøtøjupø vyatziji'ṉ y tøtzpø'upø , jetse jic pøn ji'n ni ti yoscuy .
44005015	Description	Y cyotyajpana'ṉ ca'eta'mbø calle'omda'm øṉgucyøsi y patacøsi maṉbamø cøt Pedro , va'cø cyøcøjtay ca'eta'mbø aunque sea Pedro'is cyømø'ṉis .
49006016	Faith	Y como soldado'is cho'ṉba cyø'omo pe'tzipø tø'ṉguy jana tyøpjac tøptøjquis , jetse más que ni tiyø syunba va'cø it mi va'ṉjajmocutya'm . Entonces como ja'pøyupø tøptøjquis ji'n tyøpjac tø'ṉguy cho'ṉupø soldado'is , jetse o'ca mi vya'ṉjajmopya , ni ti ji'n mus mi ñchøjcay yatzipø'is ; cuando ti syunba mi nchøjcay como si fuera ja'pøyupø tøptøcji'ṉ .
51003023	Recommendation	Entonces cotziṉi'ajtamø va'cø mi ndzøctam mumu tiyø como si fuera ndø Comi nø mi ⁿyosayu , ji'ndyet pøn nø mi ⁿyosayu .
58012016	Recommendation	Tzøctam cuenda ni i'is jana myøtzi nø'it yomo , y ni i'is jana cyonoc aunque tiyø Diosis ñe' como Esau'is cyonojcayuse . Porque Esau'is nøjay myuqui que jet muspa aṉgui'm ñe'c 'yatzi'is pyartecøsi na's tum nacti va'cø chi' vi'jcuy myuqui'is .
43018040	Sin	Entonces mumu vøco vejyajque'tu : ― ¡ Jet u'yi chøcøpø'i ! ¡ Tzøcøpø Barrabás ! Y yøṉ Barrabás nu'mbapø pøna'ṉete .
55003004	Sin	Mismo amigo maṉba aṉgøma'cøyaje , ji'n ma chøcyaj cuenda ti nø chøcyajupø . Maṉba qui'psyaje que ñe' más vøjta'm . Maṉba syuñaj ñe' yac tzi'ṉyajpapø tiyø más que menos Dios .
50002009	Grace	Por eso Diosis yac møja'ṉo'maj más que ni iyø . Y chi' más myøja'ṉombø ñøyi que ni jutipø nøyi , ja it jetsepø .
61001016	Description	Cuando mi ndzajmatyamu que ndø Comi Jesucristo maṉba mini pømi'øyupø , øtz ja mi nchajmatyam cuento pø'nis qui'pscøpo'yajupø . Porque ø ne' vindømji'ṉ isatyam øjtzi Cristo'is myøja'ṉo'majcuy cuando yac sø'n vyin .
61003016	Sin	Jetseti jyacyetpati mumu cyarta'omo cuando cha'maṉvacpa yøcseta'mbø tiyø . Pero cyarta'omo it veneta'mbø tiyø ji'n ndø maṉba nøctøyøyipø . Y entonces ja 'yaṉmayajøpø'is y metzaṉgui'pspapø'is y mochipø'is qui'psocuy , jetsepø'is eyati cha'maṉvacyajpa yach qui'psocupit . Y jetsetique't mumu Diosis libru'omo jachø'yupø eyati cha'maṉvacyajque'tpa y jetse mye'chajpa ñe' tyococutya'm .
44014014	Description	Pero cuando myañaju'øc apostolesis Bernabe'is y Pablo'is que jetse maṉba chøcyaje , entonces jyundzichaj tyucu como seña que nømyaya'yaju , y vejaṉgøtpa poyetøjcøyaj vøti pø'nomo .
45015008	Faith	Yøti nø'mbøjtzi que Jesucristo minu va'cø cotzoṉdam Israel pøn seña'øtyamupø va'cø yac mustøjø que Diosis chøcpa lo que jujche chamuse , va'cø yac viyu'ṉajø lo que jujche Diosis oyse chajmayaje ø mbeca jatata'm .
59001026	Sin	O'ca auṉque i mijtzomda'm cyomo'pya que ñe'c mas cyøna'tzøpya Dios , pero vøti ondocopya ; entonces ñe'c 'yaṉgøma'cøpya vyin . Jetsepø cøna'tzø'ocuy ni ticøtoya ji'n yose .
43015020	Recommendation	Jamdamø jujche mi ndzajmatyamuse . O'yø mi nøjandyame : “ Tum coyospapø ji'n más møja'ṉ aṉgui'mi que cyomi ” . Por eso o'ca yacsutzøcyajpøjtzi , como øjtzø mi ndø Comi , entonces mati mi ⁿyacsutzøctaṉgue'te mijtzi como mitz ø mi ṉgoyospapø . O'ca pø'nis chøcyajpa lo que jujche øtz ndzajmayajuse , entonces maṉba chøcyajque'te jujche mitz ndzajmayajpase .
43008031	Faith	Entonces Jesusis ñøjayaju Israel pøn vya'ṉjamyajupø'is : ― O'ca mi ndzøctamba mumu jama lo que jujche øtz ndzambase , entonces viyuṉse mijtzi øjchøṉ mi aṉmayndamu .
44007011	Description	” Y oy yu'ajnøm mumu Egipto y Canaán nasomo , y oy møja'aṉ doya'isyaje , y ndø jandatzu'ṉgu'ista'm ja pya'tyaj ni jut cu'tcuy .
63001004	Faith	Casøco'nøjtzi cuando musøjtzi que vene mi unenda'm ityajpa viyuṉbø aṉmacusye , ityajpa jujche ndø Janda Diosis tø 'yaṉgui'mdamuse .
54005008	Faith	Pero o'ca aunque i'is ji'n pyø'nøy ñe tyøvø ni ñe'c tyøjcom ijtupø , entonces syunva'ṉjamba . Más peojrete que menos ji'n vyaṉjajmepø'is Dios .
58010022	Faith	Por eso tø jajmundzøcta'i Dios vøjpø tzocoji'ṉ y jana na'tzcuy porque ndø va'ṉjamba viyuṉsye como si fuera tø to'møyuse ; cøvajcøyupø ndø tzocoji'ṉ va'cø ndø musø que ja it ndø coja , como si fuera cøtze'upø ndø coṉñø vøjpø nø'ji'ṉ .
48001023	Description	Unico myañaju que tzamdøju : Je vi'na oyu'is yacsutzøcyaje yøti chamgøpucspa va'ṉjajmocuy vi'na sunbapøna'ṉ yajø .
44027034	Recommendation	Jetcøtoya øtz mi va'ṉgatya'mbøjtzi va'cø mi ⁿ'yuctamø ṉgyu'jtamø va'cø mi mbyømipøctamø . Porque ni tum ji'n ma tocoy mi ṉgo'cøvay .
66002003	Faith	Mi mbyasencia'ajcuji'ṉda'm mi ndondamu'am toya , y vøti mi yostam øtzcøtoya , y ja mi myoñchi'ajtamø .
56002002	Recommendation	Tzajmayaj achpøta'mbø va'cø qui'psyaj tyumø chocoy y vøjø , y va'cø cyoqueñaj cuenta mumu ticøsi , y va'cø vya'ṉjamyaj más vøjpø tiyø , vøjpø pønse va'cø syuñaj tyøvø , y va'cø nømaṉyaj aunque icøs pasencia .
44017030	Recommendation	Pero cøjtupø tiemp'omo cuando ji'na'ṉ myusyaje'øc jujchepøt Dios , Diosis jetse yac tzø'yaju . Pero yøti Diosis nø 'yaṉgui'myaj mumu pøn mumu nasvindumø va'cø qui'psvitu'yajø .
43019025	Description	Y tyumø'omna'ṉ ityaj cruzcø'mø macsycuy yomo ; tumø Jesusis myama , y tumø Jesusis 'yeme , tum Cleofasis yomo ñøyipø'is María , y tumø María Magdalena .
66019013	Description	Y myesuna'ṉ tyucu nuṉupø nø'pi'nomo je popo caballo pyo'cspø'is y ñøyi'aju Diosis 'Yote .
46008009	Recommendation	Pero aunque mitz muspa mi vi'ṉgø sunbase mi vi'ṉgø , cuendatzøc jana maṉ yaj cojapa't mi ndøvø usyta'mdi vya'ṉjajmopyapø cuando ispa nø mi vi'ṉgu sis .
44013034	Grace	Dios nømu ijtuse libro'omo jachø'yupø : “ Ma'ṉbø mi ndyoya'ṉøtyam viyuṉsye como ndzamdzi'øjtzi David ” . Jetse chajmayuse que maṉba yac visa' Jesús ca'yajupø'omo , va'cø jyana pyutzpø' syis .
43014020	Faith	Jic jama maṉba mi mustame que øtz ijtu ø Janda'is choco'yomo y mitz mi ijtamba ø ndzoco'yomo , y øtz ijtøjtzi mi ndzoco'yomda'm .
62002003	Faith	O'ca ndø cøna'tzøjapya 'yaṉgui'mguy , jetse viyuṉse ndø comustamba Dios .
43008024	Sin	Por eso øtz mi ⁿnøjandya'møjtzi que maṉba mi ṉgya'tam mi ṉgojaji'ṉ . Porque o'ca ji'n mi va'ṉjamdame que øjchøṉø lo que mi ndzajmatyamuse'tzi , entonces maṉba mi ṉgya'tam mi ṉgojaji'ṉ .
66017006	Sin	Y ⁿisøjtzi que je yomo'is yaj ca'yaju va'ṉjajmoyajpapø pøn y Jesús cyotestigosajupø'is ; y alegre'aju como pøn alegre'ajpase cuando tyo'ṉyajpa tzoy , como si fuera tyo'ṉuse nø'pin y no'tu . Y cuando ⁿijsøjtzi jetsepø yomo , nømaya' øjtzi . Ṉgomo'yøjtzi que tiye jicø .
58012017	Description	Y mi mustamba como jøsi'cam Esau'is syunjo'yu va'cø cyømasa'nøy jyata'is , pero jyata'is ja cyømasa'nøyø . Aunque cyøvo'uti'am , y mye'tzjo'yu jujche va'cø pyøcvitu'ø atzipø'is cuenda pero ja musam pyøcvitu'ø .
43007012	Description	Y vøti pø'nis ñu'mdzamyaju Jesús o'ca jujchepø pønete . Eyata'mbø nømyaju : “ Vøjpø pønete ” . Eyata'mbø nømyaju : “ Ji'nda , pero aṉgøma'cø'oyete ” .
44011021	Faith	Ndø Comi'is cyotzoṉyaju y vøti pø'nis vya'ṉjajmyaju y qui'psvitu'yaj ndø Comicøsi .
52002004	Faith	Diosis nø isu que vøjø nø ndzøctamu , y por eso yac tzø'tya'møjtzi encargado va'cø ndzamsajta'møjtzi vøjpø 'yote . Jetse tzambojyatya'mbøjtzi 'yote , ji'ndyet va'cø ⁿyac tzø'yaj contento pønda'm , sino Dios tø cøque'nøjapyapø'is ndø tzocoy , jet va'cø ⁿyac tzø'tyam contento .
46015057	Grace	Pero vøco'nipøte Dios , porque je'is tø yac tonba porque ndø Comi Jesucristo'is tø cotzoṉba .
54005005	Faith	Pero yaṉbac o'ca viyuṉsyepø yaṉbac , y ni i ja itø , jetse vya'ṉjamba que Diosis maṉba cyotzove y vya'cpa mumu ti Dioscøsi y 'yo'nøpya Dios chu'ji'ṉ jyamaji'n .
43016024	Grace	Hasta yøti ni ti ja mi ⁿva'ctam ø nøyiṉgøsi . Va'ctamø , y maṉba mi mbøjcøchoṉdame , jetse maṉba mi ṉgyasøco'ndame viyuṉse .
46007021	Recommendation	O'ca tzøsi'ajcu'yomo mi ijtuna'ṉ nascøspø comicøsi cuando mi ⁿvyejay Diosis , u mi mbøc maya'cuy . Pero o'ca muspa mi mba't libre'ajcuy va'cø jana mi nchøsi'aj nascøspø comicøsi , vøj jetse va'cø mi nchø'y libre .
65001019	Sin	Je'is vye'ñajpa va'ṉjajmocuy tøvø , gyusto chøcyajpa ji'n vyøjpø , ja ñø'ityaj Espiritu Santo .
48001006	Sin	Nømaya'mbøjtzi porque prontoti nø mi ndzactam Dios . Aunque Diosis mi ⁿvyejandyamu va'cø mi ṉgyotzoctamø Cristo'is vyø'ajcupit , y nø mi ndzactamu . Y nø mi mbøjcøchoṉdamu eyapø va'ṉjajmocuy eyapø'is chambapø . Nømyajpa : Yøcse mi ṉgyotzoctamba . Pero ji'ndyet viyuṉbø .
58012014	Recommendation	Qui'psta'm møchøqui va'cø mi ijtam vøjø mumu pønji'ṉ , y ijtam masanbø . Porque ni i'is ji'n ma is Dios o'ca ji'n it masanbø .
43021006	Description	Entonces Jesusis ñøjmayaju : ― Cojtam mi ataraya mi barco tzø'na'ṉomo , y jetse maṉba nuctame . Jetse chøcyaju , y entonces jøsijcam ji'namna'ṉ jyø'ñaje vacø mus jyuṉbutyaj ataraya porque tasumna'ṉ sone coque'is .
46007019	Recommendation	O'ca tø seña'øyø , o'ca ja tø seña'øyø , ji'ndyet ni tiyø ; que tal ndø yaj copujtapya Diosis 'yaṉgui'guy .
45012008	Recommendation	O'ca muspa ndø pømitzi' ndø tøvø , jetse hay que va'cø ndø tzøcø . O'ca ndø va'cpø'pa aunque tiyø , hay que va'ca ndø va'cpø ndø tumø chocoy . O'ca ijtu ndø aṉgui'mguy , hay que va'cø ndø aṉgui'm vøjpø qui'psocuji'ṉ . O'ca ndø toya'ṉøpya pobre , hay que va'cø ndø toya'ṉøy ndø ṉgustopit .
44019002	Faith	Pablo'is 'yaṉgøva'cyaju ñøjayaju : ― ¿ Oy mi mbøjcøchoṉdam Masanbø Espiritu Santo cuando mi va'ṉjajmdamu'øc ? Pero je'tis ñøjmayaju : ― Pues ji'nø nø mandamu o'ca it Masanbø Espiritu Santo .
53003014	Recommendation	O'ca eyata'mbø'is ji'n cyøna'tzøyaje lo que mi jajyandya'mbøjtzi cartacøsi , tzøjcatyam cuenta iyete , uy maṉ mi ⁿvijtam jetji'ṉ , va'cø cha'ajminø .
46015050	Sin	Tøvø'ajcuy , mi ndzajmatyamba que sisøyupø'is y nø'pi'nøyupø'is ji'n mus pyøjcøchoṉ itcuy Diosis itcu'yomo . Ni yajpapø ji'n mus it ji'n yajemø ni tiyø .
43006027	Recommendation	U mi yostam yajpapø cutcucøtoya , sino que yostamø nunca ji'n yajepø cu'tcucøtoya lo que mi nchi'tambapø'is ji'n yajepø quenguy . Jetsepø cu'tcuy øtz ma'ṉbø mi ndzi'tame . Øtz pø'nis chøṉ tyøvøta'm , y ndø Janda Diosis cøpi'ṉøjtzi .
59004003	Sin	Pero aunque mi ⁿva'ctamba Dioscøsi , ji'n mi nchi'tam Diosis ; porque ji'n vyøjpø ticøtoya mi sundame . Yatzipø ticøtoya sunba mi yac yostame ti mi ⁿva'ctamba Dioscøsi .
49005020	Faith	Y mumu jama mumu ticøsi nøjatyam Dios ndø Comi Jesucristo'is ñøyicøsi : “ Jatay , yøscøtoya mi ndzøcpa ” .
48003006	Faith	Jetsetina'ṉ Abrahamgue't ; Abraha'mis vya'ṉjam Dios y por eso Dios nømu : “ Abraham vøj pujtu ø vi'naṉdøjqui porque vaṉja'mbøjtzi ” .
66021023	Grace	Y je cumgu'yomo ji'ndyet pyena va'cø syø'ṉ jama ni poya , porque ñøc sø'ṉøpya cumguy Diosis y Borrego'is .
45008009	Faith	Pero o'ca viyuṉse itpa mijtzomo Diosis 'Yespiritu , entonces mijtzi ji'n mi ndzøctam mi sisis syunbase ; sino mi ṉgui'pstamba Espiritu'is syunbase . Y ja ñø'itø'is Cristo'is 'Yespiritu , entonces ji'ndyet Cristo'ise ñe .
45011023	Faith	Y o'ca Israel pø'nis vya'ṉjamyajque'tpa ; Diosis maṉba pyøjcøchoṉyaje como vøjpø cu'yu'aṉmaṉ ndø to'mbase tyøvøcøsi . Porque Diosis muspa pyøjcøchoṉyajque'te .
66014005	Description	ni jujche ja chøcøpø'is sutzcuy . Yøṉdambø ñø'ityajpa Diosis 'yaṉgui'mba po'cscu'is vyi'naṉdøjqui como cøvajcøyajupø pøn cyojaji'ṉ .
44024014	Faith	Pero va'ṉjambøjtzi que øjtzi nø'ijtupø ø va'ṉjajmoṉguy lo que jet nømyajpa que ji'ndyet vøjpø . Pero øtz va'ṉjambapø Dios mismo lo que ø janda tzu'ṉgu'ista'm vya'ṉjamyajupø . Va'ṉja'mbøjtzi mumu tiyø ijtuse jachø'yupø aṉgui'mgu'yomo , y jyachø'yajuse tza'maṉvajcoyajpapø'is .
45013008	Recommendation	U mi ja'ndzay ni iyø , sino hay que va'cø nay mi syundandøjø . Porque o'ca mi suṉba mi ndøvø , nø mi ⁿyaj copujtu aṉgui'mocuy .
66016009	Sin	Y pøn pyoṉbø'yaj pømipø nutzcø'is , y cyø'o'nøyaj Dios porque Diosis cyojtayaj jetse castigo eya cuentata'mbø . Pero ja qui'psvitu'yajø . Ja chacyaj yatzitzoco'yajcuy nø chøcyajuse , ja vyøcotzøcyaj Dios .
66021012	Description	Ijtuna'ṉ pe'tzipø no'tze y ye'ṉupø vyocøvitu'u'is cumguy , y doce it 'yaṉdyuṉ y aṉdyuṉmaye it angeles , y andyuṉmaye it tumdumø Israel'is 'yune'is ñøyita'm jachø'yajupø .
48003013	Grace	Entonces aunque ja ndø yaj coput aṉgui'mguy , Cristo'is tø yaj cotzojcu va'cø jana tø yaj coja'ajtøjø . Ñe'c Cristo yaj coja'ajtøju tø øtzcøtoya , ja tyoya'ṉøtyøjø . Como it jachø'yuse Diosis 'yote : “ Yaj coja'ajtøjupøte aunque iyø yaj ca'tøju cucyøsi ” .
48001013	Sin	Porque mi mandamu'am jujche øjtzi oyuse iti cuando va'ṉjambana'ṉtzi Israel pø'nis vya'ṉjajmocuy . Mi mustamba'm jujche øtz maya'aṉse ⁿyacsutzøcyajpana'ṉtzi tu'myajpapø Dioscø'mø . Maṉbana'ṉ ø ⁿocyajyaje .
66020002	Description	Y ñujcu serpiente , je ya'møcpø tzan . Y jiquete diablo ñøjayajpapø Satanás , y myocs mil amecøtoya .
44008009	Description	Itque'tutina'ṉ tum pøn ñøyipø'is Simón . Más vi'na myus majiquero'ajcuy y 'yangøma'cøyaj Samaria cumgu'yomda'mbø . Ñe'c más myøja'ṉdzambana'ṉ vyin .
50003010	Faith	Así es que más su'ṉbøjtzi ṉgomus Cristo que ni jutipø tiyø ; y va'cø nø'it mismo pømi como jujche Cristo'is ñø'ijtuse pyømi porque visa'u . Y jujche toya'isuse jete , jetse va'cø toya'isque't øjtzi hasta va'cø ca'ø ñe'c ca'use ;
54005022	Recommendation	U mi nombratzøc pronto ni iyø va'cø cyovi'najø'ajø tu'mgucyøsi . Hay que mi a'm vi'na jujchepø pønete . Ø'ca mi nombratzøcpa yatzipø pøn , maṉba mi ṉgojapa't parejo . Cuidatzøc mi ⁿvin va'cø mi yac it cøvajcøyu mi ndzocoy .
56002003	Recommendation	Jetsetique't tzajmayaj tzamyomota'mbø va'cø ityaj vøjø como si fuera Diosisame ñe'ta'm , va'cø jyana cøsujtzøyaj eyata'mbø ; ni va'cø jyana no'tyajø , y va'cø 'yaṉmayaj cøyin vøjta'mbø ote ;
46007038	Recommendation	Y yaj co'tøjcajpapø'is chøcpa vøjø . Pero ji'n yaj co'tøjcajepø'is más vøj chøcpa .
59001022	Recommendation	Pero tzøcø como chambase . O'ca ndø manba y ji'n ndø ndzøqui , entonces ndø aṉgøma'cøpya ndø vin .
43007001	Violence	Jøsijcam Jesús nømna'ṉ vijtu Galilea nasomo , ji'na'ṉ sun vit Judea nasomo , porque Israel pø'nis qui'pscøpoyaju jujche va'cø yaj ca'yajø .
46001030	Grace	Diosis mi yac ijtamu Cristo Jesusji'ṉ y Diosis chamdzi' Cristo va'cø tø yaj qui'psocu'yøyø ñe qui'psocuji'ṉ , y vyø'omo va'cø tø yac put Diosis vi'nandøjqui ; y va'cø tø yac masa'najø , va'cø tø jupyujtamø va'cø tø yac tzø'tyam libre .
43013005	Description	Jøsi'cam Jesusis tyejcøy nø' punchera'omo y nøcøtzo'tzu va'cø cyosche'yaj ñøtuṉdøvø y va'cø cyømojcayaj cyoso tovayaji'ṉ lo que vajtupøji'ṉ .
44022004	Violence	Øtz ⁿyacsutzøcyajpana'ṉtzi vya'ṉjajmayajpapø'is yøn Jesusis 'yote hasta va'cø yaj ca'yajø . Nucyajpana'ṉtzi , ⁿvatyajpana'ṉtzi pøn y yomo va'cø somyajø .
43007043	Description	Jetse por Jesuspit eyata'm eyata'm qui'pscøpo'ayaj tumdumbø pø'nis .
60005002	Recommendation	Como cyoquenbapø'is borrego pyø'nøyajpa , jetse mitz mi nchambø'nista'm coquendamø Diosis 'yune mitzji'ṉdam ityajupø como cyoquengusye , porque jetøme mi ⁿyoscuy . Coquendamø con gustoji'ṉ , ji'ndyet por obligado ; ji'ndyet tumingøtoya , sino que sunbase mi ndzøcø .
46015056	Sin	Ndø coja'is chøquipit tø ca'pa ; y porque it angui'mguy , por eso sunba ndø tzøc yatzi tzoco'yajcuy , y por eso tø yaj coja'ajtøjpa .
59005004	Sin	Ja mi ṉgoyojyajø yosyajupø mi yoscu'yomo , mi nu'mayaju jyama . Y yøti yosyajupø'is mi yoscu'yomo nø mi ṉgyøva'cøtyamu . Toya pøjcayajpa Dios porque isyajpa toya . Y myøja'ṉombø Diosis 'yaṉgui'myajpapø'is sone angeles , je'is myanu'am jujche nø chajmayaju .
60002001	Recommendation	Por eso tzactam mumu yatzitzoco'yajcuy ; u mi aṉgøma'cø'otyamu , u mi vingøvøjti tzøctam mi ⁿvin cuando mi ndzocoy ji'n vyøjø , u mi aṉsujnatyam mi ndovø'is ni tiyø , uy mi ndopa'o'nøtyam ni iyø .
46007039	Recommendation	It angui'mguy co'tøjcajupø yomo va'cø it jyayaji'n cyeñajpacse'ṉomo . Pero o'ca ca'u'cam jyaya , muspa co'tøjcaj eyapø pønji'n , o'ca syunba co'tojcajø , pero na's va'ṉjajmopyapø pønji'ṉdique't .
55002018	Sin	Lo que je'is 'yaṉmayajpapø ji'ndyet viyuṉbø ote . Nømyajpa que visa'yaju'am ca'yajupø . Jetse yac tocojayajpa veneta'mbø'is vya'ṉjajmocuy .
48005006	Faith	Porque o'ca Jesucristoji'ṉ tø ijtu , o'ca tø seña'øtyøju Israel pø'nis syeñaji'ṉ , ji'ndyet ni tiyø ; y o'ca ja tø syeña'øtyøjø , también ji'ndyet ni tiyø . Pero it pyena va'cø ndø va'ṉjajmø que Cristo'is tø yaj cotzocpa . Y o'ca jetse ndø va'ṉjamdamba viyuṉsye , entonces nay tø sundandøjque'tpa .
58005009	Grace	Y yøti como ji'n chøjcay falta ni ti'is , por eso muspa tø yaj cotzoctam mumu jamacøtoya mumu ndø cøma'nøtyamba'is .
46016001	Recommendation	Yøti ma'ṉbø mi ndzam tumin du'mguy va'ṉjajmocuy tøvøcøtoyata'm . Su'nbøjtzi va'cø mi ndzøctaṉgue'ta jujche aṉgui'myaj øjtzi Galacia nasom tu'myajpapø ndø Comi'ise ñe'ta'm .
49005022	Recommendation	Co'tøc yomo , como mi ṉgøma'nøjatyamba ndø Comi'is 'yote , jetse cøma'nøjacye't mi ⁿjaya'is 'yote .
43008012	Faith	Entonces jøsi'jcam Jesusis 'yo'nøvøjøtzøcyajque't sone pøn ñøjayaju : ― Øtz yac sø'ṉapyapø'is nascøta'mbø'is chocoy . Maṉba'is pa'tøjtzi , ji'n ma it como pi'tzø'omse , sino maṉba it como sø'ṉgø'omse va'cø cyena .
65001017	Recommendation	Pero øtz mi sundambapø chøṉø , jajmutzøctamø mi nchajmatyamupø vi'na ndø Comi Jesucristo'is 'yapostolesis . Mi nchajmatyamu jujche maṉba tucnøm jøsi'cam .
44017025	Grace	Ni jujche ji'n mus ndø cotzoṉ Dios ndø cø'ji'ṉ , porque ni ti'is ji'n chøjcay falta . En cambio ñe'c tø tzi'pa ndø quenguy y tø yac je'pøcpa . Mumu ti tø tzi'pa Diosis .
62005009	Faith	O'ca ndø va'ṉjajmatyamba ti nø chamyaj pø'nis , entonces lo que Diosis chamupø , jet más vøj va' ndø va'ṉjajmatyamø porque Diosise chamuse . Y Diosis cyotzamba que Jesús 'Yunete .
45013014	Faith	Pero nø'ijtam qui'psocuy ndø Comi Jesucristo'is tø tzi'papø , y u mi ṉgui'ps jujche va'cø ndzøc yatzitzoco'yajcuy ndø sisis syunbase .
58011030	Description	Israel pø'nis vya'ṉjamyaj Dios y jetcøtoya ju'mbø'u Jericó cumgu'is ño'tze vyocøvitu'is cumguy , cuando cu'ya'y jama vitcøvitu'yaju'cam .
44019011	Grace	Y Diosis chi' Pablo musocuy va'cø chøc milagro'ajcuy y ji'n ndø isipø tiyø .
43008034	Sin	Jesusis ñøjayaju : ― Viyuṉsye mi nøjandya'mbøjtzi , que o'ca mi ndzøcpa mi ṉgoja , entonces yatzipø mi ṉgui'psocu'is mi obligatzøcpa va'cø mi ndzøc yatzitzoco'yajcuy como si fuera mi yac mozo'ajpa .
62004011	Faith	Tøvø mi sunda'mbøjtzi , o'ca Diosis oy tø sundam jetze , tø øtzta'm sunba va'cø nay tø na sundandøjque'ta tø ne'cta'm .
44002028	Grace	Mi ndø isindzi' ndøvø tuṉ va'cø nu'c pøjipø quengu'yomo , mi ndø yaj casøy vøti mi vi'naṉdøjqui .
54004013	Recommendation	Hasta que mi'nbøjtzi , vejpø'jayajø totojaye tyu'myajumø , pømitzi'yajø y aṉmachi'yajø . U mi jajmbø' va'cø mi ndzøc jetse .
47004008	Description	Aunque jujche yacsutzøctandøjpøjtzi , ji'n ca'tam øjtzi , pujta'mbøjtzi . Ji'n mus ti ndzøctamø , pero ji'nø i'nbøtam ø ⁿvin .
44002013	Description	Pero eyata'mbø'is syijca'yaju nømyaju : ― Tyo'ṉyaj vøti vinu .
66021018	Description	Cumgu'is ño'tze , suñi sø'ṉbapø tzapas namchaji'ṉ tujcu . Pero mero cumguy vøjpø oroji'n tujcu , como suñi popo espejose vidriose .
66015006	Description	Y putyaj masandøjcomo cu'yay angeles ñømiñaju'is cu'yay cuenta castigo . Myesyajpana'ṉ sø'ṉbapø tucu suñi sujpopopø serapø , y cyucpajcøsi vatyajupøna'ṉ oropø vajtocuji'ṉ .
45012014	Recommendation	O'nøtyam Dios va'cø cyotzoṉyaj mi ⁿyacsutzøctambapø'is . O'nøtyam Dios va'cø cyotzoṉyajø , ji'ndyet va'cø yac toya'isyajø .
66001015	Description	Y cyoso tzapas sø'ṉbana'ṉ como cøpoṉupø tø'ngusye , como tø'ṉguy nømdøc ñøpujtøjupø juctyøjcomo . Y 'yote vøti pømi nø'se a'ṉøpya .
43017026	Grace	Y ndzamndzo'tzayaju'mtzi jujchepøt mijtzi , y matøc ndza'ma'ṉøjayajque'te va'cø syu'noyajø jujche mitz mi ndø sunbase , y øtz maṉba it je'is choco'yomoda'm .
45008032	Grace	Y ndø muspa que como Diosis ja tyoyo'ṉøy ñe 'Yune , sino chi'ocuyaju va'cø cya'ø mumu øtzcøtoyata'm , por eso ndø qui'pspa que como Diosis tø tzi'u'am 'Yune , seguropøte que maṉba tø tzi'aṉøtyam aunque tivø .
65001018	Sin	Jajmutzøctamø que je'is mi nchajmatyamu que último tiempo'omo maṉba ityaj maṉba'is cyøsijcøjayaj Diosis ñe' , y maṉba chøcyaj puro yatzipø tiyø como ijtuse gyusto .
45011018	Recommendation	Pero u mi ṉgomo'yu mi ⁿvin o'ca mitz más mi ⁿvyøjø que ji'n mismo Israel pønse . Porque jajmøti que como aṉma'ṉis pyøcpa pyømi vatzicøsi , jetse mitz mbøcpa vøjpø tiyø Israel pøngøsi , Israel pø'nis ji'n ma pyøc vøjpø tiyø mitzcøsi .
47001024	Faith	Ji'ndyet øtz va'cø mi aṉgui'mdamø tiyø va'cø mi va'ṉjamdamø , porque mø'chøqui mi va'ṉjamotyamba'am yøti . Pero su'nbøjtzi va'cø mi ṉgotzoṉdamø va'cø más mi ṉgyasøtyam .
43011001	Description	Ijtuna'ṉ tum pøn ñøyipø'is Lázaro . Oyu ca'e'aje , Betania cumgu'yomna'ṉ ijtu . Mismo cumgu'yom ityajuna'ṉ je'is tyøvø María y Marta .
52004008	Sin	O'ca mi menoschøcpa yøcsepø aṉma'yocuy , como si fuera Dios maṉba mi menos chøqui y ji'ndyet pøn ; Dios tø tzi'papø'is mismo ñe Masanbø 'Yespiritu Santo .
62004002	Faith	Muspa mi ndzi' cuenta o'ca Diosis 'Yespiritu ñø'ijtu porque mumu chambapø'is que Jesucristo pø'naju sispø pønse , jetse chamba Diosis 'Yespirituji'ṉ .
65001008	Sin	Jetseti jic aṉgøma'cø'opyapø pø'nis napasi'øyajpa va'cø chøcyaj yatzipø tiyø vyinji'ṉ . Ji'n cyøna'tzøyaj aṉgui'myajpapø , y cyø'o'nøyajpa myøja'ṉomda'mbø angeles .
60003011	Recommendation	Hay que va'cø mi jamgajpø'ø yatzitzoco'yajcuy y va'cø mi ndzøc vøjø , va'cø mi ṉgui'psme'tz jujche va'cø mi it vøjø mi ndøvøji'ṉ , ni ti qui'pcuy jana mi nø'indø .
51001023	Faith	Pero tiene que va'cø mi va'ṉjamdam vøjø y jana mi ndzactamø mi va'ṉjajmocuy , va'cø jana mi jajmbø'tam lo que ti ndø ⁿjo'ctambapø . Mi nchajmatyandøjupø lo que ti ndø ⁿjo'ctambapø vi'na cuando mi nchajmatyandøju vøjpø ote . Yøṉø vøjpø ote tzamdøju mumu pøngøtoya mumu nasvindumø . Y øjchøṉ Pablo , Diosis cø'vejøjtzi va'cø ndza'maṉvac yøn vøjpø ote .
43008059	Violence	Entonces piṉyaj tza' va'cø pyuṉga'yaj Jesús . Pero Jesús aṉgøvø'nu y tzu'ṉ masandøjcomo , cøt pøngujqui y maṉu .
49004024	Recommendation	Entonces como jomepø tucu ndø mespase , jetse hay que va'cø mi jomeṉgotzøc mi ⁿvin como Diosis syunbase , porque Diosis tø jomecotzøcpa va'cø tø it como ñe'c Diosis syunbase viyuṉsepø masa'najcu'yomo .
66014012	Faith	Por eso tiene que va'cø cyoqueñaj pasencia'ajcuy va'ṉjajmoyajpapø pø'nis ; los que cyøma'nøjayajpapø'is Diosis 'yote y vya'ṉjamyajpapø'is Jesús .
44013030	Description	Pero Diosis yac visa'u ca'yajupø'omo .
43010011	Description	Øtz itpøjtzi como vøjpø borrego coque'nopase . Vøjpø coque'nopapø dispuesto va'cø cyoca' byorrego .
49003002	Grace	Ṉgomo'pøjtzi o'ca mi mandamu'am jujche Diosis tzamdzi'øjtzi myøja'ṉombø yoscuy va'cø mi ndzajmatyam vøjpø ote . Tzamdzi'øjtzi jetsepø myøja'ṉombø yoscuy porque ñe'c Diosis syunu va'cø jetse yac yosa mitzcøtoyata'm .
56003010	Recommendation	O'ca tum pø'nis vye'nbutyajpa vene pøn va'cø ñø'ityaj eyapø qui'psocuy , tzajmayø menac que ji'ndyet vøjpø ti nø chøjcupø . O'ca ji'n myane , yac maṉ emøc .
43010019	Description	Cuando myañaju jujche nø chamuse Jesusis , ja pyarejo vyø'møyaj Israel pø'nista'm . Eyapø'is eya qui'psocuy , eyapø'is eya qui'psocuy .
43003033	Faith	O'ca i'is vya'ṉjajmapya tiyø nø cha'maṉvajcupø , entonces viyuṉgotzøcpa lo que Diosis chamba .
61003014	Recommendation	Por eso mi sundambapø chøṉø , como jetseta'mbø tiyø mi ⁿjo'ctamba , chøcme'tztamø vøjø va'cø mi ijtam Diosji'ṉ , va'ca mi ijtam cøvajcøyupø y jana cojapø cuando minba ndø Comi .
53003001	Faith	Ø mi ndøvøta'm , o'nøtyam Dios para øtzcøtoyata'm va'c mus ndzambojyatyamø ndø Comi'is 'yote aunque juti , y va'cø pyøjcøchoṉjatyøj Diosis 'yote como vøjpø tiyete , jujche mitz mi mbøjcøchoṉdamuse vi'na .
47004014	Faith	Porque ndø mustamba que Diosis yac visa'u ndø Comi Jesús cuando ca'u'jcam . Y como yac visa' Jesús , jetseti Diosis maṉba tø yac visa'taṉgue'te porque tø øtz tø tumø tzøctam jetji'ṉ . Y tu'mbac mitzji'ṉ maṉba tø nøtøjcøtyam Diosis vyi'naṉdøjqui .
59005014	Recommendation	O'ca ijtu ca'epø mijtzomda'm , yac vejayaj covi'najøpø va'ṉjajmocuy tyøvø va'cø 'yo'nøyaj Dios ca'epøcøtoya y va'cø cojtayaj aceite ca'epø ndø Comi'is ñøyicøsi .
44007023	Description	” Cuando Moisés ta'n cuarenta ame , qui'psminu va'cø tyu'ñaj Israel pøndøvø .
44023027	Violence	Ñucyaj Israel pø'nista'm yøṉ pøn y mana'ṉ yaj ca'yaje . Y øtz ṉgønu'cøjtzi vøtipø soldadoji'ṉ va'cø ⁿyaj cotzoca , cuando musøjtzi que romano pønete .
44019029	Description	Jetse tumø cumguy so'natejyaju , ñucyaj Caiyo y Aristarco , Macedonia nasomda'mbø , Pablo'is ñøtuṉda'm , y ñømaṉyaju . Tumøpø qui'psocuji'ṉ poyetøjcøyaju opamø tu'mnømi .
44003014	Sin	Mijtzi ja mi sundamø va'cø syombø'tøj masanbø y vøjpø pøn ; en cambio yaj ca'opyapø mi sundamu va'cø mi yac sombøjatyandøjø .
44015009	Faith	Diosis parejo chøcyaj jetji'ṉ y tø øtzji'ṉ , porque yaj cøvajcøyaj chocoy vya'njajmocupit .
46011028	Recommendation	Jetcøtoya tiene que va'cø ndø jajme'tzpø' ndø coja ; y jetse va'cø ndø cø's pan y va'cø ndø to'ṉ vaso'ombø .
46015058	Faith	Por eso ø mi va'ṉjajmoṉguy tøvø mi sundambapø øjtzi , va'ṉjajmotyam mø'chøqui , nunca u mi jajmbøtam mi va'ṉjajmoṉguy . Mumu jamase tzøctam más vøti ndø Comi'is yoscuy , porque mi mustamba que ji'n comequec mi yosatyame ndø Comi .
46004016	Recommendation	Por eso øjtzi mi va'ṉgatya'mbøjtzi mi mbasencia'ajcutya'm va'cø mi yaj copujtamø como øtz ndzøcpase .
46001021	Faith	Porque vøjpø qui'psocuji'ṉ Diosis cyoqui'psu que más vøjø va'cø jana ndø comus ñe'c Dios ndø ne'c ndø qui'psocuji'ṉ tø nascøsta'mbø'is . Aunque nascøspø pø'nis cyomo'yajpa que Diosis 'yote jovi tzametite , pero Diosis cyoqui'psu que vøj va'cø tø cotzoctamø o'ca ndø va'ṉjajmandyamba ñe' 'yote cuando tza'maṉvajcatyøjpa .
60003001	Recommendation	Jetsetique't mijtzi mi ṉgyo'tøc yomo'is , cøna'tzøtyam mi ne' ⁿjaya , y vøj ijtamø je'is vyi'naṉdøjqui . Y entonces vene pøn ji'n cyøma'nøjayaje'is Diosis 'yote , maṉba vya'ṉjajmoyaje cuando isyajpa que vøj mi itpa , aunque ni ti ji'n mi ndzajmaye .
47005020	Recommendation	Jetcøtoya Diosis cø'vejta'møjtzi Cristo'is ñøyicøsi , como que Diosis cø'vejta'møjtzi mitzcømø va'cø mi o'nøndyam vøjø Diosis ñøyicø'mø . Mi ⁿnøjandya'mbøjtzi Cristo'is ñøyicøsi : Pøjcøcho'ṉdamø Dios vøj va'cø mi ijtam jetji'n .
44002024	Description	Pero ca'u'jcam , Diosis yac visa'u , porque ja mus chø'y ca'upø .
59002007	Sin	Y ricu'is cyø'o'nøyajpa Cristo'is vøjpø ñøyi mi nø'ijtatyamupø .
54003003	Description	va' jyana no'ta , va'cø jyana quipcumye'tza , va'cø jana aṉsun tumin , va'c ñømaṉjay vøti pasencia , va'cø jana onguipø , va'cø jana 'yaṉsun aunque tiyø .
43004014	Grace	Pero o'ca mi ndo'ṉba nø' øtz ndzi'papø , nunca ji'nam maṉ mi ⁿyo'ctøtz nunca , pero nø' øtz ndzi'papø maṉba vome mi ndzoco'yomo va'cø mi ṉgyen mumu jamacøtoya .
62002005	Faith	Pero o'ca ndø tzøjcapya Diosis 'yote , entonces ndø sunba Dios viyuṉse como ñe'c Diosis syunbase , y jetse ndø mustamba que viyuṉsye Diosji'ṉ tø ijtamu .
66016013	Description	Y entonces ⁿisøjtzi tu'cay yatzi'ajcuy nacse queñajpapø . Tum nømna'ṉ pyujtu serpiente'is 'yaṉnaca'omo , tum nømna'ṉ pyujtu na'ṉchaṉbø copø'nis 'yaṉnaca'omo , y tum nømna'ṉ pyujtu sutzpapø tza'maṉvajcopyapø'is 'yaṉnaca'omo .
59002008	Recommendation	O'ca viyuṉse mi ndzøctamba más myøja'ṉombø aṉgui'mocuy como ijtuse Diosis 'yote jachø'yuse , mi ndzøctamba vøjø . Más myøja'ṉombø aṉgui'mocuy nømba : “ Sun mi ndøvø como mi sunbase mi vin ” .
47004005	Faith	Porque øtz ji'n ø vejpø'tam ø ⁿvin jujchepø pønda'm chøṉø , sino øtz vejpø'tamba Jesucristo que jej ndø Comite . Y øjchøṉ mi ndø coyospata'm Jesuscøtoya .
46015033	Recommendation	U mi yac aṉgøma'cøtyam mi ⁿvin . Porque nømnømbase , “ O'ca tumø'om tø vijtamba yatzipø ndø tøvøji'ṉ , entonces ndø yac tzacyajpa vøjpø ndø costumbreta'm ” .
58013020	Grace	Diosis tø yac itpa vøjø y je'is yac visa ndø Comi Jesucristo cuando ca'ujcam . Jiquete myøja'ṉombø cyoquenbapø'is tø øjtzi como borregose , porque je'is ñø'pinji'ṉ tujcu jomepø contrato ji'n yajepø nunca . Y como contratatzøjcuse , jetse yac visa' Cristo Diosis .
50001027	Recommendation	Pero de todos modos hay que con ganas va'cø mi ndu'ṉajtamø como jujche ijtuse Cristo'is vøjpø 'yote . Jetse o sea minba mi ndu'nistame , o sea ya'yi ijtu'ctzi , øtz su'ṉbø musø que nømdi mi seguitzøctam vøjpø tiyø tumbø qui'psocuji'ṉ . Su'nbø musø que parejo mi ndumø chocopit nø mi ṉgøquiptam vøjpø øte ndø va'ṉjamdambapø .
46006014	Grace	Diosis yac visa ndø Comi , y jetseti øtz maṉba tø yac visa'taṉgue'te ñe myusocuji'ṉ .
55001006	Recommendation	Cuando øtz ṉgojtø ø ṉgø' mitzcøsi y o'nø'yøjtzi Dios , entonces Diosis mi ñchi'u qui'psocuy va'cø mus mi ndzøc Diosis yoscuy . Por eso mi jameminba va'cø mi ⁿyosa mi ndumø tzocoy jujche Diosis mi ñchi'use qui'psocuy .
60004006	Grace	Por eso también ca'yajupø o tzajmayajtøj vøjpø ote , va'cø mus itø je'is 'yespiritu como Dios ijtuse , aunque cya'ø syis como pøn ca'yajpase porque cyøme'chajtøju cyojaji'ṉ .
46007023	Recommendation	Mijta'm coyojacøs mi juñdyam ndø Comi'is . Por eso o'ca pø'nis ji'n sun mi yac yosay Dios , u mi ṉgøma'nøy je pøn .
46010010	Recommendation	Ni u mi ñømu que ji'n vyøj nø chøjcuse Diosis , jujche vene'aṉbøn nømyajuse jicsye'c ; y yaj ca'aṉdocoyaju Diosis cyø'vejupø angelesis .
47002017	Faith	Otz ji'n mojtam Diosis 'yote sutziji'ṉ jujche chøcyajpase vøti eyata'mbø'is tumingøtoya , sino tumø tzocoy ndzamda'mbøjtzi como Diosis cø'vejtamuse . Ndzamdamba Diosis vyi'naṉdøjqui como Cristoji'ṉ yostambase .
45015001	Recommendation	Entonces ndø va'ṉjambapø'is mø'chøqui ndø Comi hay que va'cø ndø cotzoṉdam motzi va'ṉjajmopyapø , y ji'ndyet va'cø ndø tzøc lo que ndø ne'c ndø sunbase ndzøctamø .
50002024	Faith	Pero øtz ṉgui'pspøjtzi que ndø Comi'is ma'ṉba mi yac tu'nistam pronto ø ne'ṉgø .
66007001	Description	Jøsi'cam ⁿisque't øjtzi macscuy angeles te'ñajupø macsyaṉguin nascøsi . Je'is ya'inducyaj aunque jut tzu'ṉbapø sava yøqui jeni popyapø nasvindumø va'cø jana poy ni ti sava ; ni nascøsi , y ni majromo , y ni cuy va'cø jana yac micsø .
60004003	Sin	Porque cøjtupø tiempo'omo mi ndzøjcocøjtambana'ṉ yatzipø tiyø lo que ji'n vya'ṉjamyaje'is Dios syuñajpase . Jic jama'omo mi ndzøctambana'ṉ tococuy , mi myøndzi nø'ijtambana'ṉ yomo , mi ndzoctambana'ṉ ji'n vyøjpø sø'ṉajcuy , mi ndo'ṉgocøjtambana'ṉ tzoy , mi ṉgyu'tcomø'ndambana'ṉ , y ndzøctambana'ṉ tza'ajcupø tzøqui cuando mi va'ṉjamdambana'ṉ mi ṉgomi chøquita'm .
66011005	Violence	Y o'ca aunque i'is syunba yacsutzøcyajø metzcuypø testigos , testigosis 'yaṉnaca'omo putpa juctyøc y pyoṉbø'yajpa 'yenemigo . Así es que o'ca aunque i'is syunba yacsutzøcyajø , jetse maṉba poṉga'tøji .
44023005	Recommendation	Pablo nømu : ― Tøvøyta'm , ji'na'ṉø nø musu o'ca møja'ṉombø panete , porque yøcse jachø'yupøte : “ Uy mi yandzicotzøc mi ṉgumguy covi'najø ” .
66022015	Sin	Pero ji'n ma tøjcøyaj jeni ji'n vya'ṉjajmoyajepø ; ni ji'n ma tøjcøyaj yosyajpapø yatzipø espirituji'ṉ ; ni ñø'ityaju'is møtzi yomo , ni yaj ca'oyajpapø , ni cyøna'tzøyajpapø'is comi chøqui , ni syunba'is aṉgøma'cø'ocuy va'cø ñøyosa ; ni jutipø jetseta'mbø ji'n ma tøjcøyaj je cumgu'yomo .
66002014	Sin	Pero vene'csye'ṉomo ji'nø vø'møyi mi ndzøctambase , porque ijtu mijtzomda'm vya'ṉjajmayajpapø'is Balaa'mis 'yaṉma'yocuy . Ya'møc je Balaa'mis yach aṉgui'm Balac va'cø yaj cojapa'tyaj Israel pønda'm . Yac vi'cyaj sis yaj ca'yajupø comi chøquicøtoya , y yach aṉgui'myaju va'cø myøtzi nø'ityaj yomo .
53001003	Faith	Ø mi ndøvøta'm , tiene que va' nøjmatya'møjtzi Dios yøscøtoya para mitzcøtoyata'm mumu jama . Jetse vøjø va'cø ndzøctamø porque más mø'chøqui mi ⁿvya'ṉjajmondyamba y más vøj mumu mitz nø mi na syungo'ndandøju .
46012002	Sin	Mi mustamba que vi'na cuando ja mi va'ṉjamdamø'ctøc ndø Comi , eyapø qui'psocuy mi ñchi'tam yatzita'mbø espiritu'is va'cø mi va'ṉjamdam umata'mbø comi tzøqui .
49005025	Recommendation	Jaya'sta'm , sun mi ne' mi yomo jujche Cristo'is syunuse ñe' pyøn va'njajmoyajpapø , y chi'ocuyaj vyin va'cø cyoca'yajø ,
45012017	Recommendation	O'ca tumø mi ndøvø'is mi nchøjcapya mal , u mi ndu'mbajcajtamu . Pero tzøcme'tzamø vøjpø tiyø va'cø mi ndzøctam mumu pø'nis vyi'naṉdøjqui .
60005006	Recommendation	Por eso menos chøctam mi ⁿvin pømi'øyupø Diosis cyø'omo , y cuando nu'cpa hora , je'is manba mi yac møja'ṉo'majø .
44014017	Grace	Pero Diosis siempre yac isyaj aunque iyø que ti chøjcu va'cø myusyaj jujchepøte ñe'c Dios ; porque tø tzi'tamba vøjpø tiyø . Para tø øtzcøtoya yaj quecpa tuj , vøti yac itpa vøjpø cosecha , y aunque ti cu'tcuy tø cojtatyamba va'cø casøtyam ndø tzocoy .
54003011	Recommendation	Jetseti cotzo'ṉoyajpapø'is yomo'is tiene que va'cø ñø'ityajque't respeto va'cø jana undzamyajø , va'cø jana cyu'tcocøtyajø , va'cø chøcyaj vøjø mumu aunque jujchepø yoscuy .
66002021	Sin	Øtz ⁿjo'cpana'ṉtzi va'cø qui'psvitu je yomo'is , va'cø jana chøc jetsepø yatzitzoco'yajcuy . Pero ja syun qui'psvitu'ø .
44012020	Description	Herodesis nømna'ṉ qui'sayaj Tiro y Sidón cumgu'yomda'mbø . Pero Tiro y Sidón cumgu'yomda'mbø'is chøcyaj acuerdo va'cø man 'yo'nøyaj Herodes . Amigo'ajyaj Herodesis tyøjcom aṉgui'mbapø ñøyijø'is Blasto va'cø cyø'oñajø Herodescøsi , va'cø vya'cayajø va'cø jana quipyaja'am , porque yøṉø cumgupyø'nista'm opyana'ṉ pyøcyaj cu'tcuy aṉgui'mbapø'is ñasomo .
43008049	Sin	Jesusis 'yaṉdzoṉyaju : ― Øtz ja ñøc'ijtøy yatzi'ajcu'is . Sino que øtz vøṉgotzøcpa ø Janda , pero mitz ji'n mi ndø vøṉgotzøctame .
43006018	Description	Entonces pocho'tz pømi sava y syujcølapslapsvøy nø' .
45008018	Faith	Porque ṉgui'psøjtzi que jujche tø toya'ispase yøti ji'ndyet cuenda , porque jøsi'cam maṉba ndø istam Cristo'is myøja'ṉo'majcuy , y jet ndø sunba aunque tiene que va'cø tø toya'isø yøti .
62002012	Grace	Ø mi unenda'm , nø mi ⁿjajyandyamu mijtzi porque Diosis mi ⁿyaj cotocojatyamu'am mi ṉgojata'm por Jesucristo'is ñøyicøsi .
55001009	Grace	Diosis tø yaj cotzojcu ndø cojapit . Y Diosis tø vejayu va'cø tø it masanbø . Tø yaj cotzojcu porque ñe'c Diosis jetse syunba chøcø y tø toya'ṉøyu , ji'ndyet porque nø ndø tzøjcu aṉcø vøjpø tiyø . Antes que chøc nasacopac , ijtuna'ṉ Diosis qui'psocuy va'cø cyø'vej Cristo Jesús , porque ne'c Diosis tø toya'ṉøyu .
43019006	Violence	Cuando isyaju pane covi'najø'sta'm y soldado'sta'm , vejtzo'chaju : ― ¡ Ma'møy cruzcøsi ! ¡ Ma'møy cruzcøsi ! Pilato'is ñøjayaju : ― Pues mitz nømaṉdamø y ma'møtyam cruzcøsi mi ne'cta'm , porque øtz ni jujche ja mbya'tay cyoja .
60001010	Grace	Je cotzojcuy con ganas mye'chajpana'ṉ ya'møcpø tza'maṉvajcoyajpapø'is . Cyø'aṉgøva'c mye'chajpana'ṉ va'cø cyønøctøyøyajø . Aunque ja cyønøctøyøyajøna'ṉ , pero cha'maṉvacyajpana'ṉ jujchepø vøjpø itcuy mi mbøjcøchoṉdamu'am mijtzi .
63001007	Sin	Porque vijtzo'chaju'am sone aṉgøma'cø'yoyajpapø nascøsi . Nømyajpa que Jesucristo ja pyø'naj como sispø pønse ; jetsepø aṉgøma'cø'yoyajpapøte y jetete qui'sayajpapø'is Cristo .
44024005	Sin	Porque mba'jtam yøṉ pøn que jyorvatzøcpa'is aunque iyø y ñøtzu'ṉbapø'is quipcuy entre mumu ityajuse Israel pøn mumu nasvindumø . Y nazareno va'ṉjajmocuy covi'najøte .
54003016	Grace	Viyuṉsye más myøja'ṉomda'mbøte tiyete lo que Diosis tø yac mustambapø , lo que ti vøjø va'cø ndø va'ṉjamdamø . Yøcse tujcu : Jet istøju que sispø pønete , Espiritu Santo nømu que vøjpø pønete . Angelesis isyaj jic pøn ; tzambotyøju mumu cumgu'yomo jujche oyu iti . Va'ṉjamdøju mumu nasvindumø ; ñømaṉdøj møji tzajpomo .
66016021	Violence	Y pøngøs quec møjapø tzatuj tzajpom tzu'ṉupø tum guintalsye'ṉom jemetzta'mbø , y pø'nis cyø'o'nøyaj Dios porque jetseti yac toya'isyaj tzatuji'ṉ , porque vøti toya'isyaju .
61003013	Faith	Pero øtz nø ndø jo'ctamu jomepø tzap y jomepø nas como Diosis tø tzamdzi'tamuse , jiṉ puro vøjpøta'mbø tiyø maṉba chocyaje jiṉda'mbø'is .
66006014	Description	Y tzu'ṉu tzap , como toto quete'tøjpase , jetse tyujcu , y mumu cotzøc y mumu cucnas cotmaṉdøj emøc .
58010010	Grace	Y jomepø'omo Jesucristo'is chøc Diosis syunbase , tø yac tzø'tyamu masanbø , porque tumnacti mumu jamacøtoya chi'ocuyaj vyin va'cø tø coca'atyam ndø coja .
52001002	Faith	Siempre øtz nøjandyamba Dios yøscøtoya para mumu mitzcøtoyata'm . Mi jajmundzøctamba cuando o'nøndya'mbøjtzi Dios .
66006004	Violence	Y pujtu eyapø caballo tzapaspø . Y pyo'csupø pønis ñø'it aṉgui'mguy va'cø ñøtzo'tz quipcuy nascøsi va'cø jana ijnøm vøjø , va'cø na yaj ca'yajtøjø , y tzi'tøju møjapø espada .
54006001	Recommendation	Lo que ijtupø'is cyomi nascøspø , hay que va'cø cyøna'tzøy ñe cyomi mumu ticøsi ; entonces jetse ni i'is ji'n mus cyø'o'nøy Dios , ni ji'n mus cyø'o'nøy ndø aṉma'yocutya'm .
51003009	Recommendation	Nunca u maṉ mi nø aṉgøma'cøtyandøjø , porque como peca tucu ndø tzacpase , jetse pecapø yach qui'psocuy mi ndzactamu'am va'cø jana mi ndzøctam jetse .
66002020	Sin	Pero it mi ndzøctambase que ji'n ø vø'møy jetse . Porque mi ndzi'tam lugar je yomo Jezabel va'cø 'yaṉma'yoya y va'cø 'yaṉgøma'cøjayaj ø nu'cscuy . Ñøjayajpa va'cø vya'ṉjamyaj lo que ji'ndyet Dios como si fuera tum pø'nis ñø'ityaj møtzi yomo lo que ji'ndyet ñe' yomo , y va'cø vyi'cyaj comi chøquicøtoya yaj ca'tøjupø'is syis . Y ñe'c nømba que tza'maṉvajcopyapø yomote .
48003008	Grace	Y it Diosis 'yote jachø'yupø que vi'na o chamdøji que Diosis maṉba pyøjcøchoṉyaje aunque iyø aunque ji'ndyet Israel pøn o'ca vya'ṉjamyajpa Dios . Jetseti Diosis vi'na o chajmay vøjpø ote Abraham , nømu : “ Porque mitz øtz ma'ṉbø ndzi' yajya'mocuy , y jetcøtoya mumu nascøsta'mbø pønis maṉba pyøjcøchoṉyaj yajya'mocuy ” .
58012005	Recommendation	Parece que mi ⁿjajmbø'tamu'am mi nchajmatyamupø Diosis como 'yunese ; nømu : Ø mi une , tzøjcay cuenda cuando ndø Comi'is mi ṉgyastigatzøcpa ticøtoya nø mi ṉgyastigatzøjcu . Y cuando mi ⁿ'yojnapya , u mi ⁿmyaya'u .
58013017	Recommendation	Cøma'nøtyam mi 'yaṉgui'mdambapø'is y tzøctamø je'is chamyajpapø tiyø . Porque jic aṉgui'myajpa pø'nis nø mi ṉgyoquendamu va'cø vyø'om mi mbyutjam Diosis cuentacøsi . Y jic aṉgui'myajpapø pø'nis tiene que va'cø ñøtzamyaj Diosis vyi'naṉdøjqui jujche mitz ndyu'ṉajtamu . Pero más vøjø o'ca mus cyøcasøyaj mitz ndzøctamu , porque o'ca tiene que va'cø ñømaya'yajø porque mitz ja mi ndzøctam vøjø , jetse ji'n vyøj mitzcøtoya .
44013019	Description	Y Diosis yajyaj cu'ya cøcumgupyø Canaán nasomo , y vye'ndzi'yaj nas Israel pønda'm .
54006003	Faith	Pero o'ca aunque iyø eyati aṉma'yopapø y ji'n vyø'møy vøjpø aṉma'yocuy lo que ndø Comi Jesucristo'is señe , y ji'n vø'møy aṉma'yocuy jujche vøjø va'cø ndø cøna'tzøy Dios ; entonces tzactam jetsepø pøn .
63001010	Recommendation	O'ca minba mi 'yaṉmandyame y ji'n ñømaṉ yøṉ aṉma'yocuy , u mi mbøjcøchoṉdam mi ndøjcomo , ni u mi yuschi'tamu .
47001005	Grace	Como vøti toya'ista'mbøjtzi Cristoji'ṉ , jetsetique't Cristoji'n yajpa vøti ø maya'ṉgutya'm va'cø casøtyam vøti .
65001011	Sin	Pero maṉba toya'isyaje , porque yatzitzoco'yajcuy chøcyajpa como Cai'nis chøjcuse ya'møc . Y porque 'yaṉsuñajpa tumin , por eso chøcyajpa tococuy como Baala'mis chøjcuse ya'møc . Y maṉba ca'yaje como je pøn ñøyipø'is Coré ca'use ya'møc porque ja syun cyøma'nøy aṉguimpapø Moisés .
65001010	Sin	Pero jic aṉgøma'cø'yoyajpapø pø'nis yatzicotzøcyajpa ji'n cyønøctøyøyajepø tiyø , y como tza'ma copø'nis chøcyajpase porque copøne jete , jetseti chøcyajque'tpa jic pø'nis va'cø pya'tyaj tyococuy .
58011007	Faith	Dios vya'ṉjam Noe'is , y jetcøtoya cyøna'tzøyu y chøc møjapø barco va'cø cyotzocyaj yomoji'ṉ y 'yuneji'ṉda'm cuando jø'tpø'nømu . Porque Diosis chajmayu que maṉba toyapa'jnømi aunque ji'ndøc quejepø o'ca jetse maṉba tucnømi . Y jetse queju que ityaj cyoja vøti pø'nis porque ja vya'ṉjamyajø como Noe'is vya'ṉjamuse . Y porque vya'ṉjajmu ti chajmayu , por eso Diosis pyøjcøchoṉu como tø pøjcøchoṉbase o'ca ndø va'ṉjajmba .
58009006	Description	Entonces cuando vøjøtzøcyajtøjumna'ṉ jetse , tøjcøyajpana'ṉ pane tumdum jama vinbatcuy masanbø cuarto'omo va'cø chøcyaj cøna'tzø'yocuy .
44007051	Sin	Entonces mismo Esteba'nis syeguitzøjcu va'cø ñøjayajø : ― Mitz yatzipø ṉgui'psocuy mi nø'ijtamu . Ji'n sun mi ṉgømanøtyam vøjpø tiyø . Como ji'n vya'ṉjajmoyajepø pønse , jetse mi ndzøctamba . Jetse mi ṉgui'satyamba Masanbø Espiritu Santo mumu jama . Jujche chøcyajuse mi janda tzu'ṉgu'is , jetse mi ndzøctaṉgue'tpa .
54001009	Sin	Tø mustamba que aṉgui'mocu'is ji'n ya'inducyaj vøjta'mbø pøn . Pero o'ca it ji'n vyaṉjamyaje'is ni ti angui'mocuy , it ji'n cyøna'tzøyaje'is ni iyø , it ji'n vya'ṉjajmyaje'is Dios , it cojapa'tyajupø pøn , it ji'n suñajepø'is lo que Diosis ñe , it tyopa'o'nøyajpapø'is aunque ti vøjpø , it yaj ca'yajupø'is jyata , o myama , it yaj ca'oyajpapø ,
46005009	Recommendation	Eyapø carta'omo oyu mi ⁿjajyandyame va' jana mi amigo'ajø pøn ñø'ijtupø'is eya yomo .
48001015	Grace	Pero Diosis cyøpi'ṉøjtzi antes que pø'najøjtzi , y veja'yøjtzi porque ñe'c su'nøjtzi .
45007015	Description	Pero ji'nø ṉgønøctøyøyi ti ndzøcpøjtzi . Lo que sunbase ndzøcø , ji'nø ndzøqui ; pero lo que ji'n ø sunise ndzøcø , jetse ndzøcpøjtzi .
61003018	Faith	Y nø'ijta'ṉøtyamø mi ndzoco'yomo vøjpø qui'psocuy Diosis tø tzi'tambase vyø'ajcupit , y comusa'ṉøtyam ndø Comi Jesucristo tø yaj cotzocpapø'is . Ndø Comi hay que va'cø ndø møja'ṉgotzøctamø yøti y mumu jamacøtoya . Amén .
46004010	Description	Aunque i'is como'tya'mbøjtzi que ni ticøtoya ji'nø yostamepø pønda'm chøṉø , porque øtz yosta'mbøjtzi Cristocøtoya . Pero mijtzi aunque i'is mi ṉgyomo'tyamba que mi mustamba viyuṉse ndø Comi'is 'yaṉma'yocyuy . Como'tya'mbøjtzi øtz ja it ø mbømita'm , pero mitz mi mbyømi'øtyamupøte . Mitz ṉgyøna'tzøtyandøjpapøte , øjtzi qui'tzcu'yajtandøjupø chøṉø .
60005009	Faith	Pero coquiptam mi ⁿvin , mi ndumø tzocoy va'ṉjam ndø Comi cuando diablo'is mi ñuctando'pa . Jajmutzøctamø que jetseti nø toya'isyajque't mi va'ṉjajmocuy tøvø mumu nasindumø ityaju .
51003022	Recommendation	Mi ṉgyoyospa'is , cøna'tzøtyam mi ṉgomi nascøspø mumuticøsi . O'ca maṉba aṉcøti mi 'ya'me maṉba mi ⁿyose , jetse ji'n vyøjø ; sino aunque jana maṉ mi 'ya'mø , tzøcø mi ñchajmayuse . Jetse tzøctam mi ndumø tzocoy aṉgui'mbase nascøspø mi ṉgomi'is porque mi ṉgøna'tzøpya aṉcø Dios , aunque pø'nis jana mi isø .
66017012	Description	” Y mi ⁿisuse je majcay vaja , jetete majcaṉbøn aṉgui'myajpapøte ; ja pyøjcøchoṉyajøpø'støc 'yaṉqui'mguy , pero maṉbapø'støc pyøjcøchoṉyaje tum horatim va'cø 'yaṉgui'myaj copønji'ṉ .
46002012	Grace	Pero øjta'm ja ndø mbyøjcøchoṉdam nascøspø pø'nis myusocuy , sino ndø pøjcøchoṉdamu Espiritu Diosis cyø'vejupø . Diosis tø tzi'tamba 'Yespiritu va'cø tø yaj cønøctøyøtyamø lo que tø tzi'tamba ñe' syu'nocupit .
59005001	Recommendation	Mijtzi ricuta'mbø'is , cøma'nøtyamø ti ma'ṉbø mi ndzajmatyame . Vo'tamø y vejtamø porque maṉba mi mba'jtam toya .
66002010	Recommendation	U ña'tztam je toya maṉbapø mi istame . Pues viyuṉse vene'aṉbøn mijtzomda'mbø maṉba yac somyajtøji yatzi'ajcu'is va'cø mi nchøjquistandøjø . Y maṉba mi ndyoya'istam majcay jama . Pero va'ṉjamdam vøjø aunque mi yaj ca'tandøjø , y øtz ma'ṉba mi ndzi'tam quenguy como tyonbapø'is møtzi yac mesyajpa corona tzøqui .
54006011	Recommendation	Pero mitz Diosise yoscuy ndzøjcapyapø'is , pojyayø yø'csepø tiyø va'c maṉ mi ndzøc vøjpø tiyø , Dios va'cø mi ngøna'tzøyø , va'cø mi vya'ṉjajmoya , va'cø mi sun Dios y aunque iyø , va'cø mi nømaṉ pasencia y u mi maṉ møja'ṉdzøc mi ⁿvin .
59005005	Sin	Mi ndzøctamba mi ṉgusto y mi omba ijtamba nascøsi . Como vacas tzaṉga'ajpase va'cø yaj ca'tøjø , jetse mitz nø mi nchaṉga'ajtamu pero maṉba mi ṉgya'tame .
66004004	Description	Y aṉgui'mba'is pyo'cscuy itcøvitu'yaj veinticuatro po'cscu'is , y po'cscu'yomo po'csyaj veinticuatro tzambøn , cøyin popo tucu myesyaju , y myesyaj orota'mbø corona cyopajcøsta'm .
66018007	Description	Como jujche o myøjatzøc vyin ñe'cø , como jujche nascøspø ricu'ajcuy o yac tzi'ṉi , jenche'ṉomo yac toya'isque't ñe'cø , y yac vo'a . Porque nømba choco'yomo : “ Yø'c po'cs øjtzi como aṉgui'mba'is yomose ; øtz ji'nchøṉ yaṉbac ; øtz nunca ji'n ma toyapøqui ” . Jetse nømba Babilonia cumguy .
60003007	Recommendation	Jetsetique't mi ⁿjyayambø'nista'm , vøj ijtam mi yomoji'ṉ , vøjpø qui'psocuji'ṉ . Cotzoṉdamø porque yomo más mochi , ja ñø'it pømi como pønse . Pero parejo maṉba mi mbøjcøchoṉdam quenguy Diosis vyø'ajcupit , tanto yomo tanto pøn . Y o'ca jetse vøj mi ijtamba mi yomoji'ṉ , Diosis maṉba mi nchi'tam ti mi ⁿva'ctamba .
54002012	Recommendation	Yomo ji'nø ndzi' permiso va'cø 'yaṉmayaj pøn , ni va'cø jana 'yaṉgui'myaj pøn , sino va'cø vyøṉneyø .
46001009	Faith	Lo que Diosis chambase que maṉba tø tzi'i , tø tzi'pati , ji'n tø aṉgøma'cøyi . Diosis mi ⁿvyejañdyamba ndø tøvøse va'cø mi ñø'ijtam je'is 'yune'is ndø Comi Jesucristo'is .
48005013	Recommendation	Porque mijtzi ø mi ndøvøta'm , Diosis mi vyejandyamu va'cø mus mi ndzøctam mi sunbase , pero u mi ṉgui'psu o'ca muspa mi ndzøctam yatzipø tiyø mi sisis syunbase , sino va'cø mi na ṉgotzoṉdaṉdøjø porque mi na syundandøjpa .
59002012	Recommendation	O'ca ndø sunba ndø tøvø como tø aṉgui'mdamuse Diosis , entonces muspa ndø tzøcø sunbase ndø tzøcø ndø ne'ṉgø , pero maṉba tø cøme'tztandøji o'ca ndø ndzøctamuti tø aṉgui'mdandøjuse . Por eso muspa mi vejvejnetyamø y muspa mi ndzøctamø como tø aṉgui'mdamuse Diosis .
46012005	Faith	Itque't eyata'mbø yoscuy , pero tumbø ndø Comi'isti tø tzi'tamba .
45009005	Description	Peca pø'nis chacyajupø 'yuneta'mete ; y Israel yomocøs pø'naju Cristo sispø pønse . Jiquete Dios aṉgui'mbapø mumuticøsi ; hay que va'cø ndø vøṉgotzøc Dios mumu jamacøtoya . Amén .
47001006	Description	Pero cuando øtz istamba toya , mitzcøtoyata'mete ; va'cø yajandyam mi maya'cutya'm y va'cø mi ṉgyotzoctamø . Jetse muspa mi ndondam vøpøpit mi ndoya jujche øtz ndondambase toya . Y cuando Diosis yajatyamba ø maya'ṉgutya'm , es para va'ca yajque'tati mi maya'cutya'm , y va'cø mi ṉgyotzoctamø .
47001021	Faith	Y mitzji'ṉ mismo ñec Diosis tø tzi'tamba qui'psocuy mø'chøqui va'cø ndø va'ṉjamdam Cristo . Y mismo ñe'c Diosis tø cøpiṉdamu vyingøtoya .
44010015	Recommendation	Y menajcomo myangue't ote ñøjayupø : ― Lo que Diosis cyotque'tuse aṉgui'mguy va'cø ndø vi'cø , u mi ñømu que ji'ndyet vyøjpø tiyø .
66018009	Sin	Y nascøsta'mbø aṉqui'mba'is , cuando isyajpa nø qui'mu joco nømøme pyoṉbø' cumguy , maṉba cyøvo'yaj cyøvejyaj cumguy porque jetji'ṉ o chøcyaj yatzitzoco'yajcuy como si fuera va'cø møtzi nø ityaj yomo , y o ityaj vøjø como ricuse .
43014023	Faith	Jesusis 'yaṉdzoṉu : ― I'is su'nbøjtzi , cyøna'tzøpya lo que øtz ndzambase . Y ø Janda'is maṉba suni jicø pøn sunbapø'is øjtzi . Y øtz ma'ṉbø mindam ø Jandaji'ṉ va'ṉjajmopapø pønji'ṉ va'cø ijtamø .
62004010	Grace	Tzi'tam cuenta jujche viyuṉsye tø sundambase Diosis . Aunque tø øtzta'm ji'na'ṉ ndø sundam Dios ; pero ñe'c Diosis más tø sundam tø øtzta'm . Y cyø'veju 'Yune va'cø min cya'ø cruzcøsi va'cø yac tzu'ṉay ndø coja .
62001007	Faith	Pero o'ca tø itpa sø'ṉgø'omse como Diosis chøcpa aunque tiyø sø'ṉgø'omse vøjø , entonces tumbø qui'psocuji'ṉ nay tø nø'ijtandøjpa vøjø como tumbø tøvøse , y Diosis 'yune Jesucristo'is ñe' ñø'pi'nji'ṉ tø yaj cøvajcøpya mumu ndø cojaji'ṉ .
48004007	Grace	Por eso ji'name mi ṉgyoyosepø , sino Diosise mi 'yune . Y como Diosis mi 'yune , entonces maṉba mi mbøjcøchoṉ Diosise ñe Cristoji'ṉ .
58001008	Faith	Pero cuando ndø Janda Diosis chamu jujchete 'Yune , ñøjayu : Mijtzømete Dios ; mitz maṉba mi 'yaṉgui'mi mumu jamacøtoya . Maṉba mi 'yaṉgui'm vøjø , maṉba mi ndzøc vøjpø aṉgui'mguy .
43010033	Sin	Entonces Israel pø'nis 'yaṉdzoṉyaju ñøjayaju : ― Ji'ndø porque mi ndzøcpa aṉcø vøjpø yoscuy sunba mi mbu'ṉga'tamø , sino porque Dios mi ṉgø'o'nøpya . Mitz mbyøndite y mi ⁿDioscotzøcpa mi ⁿvin .
66014011	Description	Y maṉba qui'm mumu jamacøtoya juctyøc joco mientras que juctyøjcomo nø tyoya'isyaju , y nunca ji'n ma sapøcyaje tzu'ji'ṉ jamaji'ṉ cyøna'tzøyajpapø'is na'nchaṉbø copøn y cyøna'tzøyajpapø'is copø'nis chøqui , o marcatzøcyajupø copø'nis ñøyiji'ṉ .
47004001	Faith	Jetøcoya nunca ji'n yaj ø nganas va'cø yostamø , porque Diosis tzi'upø'is yøṉ yoscuy , y je'is tø cotzoctamba ñe' vyø'ajcupit .
58013006	Faith	Por eso jetcøtoya jana na'tzcuy muspa tø nømø : Cotzo'ṉbø ndø Comi'is ; por eso ni jujchepø pøn ji'n ma na'ndzøjtzi o'ca ti sunba tzøjcayø .
45014003	Recommendation	O'ca mitz ⁿvi'cpa mumu tiyø , u mi menoschøc mi ndøvø porque je'is ji'n vyi'c mumu tiyø . Y mitz o'ca ji'n mi ⁿvi'c mumu tiyø , ji'n mus mi ñømø que mi ndøvø cojapa'tpa porque vyi'cpa mumu tiyø . Porque Diosis pyøcøchoṉu vyi'cpapø'is mumu tiyø .
45015005	Grace	Pues Diosis tø cotzoṉba va'cø ndø ton algo y tø cotzoṉba va'cø jana tø maya'ø . Por eso su'nbøjtzi ñe'c Diosis va'cø mi ṉgyotzoṉdamø va'cø tumø qui'psocuy mi nø'ijtamø jujche syunbase Cristo Jesusis ;
58007027	Description	Pero je eyata'mbø myøjaṉombø pane'is jyo'pit jyo'pit yaj ca'yajpana'ṉ pø'nøcuy para ñe cyojacøtoyata'm y jøsicam jetseti chøcyajque't eyata'mbø pø'nis cyojacøtoya . Pero ji'n pyena Jesusis va'cø chøc jetse . Porque Jesusis tumnactite chi'ocuyaj vyin va'cø cya'ø , ja cya'ø jana tumnac .
62003017	Sin	Pero o'ca it ñø'ijtu'is vøti nascøspø tiyø va'cø it vøjø , y 'ya'mba tyøvø ja ñø'itø'is ni cu'tcuy ni tucu ni tiyø , y ji'n tyoya'ṉøyi ; entonces ¿ jujche muspa ñømø que syunba Dios choco'yomo ? Porque ji'n syun Dios .
47005008	Faith	Y ji'n tø na'tze y más sunba ndø ndzacto'a yøṉ coṉña va'cø ndø nøndumø it ndø Comi , como si fuera tumbø tøjcomse .
60002011	Recommendation	Øjchø mi va'ṉjajmocuy tøvø , vøti mi sunda'mbøjtzi . Y como usyaṉ horati mi ṉgyendamba , nascøs mi ijtamu como vitise , y como emøcpø cumgu'yombøse ; porque mero ndø cumguy tzajpomete . Jetse mi ndzajmatyamba va'cø jana mi ndzøc yatzipø tiyø mi sisis syunbase , porque jetse va'cø mi ndzøcø , es como si fuera mi ⁿvin nø mi nøṉguijpu . Y jetse tø tocopya .
60002017	Recommendation	Tzøc vøjpø tiyø aunque icøtoya , suñajø ndø va'ṉjajmoṉguy tøvø , cøna'tzøtyam Dios , tzøc vøjpø tiyø møja'ṉ aṉgui'mbapøcøtoya .
44007025	Description	Moisesis nømna'ṉ cyomo'yu que tyøvø'is maṉbase cyønøctøyøyaje que Diosis cyø'vej ñe'c Moisés va'cø yaj cotzocyaj Israel pønda'm . Pero Israel pø'nis ja cyønøctøyøyajø .
50003002	Violence	Tzøctam cuenda jana mi aṉgøma'cøtyam pø'nis tuyise chøcyajpapø'is yatzitzoco'yajcuy . Cuendatzøctamø mi ⁿvin jana mi aṉgøma'cøtyam yatzita'mbø pø'nis lo que nømyajpapø que Dios yosayajpa , pero ji'ndyet jicø . Cuendatzøctaṉgue't mi ⁿvin jana mi 'yaṉgøma'cøtyaṉgue't sunbapø'is mi ⁿyaj cøvøctam mi ⁿvin va'cø mi syeña'øtyamø .
56001016	Sin	Nømyajpa que cyomusyajpati Dios ; pero cuando ndø ispa lo que chøcyajpase , ndø tzi'pa cuenta que ji'n cyomusyaj Dios . Ityajpa como ji'n ndø vø'møyise y ji'n cyøna'tzøyaj ni iyø , y ni ti ji'n mus chøcyaj vøjø .
45010002	Faith	Øtz muspa ndzamø que Israel pø'nis vøti chøcyajpa conocscuy y jyajmutzøcyajpa Dios , pero ji'n cyønøctøyøyaje jujche syunbase Diosis .
47001004	Grace	Cuando toya'ista'mbøjtzi , Diosis yajapya ø maya'ṉgutya'm . Entonces cuando eyapø pøn toya'isyajpa , øtz muspa ⁿyajayaj myaya'cuy como Diosis yajayuse ø maya'ṉguy .
55002015	Recommendation	Pømi tzi' mi ⁿvin va'cø mi it Diosis syunbase , como yospapø pønse lo que chøcpa'is vøjpø yoscuy , y jetse ji'n maṉ cha'ajcu'yaje , tza'maṉvac vøjø viyunsyepø ote .
53002004	Description	Je'tis maṉba más myøja'ṉdzøc vyin , y maṉba qui'sayaj mumu lo que ndø nøjandyambapø Diosete , y mumu lo que cyøna'tzøyajpapø maṉba qui'sayaje . Jic pøn maṉba po'cs Diosis tyøjcomo como si fuera Diosete . Maṉba nømi : “ Øtz Dios chøṉø ” .
49006004	Recommendation	Y mi jyanda'sta'm , u comequecti tzøjqui'sca'tam mi une ; va'cø jana ñø'it qui'syca'cuy mumu jama . Sino que yac tzocyajø vøjpø aṉgui'mocu'yomo y 'yaṉgui'myaj ndø Comi'is tyu'ṉomo .
45008037	Grace	Mumu jetsepø ti ndø ndonba y ijtutøc más ø mbømi porque it i'is tø sunba .
44026014	Violence	Quecpø'ta'møjtzi nasomo mu'maṉgø'tya'm y ma'nø tum ote nø o'nøtyøjupø Israel pø'nis 'yote'omo . Nømu : “ Saulo , Saulo , ¿ ti'ajcuy nø mi ndø yacsutzøjcu ? Mi ne'c mi ⁿvin mi yac to'yøpa como copø'nis yac to'yøpa vyin va'cø nejpinduc vi'napø ticøsi ” .
66002009	Sin	Øtz muspøjtzi jujche mi ndzøctambase . Muspøjtzi jujche mi ndyoya'istambase y jujche mi mbyobreta'm . Pero mi ringuta'mbøtite porque mi va'ṉjamdamba Dios . Y muspøjtzi jujche mi ṉgyø'o'nøtyamba nømyajpapø'is que Israel pønda'mete , pero ji'ndyet jicta'm , sino que tu'myajpa va'cø chøjcayaj Satanasis syunbase .
46013006	Faith	Ji'n ndø cøcasøy yatzitzoco'yajcuy , sino viyuṉbø tiyø ndø cøcasøpya .
59001021	Recommendation	Vøti itcomø'nu yatzipø tiyø y møsyaṉda'mbø tiyø va'cø ndø tzøcø , pero tzactam mumu jetseta'mbø tiyø . Yac it mi jajme va'cø mi ndzøc mi aṉgui'mdøjuse . Y jetse pøjcøchoṉdamø Diosis 'yote chamdzajcupø como si fuera nijpuse mi ndzoco'yomo , porque it Diosis pyømi va'cø tø yaj cotzoc ñe'c 'yoteji'ṉ .
46003006	Grace	Como tømbu ndø niptambase y tzø'pya nasacø'mø , jetse øtz mi mdzajmatyamu Diosis 'yote y mi ndzococyøsi mi yac tzø'tyamba . Y entonces como tum nipi ndø ṉgøtejcøpya nø'ji'ṉ y pømipøjcaṉøpya ; jetse Apolosis mi ncha'maṉvajca'ṉøjayu Dios 'yote . Pero como Diosis yac tzocpa nipi , jetse Diosis mi yac pømipøjcaṉøtyamu mi va'ṉjajmoṉguji'ṉ . Así es que øtz o nimbi , Apolosis o ñø'øyi , pero Diosis yac tzoc nipi .
66014008	Sin	Y mingue't eyapø angeles vi'napø angelesis jyøsmø y nømu : ― Yøti jø'ø ; yaju'am Babilonia cumguy . Yøti jø'ø ; je møja'ṉombø cumguy Babilonia yaju'am . Como vinuji'ṉ tø yac no'tpa y tø yac tocopya , jetse Babilonia cumgu'yomdambø'is yac tocoyaj mumu jutpø pøn ; 'yaṉgøma'cøyaju va'cø møtzi ñø'ityaj yomo .
43015014	Recommendation	Mitzta'm øjchøṉ amigota'm o'ca mi ndzøctamba lo que jujche øtz mi aṉgui'mdambase .
62005021	Recommendation	Ø mi unenda'm , coquendam mi ⁿvin u mi ṉgøna'tzøtyamu comi chøquita'm . Amén .
55003006	Sin	Jetseta'mbø pøn nu'cyajpa eyapø'is tyøjcomo y 'yaṉgøma'cøyajpa vø'tøc va'cø mus yac tøjcøyajø . Amigo pøcyajpa yomo ja ityajø'is qui'psocutya'm y sunba chøcyaj aunque jujchepø yatzitzoco'yajcuy .
49004015	Faith	Pero viyuṉbø tiyø ay que va'cø ndø tzajmay ndø tøvø porque ndø sunba ndø tøvø , va'cø más ijta'ṉøy ndø qui'psocuy como tzambø'ñis ñe'se , jetse mumu ti va'cø ndø qui'psa como Cristo'is qui'pspase . Porque como ndø copacji'ṉ ndø aṉgui'mba ndø vin , jetse Cristo'is 'yaṉgui'mba va'ṉjajmoṉguy tøvø como vyinse .
49004003	Faith	Tzi'tam pena va'cø mi nø'ijtam tumbø qui'psocuy Espiritu Santo'is tø tzi'tambase , vøj va'cø mi nay nø'ijtandøjø .
44009005	Description	Y Saulo'is ñøjayu : ― Señor , ¿ ⁿiyø mijtzi ? Y ñe'c ñøjay Saulo : ― Øjchøṉ Jesús , mi ndø mac nøvitpapø . Mismo mi ne'c mi yacsutzøcpa mi ⁿvin como copøn nejpinducpase vi'napø ticøsi .
60003015	Recommendation	sino cøna'tzøtyam Cristo ndø Comi mi ndzoco'yomda'm . Y tiene que va'cø mi ijtam listo mumu jama va'cø mi 'yaṉdzoṉdamø o'ca aunque i'is mi 'yaṉgøva'ctamba jutz nøm mi mustamba que vyøjom maṉba mi mbyujtame . Pero con pasencia vøjpø qui'psocuji'ṉ vøj aṉdzoṉdamø , y cøna'tzøtyam Dios .
44007033	Recommendation	Y ñøjay ndø Comi'is : “ Tzac mi vaṉgasnaca mi mesupø , porque mi nø ñdye'numø cømasa'nøyu nasete .
62002024	Faith	Por eso nø'ijtam mi ndzoco'yomda'm lo que mi ñchajmatyandøju desde que mi mandzo'tzatyamu Diosis 'yote . O'ca lo que mi ñchajmatyandøju vi'na tzø'pa mi ndzoco'yomda'm , mitzta'm ijtamba Diosis choco'yomo y 'Yune'is choco'yomo .
43008051	Faith	Viyuṉsye mi nøjandya'mbøjtzi : yaj coputpapø'is ø onde , nuṉca ji'n ma cya'e .
66020011	Description	Y ⁿisøjtzi møjapø aṉgui'mba po'cscuy y popopø , y je'tom po'csupø . Y je'is vyi'naṉdøjqui tzu'ṉyaj nas y tzap , y ni ti ja chø'y ni juti .
46006013	Recommendation	Cuando tø ospa , ndø sunba cu'tcuy va'cø tø cu'tø ; cuando tø cu'tpa , taspa ndø tzec . Pero cu'tcuy yajpa Diosis y ndø tzec Diosis yajque'tpa . Pero ndø Comi'is chøc ndø coṉña , pero ji'ndet va'cø møtzi nø'it eya yomo , sino ndø Comi'is chøc ndø coṉña vyingøtoya , y ndø Comi'is cuendatzøcpa ndø coṉña .
45006011	Faith	jetsetique't mijtzi qui'psø va'cø jana mi ndzøc mi yandzitzoco'yajcuse ; pero qui'psø que mi ṉgyenbati va'cø mi ndzøctam Diosis syunbase , porque tø tumø tzøjctandøju Cristo Jesusji'ṉ .
47002014	Faith	Nøjapyø Dios yøscøtoya'm , porque mumu jama ndø tonba Cristo Jesusji'n jana tø cojapa'jtamø . Y Diosis tø yac yospa va'cø ndø tzajmayaj mumu pøn aunque juti jujche chøcpa Cristo'is .
62001005	Grace	Jesucristo'is tø aṉmatyamuse que Diosis tø yac sø'ṉatyamba ndø tzocoy . Porque como sø'ṉgø'om ndø ispa mumu tiyø , jetse Diosis tø yac muspa mumu tiyø , y je'is ji'n chøc ni tiyø yatzipø como si fuera pi'tzø'omse .
43006037	Grace	Mumu pøn lo que ndø Janda'is tziyajupø'stzi , maṉba minyaj øtzcø'mø . Y i minba øtzcø'mo , øtz nunca ji'n ma macpø'i ni jujchøc .
58013001	Recommendation	Nay syundandøjø como mi ndøvøse y jetse syeguitzøctamø .
58007025	Grace	Por eso Jesusis muspa tø yaj cotzoc mumu jamacøtoya porque tø yac vø'ajpa Diosji'ṉ o'ca ndø sunba jetse . Porque jet quenba mumu jamacøtoya va'cø tø cø'ondamø Diosis vyi'nomo .
43019015	Violence	Pero jicta'm vejaṉgøtyaju : ― ¡ Yaj ca'ø ! ¡ Yaj ca'ø ! ¡ Yac ma'møtyøj cruzcøsi ! Pilato'is ñøjayaju : ― ¿ Ti'ajcuy ma'ṉbø yac ma'møtyøj cruzcøs mi aṉgui'mbata'm ? Pero pane covi'najø'sta'm 'yaṉdzoṉyaju : ― César ndø aṉgui'mbata'm ; ja ñø'ijta'møjtzi más aṉgui'mba .
45011005	Grace	Jetsetique't yøti ityajutøc vene pøn Diosis cyopiṉyajupø ñe'c gyustopit porque syunba cyotzoṉyaj ñe' vyø'ajcupit .
66017002	Sin	Yøṉ yomo oy møtzi ñø'ityaj nascøsta'mbø aṉqui'mba'is y nascøsta'mbø pøn no'tyaju porque tyo'ṉayaj je'is vyinu . Y je'is vyino como si fuera yatzi'ajcuyete va'cø cyøna'tzøyaj lo que ji'ndyet Dios . Y va'cø cyøna'tzøyaj lo que ji'ndyet Dios , jet Diosis vyinaṉdøjqui como si fuera va'cø ñø'it eyata'mbø pøn yomo'is .
45012010	Recommendation	Hay que va'cø nay tø sundandøj ndø ne'ṉgomda'm como tum familiase ; hay que va'cø ndø vøṉgotzøc ndø tøvø y ji'ndyet ndø vin .
45008014	Faith	Porque mumu ñøtu'ṉajyajpapø Diosis 'Yespiritu'is , jejta'mete Diosis 'yune .
66012003	Description	Entonces quej eyapø seña tzajpomo . Tum møjapø serpiente como juctyøcse tzapaspø , ṉgu'yacopac y majcay vyaja , y cu'yapyø cyopajcøsi cu'yay corona myesu .
45008017	Faith	Y o'ca 'yuneta'm , maṉba ndø nøtzø'y erejencha Diosis tø tzi'papø , y parejo Cristoji'ṉ maṉba ndø mbøjcøchoṉdame erejencha . O'ca tø toya'ispa porque ndø va'ṉjamba ancø Cristo , entonces maṉba tø ijtam vøjø Cristoji'ṉ myøja'ṉajcu'yomo .
54005017	Recommendation	Tzamupø vøj aṉgui'moyajpapø tu'mgu'yomo hay que va'cø ndø ndoya'ṉøyajø . Vøjpø ote cha'maṉva'cyajpapø'is y 'yaṉmayajpapø'is hay que va' ndø cotzoṉdamø más .
46008007	Sin	Pero ji'n myusyaj mumu pø'nis que comi chøqui ji'n aṉgui'mi . Pero hasta como yøti it qui'psyajpapø'is que comi chøqui aṉgui'mba , porque ja yajøtøc jetsepø costumbre . Y por eso cuando vyi'cyajpa sis yaj ca'upø comi chøqui'is ñøyicøsi , ni'anjajmyajpa que chøcyaj cyoja ; porque ji'n myusyaj seguro o'ca coja va'cø vyi'cø jetsepø sis .
43015002	Grace	Cuando aṉmaṉ ji'n tyø'møyi , tyøcspø'yajpa ; jetse mumu pøn øtzji'ṉ ijtupø o'ca ji'n it vøjø , Diosis maṉba pyatzpø'i . Mumu aṉmaṉ ji'n tø'majepø øtzji'ṉ maṉba tyøcspø ø Janda Diosis . Y mumu aṉmaṉ lo que tø'majpapø , cyøyosyajpa va'cø cøvajcupø tzø'yø y va'cø más tyø'majø ; jetsetique't mumu pøn vøj itpapø , Diosis cyøyosapya chocoy va'cø más vøj itø .
60005003	Recommendation	Ni ji'ndyet va'cø mi aṉgui'm pømi los que mi ṉguidatzøcyajpapø . Sino que tzøctam vøjø va'cø mus chøjcaṉgøpujtøyaj je'is mitz ndzøctambase .
52004013	Recommendation	Ø mi ndøvøta'm , su'nbøjtzi va'cø mi mustamø jujche maṉba tucyaje ca'yajupø , va'cø jana mi myaya'ndamø jujche myaya'yajpase eyata'mbø lo que ji'n jyo'cyajepø'is ni ti vøjpø .
58011029	Description	Vya'ṉjamyajque't Dios Israel pø'nis , y jetcøtoya mar cujqui cøtyaju nascøsi ; mar ñøjayajpapø Tzapas Mar . Y cuando chøjquisjo'yajque'tu Egipto soldado'is va'cø jyacyajø , sucsca'pø'yaj majromo .
44007020	Description	Mismo jic tiempø pø'naj Moisés , y Moisés tum une Diosis syunbapø . Tu'cay poya jyata'is yac tzocyaj tyøjcomo .
58005002	Grace	Por eso muspa ñømaṉjay pasencia pyøndøvø ji'n myusyajepø'is ni tiyø y ityajupø'is cyoja .
45013012	Recommendation	Como si fuera tzu' nø cyøjtu , y maṉba sø'ṉbø'nømi . Por eso hay que va'cø ndø jajmbø' tza'ajcupø tiyø lo que ndø tzøcpapø pi'tzø'omo jana tø istøjø . Hay que va'cø ndø coquip ndø vin ndø qui'psocu'is syø'ṉgøji'ṉ .
49006009	Recommendation	Mi ṉgyomi'is ijtu'is mi ṉgoyospa , jetseti tzøctaṉgue'ta pøngøtoya nø yosyajupø mijtzøcø'mø . Uy chøcna'chaje , porque mi mustamba'am que it ndø Comi tzajpomo , y je'is 'yaṉgui'mba mi ṉgoyospa y mismo je'is mi 'yaṉgui'mba mijtzi . Y aunque iyø cyøme'tzpa vøjø ijtuse cyoja , que sea coyospa , que sea cyomi .
45012015	Recommendation	Casøyø nø cyasøyupøji'n ; vo'a nø vyo'upøji'n .
45002005	Sin	Pero como mi ṉgyo'cøcamam y ji'n sun mi ṉgui'psvitu'ø , jetse tzø'pya mi ṉgoja y vøti'ajpa como que aṉne'cupø hasta jic jama cuando Dios maṉba qui'syca'e , y maṉba queje jujche maṉba cyastigatzøcyaj cojapa'tyajupø ; porque Diosis suñi maṉba cyøme'chaje mumu pøn ti cyoja .
44014019	Violence	Entonces miñaj Israel pønda'm Antioquía cumgu'yomda'mbø y Iconio cumgu'yomda'mbø y chamgui'syca'yaj vøti pøn va'cø pyu'ṉga'yaj Pablo tza'pit . Jetse pyu'ṉyaju y ñøputyaj cumguy'acapo'yomo , y jiṉ chacyaju ; cyomo'yaju que ca'umna'ṉ .
43013021	Description	Jesusis chamu jetse y después maya'co'nu y nu'c choco'yomsye'ṉom toya . Y ñøjmayaju : ― Viyuṉse mi nøjandya'mbøjtzi ; it mijtzomda'm tum maṉbapø'is tzi'ocuyaje .
48003022	Faith	Pero it jachø'yuse Diosis 'yote que it mumu pø'nis cyoja y ji'n jutz nøm ndø tzac ndø coja ndø ne'ṉgø . Pero va'cø ndø va'ṉjajmø que ndø coja tø coca'atyamu Jesucristo'is , entonces muspa ndø pyøjcøchon Diosis tzajmayupø que manba tø tzi'i .
66011007	Violence	Y cuando cha'maṉvacpø'u'cam mumu , entonces jøṉupø tzatøjcom tzu'ṉupø na'nchaṉbø copø'nis maṉba ñøquipyaje . Copønis maṉba tyone , maṉba yaj ca'yaje metzcuy testigos .
58003014	Faith	Porque maṉba tø ijtam vøjø Cristoji'ṉ o'ca ndø va'ṉjamdzo'tzuse , jetse ndø tumøtzocoy ndø seguitzøcøpa hasta junche'ṉomo .
45008010	Faith	Pero o'ca Cristo ijtu mi ndzoco'yomo , viyuṉse mi sis ca'use cuenta ijtu mi ṉgoja'is chøquipit , pero mi espiritu quenbapø itpa porque vyø'om mi mbyujtu Diosis cuentacøsi .
44007052	Sin	Mumu tza'maṉvajcoyajpapø mi janda tzu'ṉgu'is qui'sayaju y yacsutzøcyaju ; y yaj ca'yaj pøn opø'is cha'maṉvacyaje que maṉba min más vøjpø pøn . Y yøti mitz ndzi'ocuyajtam aṉgui'mbacøsi y mi yaj ca'tam mismo je vøjpø pøn cuando minu .
48005021	Sin	va'cø ndø qui'say ndø tøvø porque je'is ñø'ijtu aṉcø aunque tiyø , va'cø tø yaj ca'oya , va'cø tø no'ta , va'cø tø vejaṉgøtø nø tø no'tu'øc ; va'cø ndø tzøc jetseta'mbø tiyø , jetemete yatzipø tiyø syunbase ndø sisis . Oyu'am mi ndzajmatyame y yøti nø mi ndzam vøjø tzøjcatyaṉgue'tu , que jetseta'mbø ti chøcyajpapø'is ji'n ma pyøjcøchoṉyaj ni tiyø Diosis itcu'yomo .
43012036	Faith	Mientras que øtz itpa mitzji'ṉda'm como sø'ṉgøse , tø va'ṉjamdam ndøvø va'cø mi ijtam como sø'ṉgø'ombø pønseti . Jetsetøc nø chamu'c Jesusis , maṉu , y cyøvø'n vyin .
58003002	Faith	Porque je'is chøjcu como cyø'veju'is syunbase ; igual como ya'møcpø pøn Moisesis chøjcu vøjpø yoscuy mumu Diosis cyumgu'yomo .
56003006	Grace	Diosis algo yac min øtzcøs Espiritu Santo Jesucristoji'ṉ tø Yajcotzoctambapø'is .
44004036	Description	Ijtuna'ṉ tum pøn ñøyipø'is José . Apostolesis yac nøyi'ajque't Bernabé . Va'cø ndø tza'maṉvac ñøyi ndø onde'omo , nømba , Yajcontento'ajpapø'is . Chipre nasombøte y Levi'is chajcupø 'yunete .
48006009	Recommendation	Por eso uy ndø nindu'yaye va'cø ndø tzøc vøjpø , porque o'ca ji'n ndø nindu'yaye , cuando nu'cpa hora , maṉba ndø pøjcøchoṉdam vøjpø tiyø como cosechase .
48002019	Faith	Como ja mus ndzøjcay Moisesis 'yaṉgui'mguy , entonces ja ṉgui'psøjtzi ø'ca maṉba cotzoc jetse , y por eso ca'use tzø'yø aṉgui'mgu'is ñøyicøsi ; pero en cambio quenbati'tzi Diosis ñøyicøsi .
66011001	Recommendation	Y tzi'tøjøjtzi sojcuy como metro y nøjma'yøjtzi : ― Te'nchu'ṉø ma mujcay Diosis myasandøc y altarji'ṉ y may je pøn je'tomo cøna'tzø'yoyajpapø .
66014004	Description	Yønda'mbø ja cyojapa'tyajøpø yomoji'ṉ porque nunca ja yomo o'nøyajø . Yønda'mbø'is maṉba pya'tyaj Borrego jut maṉba . Yønda'm Diosis jyuputyaju vøti pønomo , jet más vøjta'mbø pøn cøpiṉyajtøjupø Dioscøtoya y Borregocøtoya ;
66009007	Description	Y jujche quenbase quipcu caballo ca'møyajtøjupø quipcucøtoya , jetse queñajpapø aju . Y myesyajupø cyopajcøsi , oropø coronase quenba y vyinaca como pøn vinacase queñajpa .
60002016	Recommendation	Diosis mi yac libre'ajtamu , pero ji'ndyet va'cø mi ñømø : “ Øtz librepø chøṉø , muspø ndzøc yatzitzoco'yajcuy ” . Sino Diosis my yac libre'ajtamu va'cø mi nchøsi'ajtamø ndø Comicø'mø .
54004010	Faith	Por eso tø yostamba y toya'istamba cuando nømyajpa que øtz yatzita'mbø pøn chøṉø . Porque ndø va'ṉjamdamba quenbapø Diosis maṉba tø cotzoṉdame . Je'is yaj cotzocpa mumu pøn , más sevro yaj cotzocyajpa vya'njamyajpapø'is ñe'cø .
58010029	Sin	Pero o'ca ja tyoya'ṉøyaj jete , entonces qui'pstam mi ne'ṉgø jujchepø más vøti castigø manba tzi'tøje tum pøn o'ca syaṉgonojcapya Diosis 'Yune , y cyomo'pya aunque tise Jesusis ñø'pin . Jet møja'ṉgojate porque Jesusis ñø'pinji'ṉ chøc Diosis contrato va'cø tø yac masa'najtamø , y jic pøn yac masa'najupøte jic nø'pinji'ṉ . Y también chøquipit cyonocpa jic pø'nis Espiritu Santo tø tzi'papø'is vøjpø tiyø ñe vyø'ajcupit . Por eso tiene que va'cø cyastigatzøctøj más vøti , que menos maṉba cyastigatzøcyaj ja yaj copujtapyapø'is Moisesis 'yaṉgui'mguy .
43020021	Grace	Jicsye'cti ñømvøjøtzøjcayaju Jesusis : ― Contento ijtamø mijtzi . Jujche ndø Janda'is cø'vej øjtzi , jetseti mi ṉgø'vejtaṉque'tpa mijtzi .
65001016	Sin	Aunque i'is chøcpase , nunca ji'n vyø'møyaje , nømyajpa que ji'n nø chøc vøjø . Chøcyajpa yatzipø tiyø ñe'c syuñajpase . Myøja'ṉ bønse chøcyajpa vyin . Pømipø oteji'ṉ vyøcotzøcyajpa pyøndøvø pero na más va'cø 'yaṉgøma'cøyajø va'cø pyøc tiyøm ijtu para vyingøtoya .
66006015	Description	Y mumu nascøsta'mbø aṉgui'myajpapø'is mye'chaj cotzøc aṉdyuṉ , mye'chaj møjapø tza' cotzøjcomo , jen 'yaṉgøvø'ñaj vyin . Jetseti chøcyaj myøja'ṉomda'mbø pø'nis , y ricuta'mbø pø'nis , y soldado covi'najø'ista'm y aṉgui'myajpapø'is y mumu tzøsi'ista'm y mumu libreta'mbø'is muspapø yosyaj jut ñe'c sunba yosyajø , mumu jetseta'mbø 'yaṉgøvø'ñajque't vyin cotzøc andyu'ṉomo , y møjapø tza'cø'mø .
66021008	Sin	Ji'n mavepø tyoya'isyaje Cristocøtoya porque ña'chajpa , y ji'n vya'ṉjamyaje'is Dios , y chøcyajpa'is más de la cuenta yatzi'ajcuy , ji'nam suni va'cø is Diosis , y yaj ca'oyajpapø , y møtzi ñø'ityaju'is eya yomo , y møtzi ñø'ityaju'is pyøndøvø , y yomo møtzi ñø'ityaju'is yomondøvø , y chøcyajpapø'is brujo'ajcuy , y vya'ṉjajmapyapø'is aunque ti tzøctøjupø , y mumu suchajpapø ; mumu jet maṉba patztøjcøyajtøji meyasepø juctyøjcomo azufre nø ñemumø . Y jeni menajcom ca'yajpa .
44022016	Recommendation	Y yøti , ¿ Ti nø mi ṉgøtzø'yu ? Te'nchu'ṉø , nø'yøyø , y vejay ndø Comi ñøyicøsi va'cø mi yac tzu'ṉay mi ṉgoja ” .
66009008	Description	Vyay como yomo vasye queñajpa y tyøtz ca'ṉatøtzeta'mbø .
55002024	Recommendation	Ndø Comi'is chøsi ji'n mus maṉ 'yonguip ni jutipøji'ṉ . Hay que vøj va'cø ñømaṉyajø mumu pønda'm . Hay que va'cø it listo vøj va'cø 'yaṉma'yoya , y va'cø ñømaṉ pasencia .
51002005	Faith	Aunque ja itø'c øtz mitzji'ṉda'm , pero ø ṉgui'psocu'yomo es como si fuera mitzji'ṉ ijtøjtzi . Y casøpyøjtzi cuando ispøjtzi jujche vøjpø ti mi ndzøctamba parejo , y mumu jamase mi va'ṉjamdamba Cristo .
60003012	Sin	Porque ndø Comi Diosis cyøque'nøpya vøjpø pøn , y cyøma'nøjapya ti vya'cpa . Pero no'ti cyøque'nøpya Diosis yatzitzoco'yajcuy chøcpapø'is .
53002013	Faith	Pero mijtzi ø mi ndøvøta'm , Diosis mi syundampapø'is , tiene que va'c nøjmatya'møjtzi yøscøtoya Dios mumu jama mitzcøtoyata'm ; porque cho'tzcu'yomo Diosis mi ṉgyøpiṉdamu va'cø mi ṉgyotzoctamø . Espiritu Santo'is mi yac ijtamu ne'ti como si fuera Diosis mi ñe'nda'm y viyuṉbø ote mi va'ṉjamdamu y jetse mi ṉgyotzoctamu .
66022011	Recommendation	Yatzipø , yac tzøca'm yatzitzoco'yajcuy ; yatzitzocopyø , yac tzø'y jetse . Vøjpø pøn , yac seguitzøc vøjpø tiyø ; masanbø pøn , yac seguitzøc myasa'najcuy .
44002038	Faith	Pedro'is ñøjayaju : ― Qui'psvitu'tamø , nø'yøtamø tumdum pøn mitzta'm Jesucristo'is ñøyicøsi va'cø cyøtocotyam mi ṉgoja , y maṉba mi mbøjcøchondam Masanbø Espiritu Santo Diosis tø sunchi'papø .
52005015	Recommendation	Cuidatzøctam mi ⁿvin u mi nø ndu'mbajcajtamu lo que mi ñchøjcatyamba'is yatzitzoco'yajcuy . Pero siempre nøcpømi'øtyamø va'cø mi ndzøctam vøjpø tiyø mi ndøvøji'n , y también mumu pøngøtoya .
45001027	Sin	Jetsetique't pø'nis chacyaju yomo va'cø jana ñø'it jete , y chøcyaju tza'ajcupyø tiyø pyøndøvøji'ṉ , porque syisis syu'naṉgøtpa jetse va'cø tyocoyajø . Y mismo syisomo isyajpa toya conforme jujche chøcyaju jovi'ajcusye .
50002018	Recommendation	Jetse mitzta'm ṉgyasøtya'ṉgue'tpa y nchi'ṉbø'taṉgue'tpa øtzji'ṉ .
44003019	Recommendation	Por eso qui'psvitu'tamø y vitu'tam Dioscøsi va'cø jyacya'use tuc mi ṉgojata'm . Jetse maṉba min je jama va'cø mi yaj cøsujcøjatyam ndø Comi'is .
66021025	Description	'Yaṉdyuṉ ji'n ma 'yaṉga'myaje jama'omo y jiṉ ji'n ma it pi'tzø'ajcuy .
43006054	Faith	O'ca mi ⁿvi'capya ø sis y ndo'ṉapya ø nø'mbin , mi ṉgyenba mumu jamacøtoya . Y øtz ma'ṉbø mi yac visa' ultimopø jamacøsi .
43019011	Sin	Entonces Jesusis 'yaṉdzoṉu : ― Ni jujchepø aṉgui'mguy ji'na'ṉ mi nø'it øtzcøsi , o'ca ja mi nchi'øna'ṉ aṉgui'mguy Diosis ; por eso tzi'ocuyaju'is øjtzi mitzcøsi , más jet cojapa'tu que ji'n mijtzi .
59002017	Faith	Jetsetique't ndø va'ṉjajmoṉguy niticøtoya ji'n yose o'ca ji'n ndø tzøc nunca vøjpø tiyø . Como ca'upø ni ti ji'n yoscu'yaje , jetse ni ti ji'n yoscu'yaje ndø va'ṉjajmoṉguy o'ca ni ti ji'n ndø tzøqui .
45008003	Sin	Porque aṉgui'mocu'is ja mus tø yaj cotzoca porque ja ndø yaj coputø porque ndø sisis eyapø syunba , pero Diosis tø yaj cotzojcu cuando cyø'veju ñe 'Yune va'cø pyø'najø cojatzøquipø pønse . Ndø ṉgojacøtoya ca'u y jetze yajay yatzipø su'nocu'is pyømi ijtupø ndø sisomo .
60003014	Recommendation	Pero o'ca al caso aunque mi ndzøctamba vøjø y por eso mi ⁿyacsutzøctamba mi mbyøndøvø'is , entonces vyøjomo maṉba mi mbyujtame . U mi na'tztam ni iyø , u mi 'yuṉgui'ajtamu ,
51003021	Recommendation	Mi jyanda'sta'm , u mi comequecti ndzøjqui'syca'tam mi unenda'm , va'cø jana myaya'yajø .
66018002	Sin	Y pømi veju , nømu : ― Yøti jø'ø , yaju'am myøja'ṉombø Babilonia cumguy , porque tocoyu'am . Y demonio manba ityaj jic yajupø cumgu'yomo , y mumu yatzita'mbø espiritu jen sunba maṉ ityajø , y jen maṉba no'sa tzøcyaje mumu paloma møsyaṉ queñajpapø ji'n sunipø ndø isyajto'a .
62002022	Sin	Ma'ṉbø mi ndzajmatyame iyete undzambapø . Nømbapø que Jesús ji'ndyet Diosis cyø'vejupø , jetete undzambapø , jetete qui'sapapø'is Cristo ; pues ji'n vya'ṉjam ni ndø Janda , ni 'Yune ji'n vya'ṉjajmaye .
46011027	Sin	Jetcøtoya cuando aunque i'is cyø'spa yøṉ pan y tyo'ṉba yøṉ vaso'ombø va'cø jyajmutzøc ndø Comi , o'ca ja it vøjpø qui'psocuy , cojapa'tpa ; myenoschøcpa ndø Comi'is syis y ñø'pin .
59002020	Faith	ⁿJyovi mijtzi , øtz su'nbø mi ⁿyac musø o'ca tø va'ṉjajmopya y ji'n ndø tzøc vøjø , ni ticøtoya ji'n tø yose .
43018003	Description	Judasis maṉ 'yo'nøyaj pane covi'najøta'm y fariseota'm , y je'tis cyø'vejyaj sone soldado y policía va'cø myaṉyaj Judasji'ṉ . Y nu'cyaj ijtumø Jesús y ñømaṉyaj cuy nembapø y yaj ca'otyøc .
53003003	Grace	Pero ndø Comi'is tø jajmba mumu jama , y je'is maṉba más mi mbyømitzi'tame y maṉba mi ṉgyoquendame va'cø jana ni ti mi ñchøjcatyam yatzipø'is .
44007021	Description	Cuando oyu'cam patzpø'tøji va'cø cya'ø , Fara'o'nis yom'une'is pyiṉu , y yac tzojcu jujche ñe 'yunese .
66008005	Description	Entonces angelesis chøcøte'n pomo chica y jyojøytasu altarcøs ijtupø ju'yiji'ṉ y nasom pyatzmø'nu y jicsye'c cøtyaj a'ṉøcø , jititcø , ne'mgø , y micscø .
66018003	Sin	Porque como vinu syajyajpase , jetse yøṉ cumgu'is syajyaj yatzitzoco'yajcuy como si fuera cyomøjtzøyajpase , y jetse chøcyajque't je cumguji'ṉ yatzitzoco'yajcuy nascøsta'mbø aṉgui'mba'is como møtzi yomo ñø'ityajpase . Y nascøs ma'ajyajpapø rico'ajyaju , porque vøtina'ṉ ityaju tzi'ṉyajpapø tiyø va'cø mya'ajvitu'yajø jicø cumgu'yomo .
44026021	Violence	Jetsepø ote nø ndza'maṉvajcu ancø nucyajøjtzi masandøjcomo Israel pø'nista'm , syuñajpana'ṉ va'cø yaj ca'yaj øjtzi .
55004004	Sin	Ji'n ma cyøma'nøyaj viyuṉsyepø tiyø , pero maṉba cyøma'nøyaj suñchame .
43006064	Faith	Pero vene'aṉbøn mitzta'm ji'n mi ndø va'ṉjamdame . Porque Jesusis na myuspatina'ṉ desde cho'tzcu'yomo i'is ji'n maṉ vya'ṉjamyaje . Y myusque'tuti i'is maṉba chi'ocuyaje 'yenemigocøsi .
43013026	Description	Jesusis 'yaṉdzoṉu ñøjayu : ― I ndzi'pøjtzi pan matzcønuṉupø , ji'quisete . Entonces Jesusis myatzcønuṉ pan y chi' Judas Iscariote , Simo'nis 'yune .
54006020	Recommendation	Timoteo , cuidatzøc mi ⁿvin va'cø mi ndzøcø lo que jujche Diosis mi 'yaṉgui'muse . Uy mi ṉgøma'nøyu ote lo que nø syuni tzamdzamneyajupø lo que jujche chamyajpase ji'n cyomusyaje'is Dios . Onguipyajpa nømyajpa que ityaj myusocyuy , pero ji'ndyet jicø .
44017005	Violence	Pero ji'n vya'njajmoyajepø Israel pøn qui'syca'yaju , y yac tu'myaj yatzita'mbø pøn calle'om jargan vityajpapø , y jetji'ṉ tu'myaj vøti pøn y so'natejyaj cumguy . Nu'cyaj Jaso'nis tyøcmø y maṉbana'ṉ pyu'ṉaṉvac tyøc . Sunbana'n ñøputyaj Pablo y Silas cumgupyø'nis vyi'naṉdøjqui .
62005016	Sin	O'ca aunque i'is ispa tyøvø nø cyojapa'tupø , pero nø chøjcuse cyoja ji'ndøc tyocoyoctuqui ; entonces hay que va'cø 'yo'nøy Dios tyøvøcøtoya , y Diosis maṉba chi'ay quenguy tyøvø , o'ca nø chøjcuse cyoja ji'ndøc tyocoyoctuqui . It coja va'cø ndø tzøc jetse , tø tocoyoctucpa , y ji'nø nømi va'cø 'yonøy Dios para jetsepø cojacøtoya .
43013020	Faith	Viyuṉse mi nøjandya'mbøjtzi , o'ca mi mbøjcøchoṉba øtz ṉgø'vejupø , entonces misma hora mi ndø pøjcøchoṉgue'tpa ndøvø . Y o'ca mi ndø pøjcøchoṉba , misma hora mi mbøjcøchoṉgue'tpa cø'vejupø'is øjtzi .
58012028	Faith	Como Diosis tø tzi'tamba itcuy ñe'c aṉgui'mbamø que ni i'is ji'n musipø yajø , por eso hay que va'cø tø tzi' cuenta que Diosis chøcpa vøjø tø øtzcøtoya . Por eso muspa ndø yosay Dios como syunbase ñe'cø y va'cø ndø cøna'tzøy Dios y va'cø ndø na'ndzø .
44019013	Description	Y ityajuna'n vityajpapø Israel pøn ñøputyajpapø'is yatzi'ajcuy . Y veneta'mbø je'is chøjquisjo'yaju va'cø chajmay Jesusis ñøyi pøngø'mø ijtupø'omo yatzi'ajcuy va'cø pyutø , ñøjmayaju : ― Mi aṉgui'mba Jesusis ñøyicøsi lo que Pablo'is chambo'papø va'cø mi mbyutø .
44015040	Grace	Pero Pablo'is cyøpiṉ Silas y tzu'ṉyaju va'cø myaṉyajø . Tyøvø'sta'm 'yo'nøyu tzacyaju va'cø myaṉyaj Diosji'ṉ , va'cø cyotzoṉyaj Diosis ñe'c vyø'ajcupit .
63001008	Recommendation	Ijtam mitzta'm cuentacøsi va'cø jana mi yac tocotyamø mi yosaṉda'm mi ndzøjcatyamuse ndø Comi'is yoscuy , sino que va'cø mi mbøjcøchoṉdamø ta'nemø mi ṉgoyoja .
66011006	Violence	Yøn testigosis ityaj 'yaṉgui'mguy va'cø ya'inducyaj tuj va'cø jana quec tuj mientras nøm cha'maṉvacyaju . También ityaj 'yaṉgui'mguy va'cø yac nø'pinvitu nø' , y muspa cyø'veja aunque juchepø castigo nascøsi jutzønac ñe'c syuñajpa .
44008021	Sin	Ji'n mus mi ⁿyosay yøcsepø yoscuy , ja it mi ṉguenda yøcsepø yoscuyomo , porque mi ndzocoy ji'ndyet vyøjpø Diosis vyi'naṉdøjqui .
43017010	Faith	Aunque ti ø ne' , mijtzene'ṉgue't y todo lo que mijtzene , øjtitne'ṉgue't ; y ji'quista'm yaj quejpø'jayajpa ø møja'ṉo'majcuy .
45003012	Sin	Mumu ja ñu'cyaj Diosmø , parejo ni ticøtoya ji'n yosyaje , ni tumø ja it chøcpapø'is vøjø .
50002003	Recommendation	Ni ti u mi ndzøcta'm saṉ mi ⁿvingøtoyata'm , u mi ñømdamø : “ Øtz vøjpø pøn chøṉø ” . Qui'pstamø como ni ti aṉgui'mguy ja mi nø'ijtamøse . Y jetse tumdum pøn mijtzi más vøjcotzøctam mi ndøvø que menos mi ⁿvin .
66001013	Description	Y cu'yapyø no'a po'cscuy cucmø ⁿisøjtzi tum pøn , mumu Pø'nis Tyøvøse quenbapø . Pøji tucu myejsu hasta cyosocø'mse'ṉombø . Y oropø cinturoṉji'ṉ vajtupø cyucpajcøsi .
66022003	Faith	Como chamuse ya'møc Diosis que ji'n ma ijnøm vøjø , jiṉø yaju'am jetsepø ji'n vøjpø itcuy , puro vøjpø itcuy ijtu . Y Diosis y Borrego'is maṉba ñøc po'csøyaje aṉgui'mguy po'cscuy , y yosayajpapø'is maṉba cyøna'tzøyaje .
60004007	Recommendation	Pero ya mero maṉba yajnømi . Por eso aṉqui'mdam mi ⁿvin vøjpø qui'psocuji'ṉ , vøjpø jajmeji'ṉ o'nøtyam Dios .
44014026	Grace	Y de jeni maṉyaj barco'omo nu'cyaj Antioquía cumgu'yomo jujna'ṉ oyumø chamdzacyajtøj Diosis vyø'ajcupit va'cø chøcyaj yoscuy lo que tujcupø tiyø .
46007028	Recommendation	Pero o'ca mi ṉgyo'tøjcajpa , ji'n mi ṉgyojapa'te . O'ca papiñomo co'tøjcajpa , ji'n cyojapa'te . Pero yø'c nascøsta'mbø'is co'tøjcajyajupø'is , más isyajpa toya ; por eso jetse mi ndzajmatyamba va'cø jyana ṉgyo'tøjcajtamø va'cø jana más mi istam toya .
49006012	Sin	Porque ji'ndyet sispø nø'pinbø pøn nø tø nøquiptamu'is , sino yatzipø espiritu'is nø tø nøqui'ptamu . Je yatzipø espiritu møji ityaju , ityaj aṉgui'myajpapø , pømi'øyajupø , y covi'najøta'mbø lo que aṉgui'myajpa nascøspø qui'sayajpapø'is Dios como si fuera pi'tzø'ajcu'yom ityajuse .
59001005	Recommendation	O'ca ji'n mi musi ti vøjø va'cø ndzøcø , va'c Dioscøsi qui'psocuy va'cø mi musø ; y Diosis mi nchi'pa qui'psocuy . Pues aunque i chi'pa Diosis ti vya'cpa . Tø tzi'pa vøti y ji'n tø qui'sayø ti'ajcuy ndø va'c vøti .
52005019	Recommendation	Uy ya'inductam Espiritu Santo .
58009002	Description	Y ijtuna'ṉ metzcuy cuarto . Y vinbatcuy cuarto'omo ijtuna'ṉ no'a po'cscuy , ijtuna'ṉ mesa , y mesacøs ijtuna'ṉ cyømasa'nøyupø pan . Jic cuarto ñøjayajpana'ṉ masanbø cuarto .
66003018	Recommendation	Por eso mi ṉgonsejatzøcta'mbøjtzi va'cø mi jundyam øtzcøs viyuṉsyepø oro poṉvøjøtzøctøjupø va'cø mi riṉgu'ajtamø ø ne'ji'ṉ , y va'cø mi jundyam øtzcøs tucu popopø va'cø mi mestamø , y maṉba mi isindzi'tam jujche va'cø mi ijtamø va'cø jana mi ndza'ajcu tzi'tam mi ⁿvin como ja itøse mi nducu . Cøma'nøjatyam ø onde va'cø mi musotamø como si fuera mi ndzo'yøtyamuse mi vindøm vitøm dzoji'ṉ va'cø syø'ṉdam mi vindøm .
62005013	Faith	Yøṉ mi jajyandya'møjtzi mi va'ṉjamdambapø'is Diosis 'Yune , va'cø mi mustamø que mi nø'ijtam quenguy para mumu jamacøtoya , y va'cø mi va'ṉjajmatyam Diosis 'Yune mi ndumø tzocoy .
43007018	Faith	O'ca øtz ndzambana'ṉ ø ne ṉgui'psocuy , entonces sunbana'ṉtzi va'cø vøpøpøngotzøctøjø ; pero como øtz su'nbøjtzi va'cø vyøcotzøctøjø ø Janda lo que cø'vejupø'stzi , entonces viyuṉbø ti ndza'mbøjtzi y øtz ji'nø aṉgøma'cø'yoye .
47004007	Grace	Y Diosis myøja'ṉo'majcuy yospa tø øjtzomda'm aunque øtz mochita'mbø nascøsta'mbø tø pønda'mdiṉø . Como si fuera ndø nø'ijtu møjapø tumin naschica'omo , jetse Diosis myøja'ṉo'majcuy ijtu øjtzomda'm . Entonces cuando yosta'mbøjtzi , ji'ndyet ø ne' ø mbømiji'n , sino Diosis milagropø pyømiji'ṉ .
45012019	Recommendation	Øjchø mi ndøvø vøti mi sunda'mbøjtzi , u mi ndu'mbajcajtamø mi ne'ṉgø , ni ti u mi ndzajmay mi enemigo hasta que Diosis cyastigatzøcpa . Porque it Diosis 'yote jachø'yupø : “ Øtz ma'ṉbø a'm ti castigo maṉba ndzi'i , øtz ma'ṉbø ṉgoyoje ; nømba ndø Comi ” .
43008054	Faith	Jesusis ñøjayaju : ― O'ca øtz møja'ṉom ndzøcpa ø ⁿvin , ji'ndyet ni tiyø . Pero ø Janda Diosis møja'ṉomgotzøcpøjtzi . Y mitz mi ñømdamba que mismo Dios mi va'ṉjamdaṉgue'tpa .
45014020	Recommendation	O'ca Diosis yoscuy tocopya porque mi ⁿvi'cpa , mejor jana mi vi'ṉgø . Viyuṉsye muspa ndø vi'c aunque ti cu'tcuy , pero ji'n vyøj va'cø ndø yac tocojay ndø tøvø'is vya'ṉjajmocuy ndø cu'tpa ancø lo que ndø sunbapø aunque tiyø .
43019040	Description	Así es que Jose'is y Nicodemo'is pyøjcayaj Jesusis cyoṉña y perfumeji'ṉ myoñaju pøjipø tucuji'ṉ , jujche Israel pø'nis cyostumbreta'm va'cø ñipyaj ca'yajupø .
58010034	Faith	Porque mi ndoya'ṉøtyamu somyajtøjupø , y cuando mi ṉgyøpøctandøju mumu tiji'ṉ mi nø'ijtamupøji'ṉna'ṉ , mi ṉgyasøtyamu . Porque mi mustamba mi ne'ngø que mi nø'ijtam tzajpomo más vøjta'mbø tiyø ji'n yajepø nunca .
44013023	Grace	Después que cøjtujcam vøti ame , Davijdis chacyajupø 'yune'omo Diosis cyot Jesús va'cø yaj cotzocyaj Israel pønda'm . Según lo que vi'na chamuse maṉba chøc jøsijcam , jetse chøjcu .
46002009	Faith	Pero libru'omo chamba : Ni i's ja is vyitømji'ṉ , ni i's ja myan cyojiji'ṉ , ni i'is ja ñi'aṉjajmø lo que 'yalistatzøjcupø Diosis para pøngøtoya lo que syuñajpapø'is ñe'cø .
45008011	Grace	Como Diosis yac visa'u Cristo Jesús cuando ca'upøna'ṉ y Diosis 'Yespiritu ijtu mi ndzoco'yomo , por eso yac visa'upø'is Cristo maṉba mi yaj quejnaque't ca'papø mi ṉgoṉña cuando ca'pa . Maṉba yaj quene mijtzomopø Espiritu Santopit .
45008016	Faith	Y ndø qui'psocuji'ṉ mismo Espiritu Santo'is tø yac mustamba que Diosise tø 'yuneta'm .
48006007	Recommendation	U mi yac aṉgøma'cøtyandøj mi ⁿvin . Dios ji'n mus ndø aṉgøma'cøyø . Lo que ti ñijpa pø'nis , jet maṉba cyosechatzøjque'te .
45011022	Grace	Jetse ndø tzi'pa cuenta que Diosis tø toya'ṉøpya , pero también viyuṉse chøcpa justicia'ajcuy coja'øyupøcøsi . Viyuṉsye Diosis chøc justicia'ajcuy cojapa'tyajupø pøngøsi ; pero mitz mi ndyoya'ṉøpya , o'ca mi itpa mumu jama je'is vyø'ajcupit . Pero o'ca ji'n mi it jetse , maṉba mi nchø'y como tyøcspø'upø cusye .
59005007	Recommendation	Entonces mi ndøvøta'm , hay que vø'cø mi nømaṉjandyam pasencia hasta que minba ndø Comi . Tzi'tam cuenta yosapyapø'is nas jujche ñømaṉjapya pasencia va'ca jyo'ca hasta que itpa'csye'ṉomo yosaṉ coyoja'øyupø . Nømaṉjapya pasencia mientras jyo'cpa jujche'øc quectzo'tzpa tuj y quecpa hasta itpa'csye'ṉom cama .
55001016	Grace	Que va'cø tyoya'ṉøyajø ndø Comi'is lo que ityajupø Onesiforo'is tyøjcomo . Porque je'is ja cha'ajøjtzi aunqueti somdøj øjtzi . Vøtinac o'yø to'ya'ṉøy preso'omo .
62002028	Faith	Yøti pues ø mi unenda'm , ijtam Cristoji'ṉ va'cø jana na'tzcuy mi ijtamø cuando quejpa , va'cø jana mi ncha'atyamø cuando minba .
48005016	Recommendation	Yøcse nø'mbøjtzi : tzøctamø syunbase Espiritu Santo'is y jetse ji'n ma mi ndzøc yatzipø tiyø mi sisis syunbase .
54001015	Grace	Maṉba mi ndzajmatyam viyuṉsyepø ote y sunba va' mi va'njamdamø yøti : que Cristo Jesús minu nascøsi va'cø yaj cotzocyaj cojapa'tyajupø pøn . Y øtz más cojapa'tupø pøn chøṉø que ji'n eyata'mbø pønda'm .
49006010	Faith	Y yøti , ø mi va'ṉjajmocuy tøvøta'm , mø'chøqui va'ṉjajmotyamø ndø Comi'is mi ṉgyotzoṉdambase . Porque ndø Comi pømi'øyupø , muspa mi mbyømitzi'tamø .
46010012	Recommendation	Aunque mi ṉgomo'pya que ji'n ma mi ṉgyojapa'te , jajmecøsti itø va jyana mi ṉgyojapa'tø .
58010014	Grace	Porque tumnacti o chi'ocuyaj vyin va'cø tø yac masa'najtamø va'cø tø yac pujtam vyøjomo Diosis vyi'naṉdøjqui mumu jamacøtoya .
43010031	Violence	Entonces Israel pø'nista'm piṉyajque't tza' va'cø pyu'ṉga'yaj Jesús .
46011003	Description	Pero su'nbøjtzi va'cø mi mustamø que Cristo mumu pø'nis cyovi'najø , y jyaya yomo'ise cyovi'najø , y Dios Cristo'is cyovi'najø .
58011036	Violence	Eyata'mbø cyøsijcøyajtøju y nacscøtzictzicvøyajtøju ; y eyata'mbø vatyajtøju tø'ṉguji'ṉ y somyajtøju .
58006019	Faith	Como tum aja jø'mdzø'yupø , jetse tø øtz tø itque'tpa , nunca ji'n ndø jajmbø'i ndø va'ṉjajmoṉguy o'ca ndø cøcasøpya vøjpø tiyø maṉbapø tø tzi' Diosis . Entonces tø itpa como si fuera jø'mdzø'yupø tzajpombø Dioscøsi masanbø lugajromo .
49005011	Recommendation	Uy chøctame como chøcyajpase pi'tzø'om ityajupø'is , porque ji'n vyø'aj jetsepø tzøqui . Más vøj va'cø mi ⁿyaj queja que ji'n vyøj nø chøcyaju je'is .
59004011	Recommendation	Ø mi ndøvøta'm , u mi nanchajmatyandøjø ti nø chøc mi ndøvø'is o'ca yatzipø nø chøjcu . Porque o'ca ndø tzajmapya ti nø chøc ndø tøvø'is o'ca yatzipø nø chøjcu , y o'ca ndø cøme'tzpa ndø tøvø cyojapit , entonces es igual como va'cø tø nømø que angui'mocuy ji'ndyet vøjpø , y jetse ndø cø'o'nøpya aṉgui'mocuy . Pero va'cø jetse mi ṉgø'o'nøy aṉgui'mocuy , jetse ji'n mi ndzøc aṉgui'mocuy , sino mi ndzøcpa mi ⁿvin como más ne'c mi aṉgui'mba .
66021021	Description	Y doce aṉdyuṉ , doce perlaspøte , y tumdumbø aṉdyuṉ tumdumbø perlasete . Y cumgu'is cyalle puro orote , como suñi popopø espejose .
58003006	Faith	Pero como Jesús ji'ndyet ñu'cscuy , Diosis 'yunete , aṉgui'mba vøjø Diosis cyumgu'yomo . Y Diosis cyumguy tø øjta'mønø o'ca ndø tumø tzocoy ndø va'ṉjajmdamba y tø casøtyamba mientras ndø jo'ctamba vøjpø tiyø hasta que ndø pøjcøchoṉdamba .
45012009	Recommendation	Hay que va'cø tø su'noyø ndø tumø tzocoy . Hay que va'cø jana ndø tzøc yatzitzoco'yajcuy . Hay que va'cø ndø sunø vøjpø tiyø .
66011013	Violence	Y misma hora cøt pømipø nasamicscø y vene cumgu'yombø tøc ju'mbøyaju y pøn cu'yay mil yaj ca'yaj nasamicscø'is . Y tzø'yajupø pøn na'tzcomø'ñaju y myøja'ṉomgotzøcyaju tzajpombø Dios .
48003020	Description	Pero o'ca Diosis ñe'c tø tzajmapya aunque tiyø , ji'ndyet pyena eyapø'is va'cø tø tzamgøjtayø . Y jetse Diosis chi' compromiso tyumgø'i , ni i'is ja yaj cøjtayø .
43019010	Description	Entonces Pilato'is ñøjayu : ― ¿ Ticøtoya øtz ji'n mi ndø aṉdzove ? ¿ Ji'n mi musi que øtz nø'ijtø aṉgui'mguy va'cø mi yac ma'møtyøj cruzcøsi y nø'itque'tuti aṉgui'mguy va'cø mi ndzøcøpø ?
44008032	Description	Nømna'ṉ tyu'numø Diosis 'yote jachø'yupø nømbamø : Jujche borrego ñømaṉyajpase va'cø yaj ca'yajø , jetse ñømaṉyajque't tum pøn . Y como borrego ji'n vyeje cuando jyu'syajpa'c , jetse pø'nis ni ti ja chamø .
44013021	Description	Entonces cumgu'is vya'cyaj angui'mba , y Diosis cyot Saul va'cø 'yaṉgui'mø . Ijtuna'ṉ pøn ñøyipø'is Cis y Saul je'tis 'yunete , y Benjami'nis chajcupø 'yune . Por cuarenta ame oy yaṉgui'myaj je'is .
56001010	Sin	It sone ji'n cyøna'tzøyaje'is ni ti aṉgui'mguy . Suniti chamyajpa va'cø 'yaṉgøma'cø'oyajque'tati , y it nømyajpapø tiene que va'cø ndø cojamdamø Israel pø'nis aṉgui'mocutya'm . Peor jet más yatzita'm .
44010012	Description	Je'tomo ijtuna'ṉ yempe jujchepø copøn macsycuy cosota'mbø , y tza'mø copøn , y jyøcøyajpa'is vyin , y sava'om sititvityajpapø paloma .
43017022	Grace	Jujche mitz mi ndø yac møja'ṉo'maju , jetse øtz yac møja'ṉo'majyajque'tu va'ṉjamyajpapø'is øjtzi va'cø ñø'ityaj tumbø qui'psocuy , jujche tø øjtzi tumbø qui'psocuy tø nø'ijtu .
55001013	Faith	Jamgøchø'y mø'chøqui vøjpø aṉma'yocuy lo que øtz mi aṉmayuse øjtzi . Va'ṉjajmoya mø'chøqui y su'noya porque Cristo Jesusji'ṉ mi ⁿijtu .
43002006	Description	Pues ijtuna'ṉ jen tujta'y tza'pø nø'po'cscuy porque jetse ijtuna'ṉ Israel pø'nis cyostumbre va'cø cyøtze'yaj vyin ijtuse vya'ṉjajmocuy . Tøjcøpana'ṉ ochenta o cien litrota'm nø' tumdum nø'po'cscu'yomo .
46015034	Recommendation	Cuendatzøctam mi ⁿvin va'cø mi ijtam vøjø , u cyojatzøctamu . Porque ityaj mitzji'ṉda'm ji'n cyønøctøyajepø'is ni tiyø Diosis ñe' . Øtz mi nøjandya'mbøjtzi yøcse que it ji'n cyønøctøyajepø'is Diosis ñe' va'cø mi ndza'ajcuchi'tamø .
49004002	Recommendation	Hay que va'cø mi ijtam humilde y manso , va'cø mi nømaṉjandyam pasencia , jana mi ṉgui'say mi mbøndøvø , sino va'cø mi na sundandøjø .
65001023	Recommendation	Y eyata'mbø yaj cotzocyajø como si fuera juctyøjcom ityajuse va'cø nømbutø , y toya'ṉøyajø eyata'mbø na'tzna'tznepya jana pøjcayaj cyoja . Como ji'n sun ndø cøpi'cøy nasøyupø tucu , jetse jana mi sujnay yatzipø tiyø chøcyajpapø je'is como syisis syunbase .
45008028	Grace	Y ndø mustamba que o'ca ndø sunba Dios y Diosis tø nøveju ñec cyoqui'psuse , entonces Diosis yac tucpa aunque tiyø va'cø pyut vøjø tø øtzcøtoya .
45016019	Recommendation	Pero mitz mi ṉgyomustamba mumu pø'nis , que mi ngøma'nøtyamba vøjpø aṉma'yocuy . Por eso contento'ajpøjtzi . Pero su'nbøtzi va'cø mi ngønøctøyøtyam vøjpø tivø , y yatzipø va'cø jana mi mbøjcøchoṉdamø .
58009004	Description	Y je'tom ijtuna'ṉ masanbø mesa oropø yac jo'cøyajpapøcøs pomo , ijtuna'ṉ caja puro oro cønecsøyupø ; je'tom cyotyajpana'ṉ Diosis cyontrato . Y caja'omo itque'tutina'ṉ oro tzica 'yaṉnecpapø'om maná cu'tcuy . Itque'tutina'ṉ caja'om Aaro'nis cyutacus oyupø cøvo'me , y itque'tutina'ṉ tza'ta'mbø tabla y jetcøs jachø'yuna'ṉ aṉgui'mguy .
45003027	Faith	Entonces ni i ji'n mus ma tø nømø : “ Øtz vøjpø pøn chøṉo ” . Porque jay ndø yaj coput aṉgui'mocuy . En cambio ndø va'ṉjamba Jesucristo que je'is chøc vøjø , que ji'ndyet øtz nø ndzøc vøjø .
43014010	Faith	¿ Ticøtoya ji'n mi va'ṉjajme que øtz ijtu ndø Janda'is choco'yomo y ndø Janda ijtu ø ndzoco'yomo ? Lo que øtz ndzambapø , ji'nø ndzam ø ñe'c ø ṉgui'psocuji'ṉ . Ndø Janda ø ndzoco'yom ijtupø , je'is chøcpa ñe' yoscuy .
44016022	Violence	Y vøti pø'nis qui'sayaj apostolesta'm y aṉgui'mbapø'is aṉgui'myaju va'cø yac tzacyajtøj tyucu y va'cø ñacsyajtøj cupit .
43013034	Recommendation	Mi ndzajmatyaṉgue'tpøjtzi jomepø aṉgui'mguy ; hay que va'cø mi na syundandøj mi ne'ṉgomda'm . Jujche mi sundamba øjtzi , jetse va'cø mi na syundandøjque'ta mi ne'ṉgomda'm .
47005001	Grace	Porque tø itpa ndø coṉña'omo como tum nascøspø tøjcom tø itpase . Y ndø mustamba que o'ca yajpa ndø coṉña como tum ø ṉdzøjcutyøc yajpase , ijtu vøjpø ndø tøc Diosis maṉbapø tø tzi'tame . Jic tøc tzajpombøte , y nunca ji'n yaje , y ji'ndyet pø'nis cyø'ji'ṉ tzøctøji .
43012044	Faith	Entonces pømi vejvejney Jesús , nømu : ― El que va'ṉjambapø'is øjtzi , ji'n sólo øtz va'ṉjajme , sino que vya'ṉjajmgue'tpati cø'vejupø'is øjtzi .
44009013	Description	Jetse ndø Comi'is chajmay Ananías , pero Ananiasis 'yaṉdzoṉu ñøjayu : ― Øjtzø mi Ṉgomi , na'tzpøjtzi va'cø mavø , porque ma'nøjtzi lo que vøti pø'nis chamyajpapø que jic Saulo'is yacsutzøcyajpa vya'ṉjajmyajpapø'is mijtzi lo que ityajupø Jerusalén gumgu'yomo .
55003002	Sin	Porque pø'nis maṉba syuñaj ñe' vyin . Maṉba syuñaj tumin , maṉba ñøjayatzøcyaj vyin , maṉba cyomo'yaj vyin que ñe'c más pønda'm . Maṉba myenoschøcyaj Dios , ji'n ma cyøna'tzøyaj ñe' jyatata'm y myamata'm . Ji'n ma chøjcayaj cuenda que vøjpø tiyø nø chi'yajtøju , ji'n ma va'ṉjamyaj ni tiyø .
45005009	Grace	Jetse como yøti Diosis tø pøjcøchoṉu'am , nømba que ja ita'am ndø coja porque Cristo'is jyøtpø ñø'pin øtzcøtoya , por eso ndø mustamba'm sevro que Cristo'is chøquipit maṉba tø cotzoctame va'cø jana tø castigatzøctam Diosis .
45014014	Sin	Øtz muspøjtzi y ndø Comi Jesusis ø tzi'use qui'psocuy que ni tiyø cu'tcuy ji'n ya'induc Diosis . Pero o'ca ne'c ndø como'pya que ya'indujcupøte , entonces ji'n mus ndø vi'ṉgø .
54004006	Faith	O'ca mi yac musyajpa ndø tøvøta'm mi ndzajmayuse øjtzi , vøj mi yospapø Jesucristocøtoya . Más maṉba mi mbyømipøqui Diosis 'yotepit va'cø mi vya'ṉjajmoya , y más maṉba mi mbyømipøjque'te vøjpø aṉma'yocuyji'ṉ porque je'tomo mi myaṉgue'tpa .
