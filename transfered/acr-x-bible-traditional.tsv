62003016	Faith	Ri'oj kamajom usuc' sa' ri sakil rutzil c'u'xaj , ma ri Jesús xuc'ut wa' chike echiri' xuya rib pa camic kuma ri'oj . Jec'uri'la' , ri'oj chirajawaxic wi cakaya kanima' che quito'ic ri ka hermanos tob ne ruma wa' cojcamisaxic .
43013001	Grace	Xa nakaj chi c'o wi lo ruk'ijol ri nimak'ij Pascua yey ri Jesús reta'am ya copon ruk'ijol echiri' cuya can ruwachulew y que'ec ruc' Rukaw chila' chicaj . Ec'u Rire lic c'ax ebuna'om rutijo'n e c'o ruc' wara che ruwachulew ; yey janipa k'ij xc'oji' cuc' , e la' lic c'ax xebuna'o .
58003017	Sin	¿ Yey china cuc' xpe wi royowal ri Dios la' la cuarenta junab ? ¿ Na e ta neba cuc' ri xemacun chirij ? Yey ruma wa' xecamic y ri quicuerpos xemuk can chupa ri luwar catz'intz'otic .
60001014	Recommendation	Ralak alak chi ralc'o'al ri Dios , ruma c'u ri' cojo alak utzij Rire . Maya c'u ib alak che ri rayinic c'o wi alak ojertan echiri' c'amaja' queta'maj alak uwach ri Dios .
45011032	Grace	Ma ri Dios xuk'alajisaj conoje ri ticawex junam quiwach e aj palajiy tzij , cha' jela' cuc'ut ri rutzil uc'u'x chique conoje .
66006006	Description	Tec'uchiri' xinta jun kulaj xch'aw lo chiquixo'libal wa cajib c'o quic'aslemal pacha' e ángeles , jewa' xubi'ij : « Che ri ca'ib libra trigo utz cacoj rajil jun k'ij chac re jun mocom ; yey che ri wakib libra cebada , utz cacoj rajil jun k'ij chac re jun mocom . No'j ruwa'al ri uva y raceite , mac'o ma'an che » xcha' .
59004010	Recommendation	'Ana c'u alak ch'uti'n che ib alak chwach ri Dios ; yey we ca'an c'u alak wa' , Rire cuyac k'ij alak .
44017031	Grace	Ma Rire uk'atom chi jun k'ij echiri' cu'an ri jusuc' k'atbal tzij paquiwi conoje ri ticawex che ruwachulew . Cu'ana c'u wa' ruma ri Jun Achi Ucha'om lok . Yey echiri' ri Dios xuc'astajisaj lo ri Jesús chiquixo'l ri ecaminak , e xujiquiba' uwach Rire e ri Jun ucha'om lok cha' cu'an wa' » xcha' .
43019002	Description	Yey ri soldados xquicoj che rujolom ri Jesús jun corona quipach'um ruc' q'uix . Y xquirip jun manta morato chirij .
54005014	Recommendation	E uwari'che ri'in cambi'ij chique ri e malca'nib c'a e c'ac'al , chec'uli'ok , chequiq'uiyisaj ri calc'o'al y e quila' c'ut janipa ri chirajawaxic ca'an pa cocho cha' jela' ri tzel quebilow re ri Cristo na jinta c'o caquich'a'tibej chiquij rutinamit Rire .
43014011	Faith	Chicojo c'u wa cambi'ij chiwe : Ri'in ruc' ri Nukaw y Rire wuc' ri'in , xa oj jun . We na quicoj ta c'u wa' ruma ri nuch'a'tem , e chicojo ruma ri chac nu'anom .
66020014	Violence	Ec'u ri rajaw ri camic y ri rajaw ri Hades xec'ak bi chupa ri jun luwar cayenen che ak' . Wa' e ri uca'm camic .
58009026	Description	We ta chirajawaxic wa' che ri Cristo , uq'uiyal laj tane ri' uya'om rib Rire pa camic chwi lo ri jekebal re ruwachulew ; no'j wo'ora chupa wa q'uisbal k'ij xa julaj xuya rib pa camic cha' xa jumul caresaj ri mac .
44013018	Description	» Laj juna cuarenta junab c'u ri' xebucuy ri Dios rutinamit ruc' ri quimacunic pa ri luwar catz'intz'otic .
46011033	Recommendation	E uwari'che nu hermanos , echiri' camol ib alak che utijic ri cena re ri Kanimajawal , choye'ej na ib alak cha' junam catij alak wa' .
66006012	Violence	Ec'uchiri' ri K'apoj Bexex xuloch'ij ruwakak sello , xinwilo xakic'ate't xpe jun nimalaj cabrakan . Ri k'ij lic xu'an k'ek uwach jela' pacha' juna c'ul k'ek catzu'nic . Y ri ic' lic xu'an cak uwach jela' pacha' catzu'n ri quic' .
58011035	Violence	E c'o ne ixokib xquic'ul ri calc'o'al e c'astajinak tanchi lo chiquixo'l ri ecaminak . No'j e c'o jujun chic ticawex , ruma ri na xcaj taj cacok'otaj ri Dios , e xquicha' ri na xetzokpix ta chubi y ruc' c'u unimal c'axc'olil xecamic , ma e xquicha' ri jun chomilaj c'astajibal re c'aslemal na jinta utakexic .
44016037	Violence	Pero ri Pablo xubi'ij chique ri ausiliarib : — ¡ Na coj'ec taj ! Ma xquibalac'uj kapa chiwachil , yey ri'oj oj aj Roma . Y xojquiya ne pa cárcel , tob e la' na jinta k'atbal tzij xqui'ano cha' cak'alajinic we c'o kamac o na jintaj . Yey c'u ri' wo'ora , xa xe'lak'ay cacaj cojquesaj bi . ¡ Wa' na usuc' ta q'uenok ! We e ri' , e chepeta rique cha' cojquesaj bi — xcha' .
45013009	Recommendation	Ma chupa ri Tzij Pixab re ri Dios cubi'ij wa' : « Matmacun chirij ri c'ulaniquil . Matcamisanic . Matelk'anic . Ma'an rak'ubal chirij junok . Marayij uwach ri na awe taj . » Wa' wa takanic ruc' ronoje ri nic'aj chic takanic re ri Dios , cu'ana xa jun ruc' wa ch'a'tem : « C'ax chana'a rawatz-achak' jela' pacha' ri c'ax cana' awib ri'at . »
62003003	Faith	Janipa ri cubul pan quic'u'x che wa' , caquichomaj ri quibinic quisilabic chiquibil quib cha' cu'ana jela' pacha' ruchomal rubinic ri Kanimajawal .
45007022	Faith	Na ruc' ta c'u ri' , cuna' ri wanima' e lic chom rutakanic Rutzij Upixab ri Dios y lic quinqui'cot che wa' .
50004004	Recommendation	Hermanos , lic xaki qui'cota alak ruc' ri Kanimajawal . Cambi'ij julaj chic : ¡ Lic qui'cota alak !
66001012	Description	Xintzu'n c'u pan chwij cha' canwilo china ri cach'a't lo wuc' ; y echiri' xintzu'n apanok , xinwil pan wukub utzuc'ulibal ak' re oro .
58003018	Sin	¿ China c'u chique xujiquiba' wi uwach ri Dios na queboc ta pa ri uxlanem cuya Rire ? ¿ Na e ta neba chique ri xquipalajij Rutzij Rire ?
43010008	Sin	Conoje ri xec'un nabe chinuwach ri'in e elek'omab y xa e quequelek'aj bi ri bexex ; pero ri bexex na xequicajmaj ta rique .
60002018	Recommendation	Ralak alak aj chaquib , cojo alak quitzij ri patrón alak y ya'a ib alak chitakic cuma rique . Wa' na xew ta ca'an alak cuc' ri lic utz quic'u'x ma jenela' 'ana alak cuc' ri lic na jinta cacuyuw que .
44006013	Description	Xequicoj c'u achijab e aj cojol rak'ubal chirij , jewa' caquibi'ij : « Wa' wa'chi lic xaki tzel cach'a't chirij wa Santowilaj Luwar re ri Rocho Dios y chirij Rutzij Upixab ri Dios .
47005018	Faith	Ronoje wa' ruc' ri Dios petinak wi , ma xojuya chi utzil chomal chwach Rire ruma ri xu'an ri Cristo y xuya c'u chike quekato' ri ticawex cha' quec'oji' chi utzil chomal chwach .
59005010	Recommendation	Alak nu hermanos , e c'ama na'oj alak che ri xqui'an ri k'alajisanelab ri xech'a't chupa rubi' ri Dios Kajawxel , ma rique ruc' unimal quic'u'x xquich'ij uchuk'ab ri c'axc'olil .
44002021	Faith	Y conoje c'u ri caquicoj quib chwach ri Kanimajawal re quebucolobej , ri' quecolobetajic ” xcha' .
66007012	Faith	Jewa' caquibi'ij : « ¡ Amén ! ¡ Amén ! Xew che ri ka Dios takalic cabi'xic lic nim uk'ij , ca'an tioxinic che y caxuc ib chwach yey takal che cabi'xic c'o unimal uchomalil , sakil una'oj y unimal uchuk'ab . Yey wa' na jinta chi utakexic takal che Rire . ¡ Amén ! » quecha' .
60003003	Recommendation	Ruchomalil juna ixok na e ta ruma ri wikital che rucuerpo ; e uwari'che na utz ta c'u ri' we quic'ow uwi' che uyijbaxic ruwi' , o quic'ow uwi' ruc' ri uwaaj y usansilo re oro o ri c'ul lic q'ui rajil cucojo .
55001008	Faith	E uwari'che , matq'uix che utzijoxic ri Utzilaj Tzij re ri Kanimajawal Jesucristo y matq'uix ne chwe ri'in ma in c'o pa cárcel ruma cantzijoj ri Utzilaj Tzij . Ec'u ri'at , e chacuyu tak ri c'axc'obic cape pakawi' ruma rutzijoxic wa' , chach'ija c'u ronoje ruc' ruchuk'ab ri Dios .
43017019	Description	Y cuma c'u rique , lic nuya'om wib ri'in che u'anic ri rajawal c'u'x la , cha' jela' rique quebin jusuc' chupa ri K'ijsak .
66003002	Recommendation	Cambi'ij c'u chiwe : Chixc'astajok y lic chitija chi uk'ij quiyac iwib che tak ri utz c'a quixtajin che u'anic , ma tak wa' catajin usachic uwach . Ec'u Ri'in wilom ri i'anom , yey wa' na e ta ri caraj ri Dios chiwe .
66016004	Description	Rurox ángel xu'k'eja ri c'o chupa rucopa chwi tak ri nimaya' y chwi tak rac'al pa calax wi tak lo ri ya' ; y ruma wa' ronoje ri ya' xu'an quic' uwach .
45005002	Faith	Yey ruma ri Cristo , xya' chike cojoc chwach ri Dios ruma ri cubulibal kac'u'x y jela' cakac'ul ri unimal rutzil uc'u'x pa oj tiquil wi chi utz . Yey lic cojqui'cotic ma koye'em que'kila na runimal uchomalil ri Dios .
49005005	Sin	Ma lic eta'am chi alak wa' : Ri caretz'abej uwa uk'ij ruc' junok na uc'ulel taj , ri cu'an tak ch'ulilal mac , ri na caqui'cot ta ruc' tak ri c'o ruc' ma xaki curayij más , ri ca'anaw wa' e pacha' juna aj tiox ma e cu'an “ udios ” che janipa ri curayij ; conoje c'u ri caqui'an tak wa' , na caquic'ul ta ri bi'tisim lo chique ri quiya'om quib puk'ab ri Cristo y e c'o chupa rutakanic ri Dios .
58011008	Faith	Ri Abraham , ruma ri cubulibal uc'u'x , echiri' xsiq'uix ruma ri Dios , xucoj tzij y xe'ec chupa ri luwar ubi'tisim ri Dios che . Xel c'u bi pa rutinamit , tob na reta'am taj pa que'ec wi .
49005018	Recommendation	Maya ib alak che k'abaric , ma wa' xa cuyojij rubinic junok . E ya'a ib alak puk'ab ri Ruxlabixel ri Dios cha' e Rire catakan pa anima' alak .
61002002	Sin	Yey lic e q'ui ri caquitakej ri quibinic wa aj c'utunel , ri quiya'om quib che u'anic tak ri quirayibal q'uixbal uwach . Ruma c'u ri' wa' , tak ri winak caquijek quech'a't chirij ri be re ri K'ijsak .
49002018	Faith	Ruma c'u ri xu'an ri Cristo , konoje tob oj aj judi'ab o na oj ta aj judi'ab ya'tal chike cojopon chwach ri Kakaw Dios ruma ri Ruxlabixel Rire c'o kuc' .
44021025	Recommendation	» Chique c'u ri na e ta aj judi'ab quicojom rubi' ri Cristo , ri'oj katz'ibam chi chique na chirajawaxic taj caquitakej tak wa' ; xew maquitij ri ic'owisam chi chiquiwach ri tiox , maquitij quic' y maquitij awaj xa ejitz'am , yey maquetz'abej ne uwa quik'ij cuc' jujun chic na quic'ulel taj » xecha che ri Pablo .
44005003	Sin	Ec'u ri Pedro xubi'ij che : — Ananías , ¿ su'chac xaya luwar che ri Satanás coc pa awanima' cha' jela' ca'an rak'ubal chwach ri Santowilaj Ruxlabixel ri Dios ? Ma xabi'ij xaya ronoje ri rajil rulew , pero c'o xawesaj can che .
49004014	Recommendation	Jec'ula' na caka'an ta chi ke'oj cuc' ri na jinta quiq'uiyibal chwach ri Dios , ri xa caquetz'abej quina'oj puwi ri quicojom yey quetzak paquik'ab ri e aj socoso'nel , ri caquic'ut tak ri na e taj y ruc' itzel tak na'oj quequic'am bi pa sachibal ri na e tiquil ta chi utz .
46006009	Sin	¿ Na eta'am ta neba alak hermanos , e ri na jusuc' ta ri quibinic quisilabic na jinta que cuc' ri queboc chupa rutakanic ri Dios ? Lic masocotaj alak ; ma e janipa ri caquetz'abej uwa quik'ij cuc' jujun chic na quic'ulel taj , ri e aj tioxab , ri quemacun chirij ri c'ulaniquil , rachijab caqui'an che quib pacha' e ixokib , rachijab caqui'an quic'ulel chique cach achijab ,
58010025	Recommendation	Maka'an ke'oj pacha' ri caqui'an jujun , ri cok'otam caquimol quib kuc' re cakalok'nimaj uk'ij ri Dios y re cakanimarisaj kac'u'x chikawach ; ri ka'ana' e más kapixabaj kib chikawach wo'ora , ma keta'am ruc'unibal ri Kanimajawal Jesucristo lic xa nakaj chi c'o lo wi .
51003005	Sin	E uwari'che , e chesaj bi chupa ri anima' alak ri na utz ta uwach re ruwachulew : metz'abej uwa k'ij alak cuc' jujun chic na c'ulel ta alak , ma'an alak tak ch'ulilaj mac , maya ib alak che rayibal na chom ta uwach , marayij ne alak ca'an alak ri na utz taj . Qui'cota alak ruc' ronoje ri c'o uc' alak y marayij ne alak más ; ma we c'o ri más c'ax cana' alak chwa ri Dios , e pacha' ca'an alak dios che wa' .
52005008	Faith	No'j ri'oj , ri oj c'o chupa ri K'ijsak , lic kachajij kib . Ruc' ri cubulibal kac'u'x y ri rutzil kac'u'x ka'ana jela' pacha' ri cu'an juna soldado ruc' ri ch'ich' ch'ukubal ruwa uc'u'x . Yey kacuba' pan kac'u'x che uc'ulic ri colobetajic koye'em che ri Kakaw jela' pacha' ri cu'an juna soldado ruc' ri casco ch'ukubal re rujolom .
55001007	Grace	Ma ri Dios na uya'om ta ri Ruxlabixel chike cha' coju'an oj turun ; e uya'om chike cha' cac'oji' kachuk'ab , rutzil kac'u'x y sakil kana'oj .
62002004	Sin	We c'o cabi'n re : « Ri'in weta'am uwach ri Dios » yey na cu'an ta janipa ri takanic cuya ri Dios che , ri' xa aj rak'ul y na jinta ri K'ijsak ruc' .
50002002	Faith	E uwari'che tz'akatisaj co alak uwach ri nuqui'cotemal ruc' wa' : Chu'ana xa jun c'u'x alak , xa jun ri rutzil c'u'x alak y xa jun ri na'oj alak chiwach alak .
43007030	Description	Ec'uchiri' , raj wach xcaj e ri' caquichap bi ri Jesús ; pero na jinta junok x'anaw re , ma c'amaja' copon ruk'ijol .
54006018	Recommendation	Chebataka che qui'ana ri utz cha' jela' cac'oji' quibeyomalil chwach ri Dios . Qui'ana c'u uq'uiyal chomilaj tak chac , chesipanok y chequito'o ri na jinta c'o cuc' .
43018030	Description	Raj judi'ab xquic'ul uwach : — We tamaji aj mac , na cakaya ta ri' pak'ab la — xecha' .
45014006	Faith	Ec'u junok lic cu'an il uwach che juna k'ij , re yacbal uk'ij ri Kanimajawal cu'ano . Yey e junok chic na cu'an ta il uwach che wa' wa k'ij , ma chwach rire ronoje k'ij e re yacbal uk'ij ri Kanimajawal . Jec'ula' , e ri jun cutij ronoje , cutijo re yacbal uk'ij ri Kanimajawal , ma cutioxij che ri Dios . Yey ri jun xa k'alaj ri cutijo , jela' cu'ano ma cuch'obo ruc' wa' cuyac uk'ij ri Kanimajawal ; y cutioxij c'u ri' che ri Dios .
45012012	Recommendation	Ruc' qui'cotemal choye'ej alak janipa ri ubi'tisim ri Dios che alak . Ch'ija alak uchuk'ab ri c'axc'obic cape pawi' alak y lic mok'otaj alak u'anic orar .
44024023	Description	Xtakan c'u che ri capitán que ri soldados cha' cachajix ri Pablo , yey xtakan che cha' caya' luwar chique ri rachbi'il quebo'lbina ruc' y co'lquinimaj .
46013007	Description	We junok c'o ri rutzil uc'u'x ri Dios pa ranima' , ri' cuyul re ronoje , lic cubul uc'u'x ruc' ri Dios y cuc' ri jujun chic , xaki e roye'em ri utz y cuch'ij uchuk'ab janipa ri cape puwi' .
47004013	Faith	Ec'u Rutzij Upixab ri Dios cubi'ij : Xcubi' nuc'u'x ruc' ri Dios , e uwari'che xink'alajisaj Rutzij Rire . Jec'ula' ri'oj cubul kac'u'x ruc' ri Dios ; e uwari'che cakatzijoj rubi' .
52005014	Recommendation	Cakatz'onoj che alak hermanos , chepixabaj alak ri na jinta c'o cacaj caqui'ano . Nimarisaj alak quic'u'x ri na jinta ucowil quic'u'x . Cheto'o alak ri na jinta quichuk'ab chwach ri Dios . C'ola unimal c'u'x alak cuc' conoje ri e c'o uc' alak .
66016010	Description	Ruro' ángel xu'k'eja ri c'o chupa rucopa chwi ri tz'ulibal pa catakan wi ri nimalaj itzel chicop , y ruma wa' xu'an k'eku'm upa tak ri tinamit c'o puk'ab ri nimalaj itzel chicop . Conoje tak c'u ri winak lic caquicach'aca' upa ri cak' ruma ri c'ax .
48006016	Grace	Onoje c'u ralak ri takem alak wa' wa c'utunic puwi ri c'ac' kabinic , c'ulu alak ri utzil chomal y ri rutzil uc'u'x ri Dios , junam cuc' rutinamit Israel , ri pakatzij wi e re Rire .
44018025	Faith	Wa' wa'chi tijotal lo chupa rube ri Kanimajawal . Ruma c'u lic cacha uc'u'x che tak ri cu'ano , uya'om rib che catzijonic y cac'utun chwi janipa ri reta'am chwi ri Kanimajawal , tob xew reta'am ri xuc'ut can ri Juan puwi ri bautismo .
46010031	Recommendation	Ruc' c'u ri wa'im y ri mik'ina' catij alak o tob sa' ri ca'an alak , ri lic chirajawaxic wi e 'ana alak ronoje re yacbal uk'ij ri Dios .
62002027	Recommendation	No'j ralak c'o chi pa anima' alak ri Uxlabixel ya'tal che alak ruma ri Kanimajawal Jesucristo . E uwari'che na cajawax taj cac'un lo junok ruc' c'utunic lic junwi chwa ri k'alajisam chi che alak , ma ri Ruxlabixel ri Dios e cac'utuw che alak ronoje ri K'ijsak re ri Dios . Y janipa ri cuc'ut Rire , lic katzij , na rak'ubal taj . Ruma c'u ri' , tiquila alak chi utz chupa ri majom alak che ri Ruxlabixel ri Dios .
59002026	Faith	Jun c'ambal na'oj puwi ri ximbi'ij e wa' : E junok we na cuxlab ta chic , ri' caminak chic ; jec'ula' ri' ri cubulibal c'u'xaj , we na jinta c'utubal re , e pacha' caminak chic .
44027035	Description	C'a ec'u ri' ubi'im wa' , xuc'am jun pam y xutioxij che ri Dios chiquiwach conoje ; xuwech' c'u upa y xujek utijic .
44015020	Sin	Ri ka'ana' e chojtz'iban pan chique y kaya'a pan quina'oj cha' caquesaj quib che tak ri cach'ulan re junok pacha' tak ri ic'owisam chwa juna tiox , cha' na caquetz'abej ta uwa quik'ij cuc' jujun chic na quic'ulel taj , cha' na caquitij ta ti'ij que awaj xa ejitz'am y cha' na caquitij ta quic' .
44023003	Sin	Ec'u ri Pablo xubi'ij che : — ¡ Chu'ana ri Dios uc' la janipa ri ca'an la chwe , rilal xa queb palaj la ! Ma lal cojotalic re cak'at la tzij panuwi' e chirij ri cubi'ij ri Tzij Pixab ; no'j camacun c'u la chirij wa Tzij Pixab ruma xtakan la ca'an c'ax chwe tob na e ta cubi'ij ri' ri Tzij Pixab — xcha' .
45008001	Description	Ec'u wo'ora na jinta chi k'atbal tzij re camic paquiwi janipa ri e c'o puk'ab ri Kanimajawal Jesucristo ; wa' e ri na quitakem ta chi ri rayibal re ri na utz taj , ma e quitakem sa' ri caraj ri Ruxlabixel ri Dios chique .
52005009	Grace	Ma ri Dios na xojucha' taj cha' e cakac'ul ruk'atbal tzij pakawi' ; ma e xojucha'o re cakac'ul ri colobetajic ruma ri Kanimajawal Jesucristo ,
66020008	Violence	Y quel bi che quisocoso'xic tak ri tinamit e c'o che ronoje ruwachulew , jenela' cu'an chique ri Gog y ri Magog , cha' cumol quichi' re pa ch'a'oj . Ri cajlibal tak wa' e pacha' ruq'uiyal ri sanyeb c'o chuchi' ri mar .
46006011	Grace	E c'o c'u jujun che alak rojertan e c'o chupa tak wa' wa mac . No'j wo'ora ch'ajtal chi alak che ri mac , ya'tal chi alak puk'ab ri Dios cha' cabin alak jusuc' chwach , yey u'anom c'u che alak na jinta chi mac alak chwach ri Dios . Y ronoje wa' e ruma cojom alak rubi' ri Kanimajawal Jesucristo y ruma ri u'anom ri Ruxlabixel ri ka Dios pa anima' alak .
55001012	Faith	E uwari'che ri'in cantij ronoje tak wa c'axc'obic in c'o wi y na quinq'uix ta c'u che , ma lic weta'am china ruc' cubul wi nuc'u'x , yey lic jiquil nuc'u'x che e Rire lic c'o uchuk'ab che uchajixic ri uya'om panuk'ab c'a che ruc'unibal ri Cristo .
49006018	Faith	'Ana c'u alak orar chipak'ij chichak'ab . Lic tz'onoj alak che ri Dios e chirij janipa ri cubi'ij ri Ruxlabixel che alak . Macos ne alak che u'anic orar ; e xaki 'ana alak orar paquiwi conoje rutinamit ri Dios .
52001001	Grace	Ri'in Pablo cuc' ri wachbi'il Silvano y Timoteo cakatak bi wa carta che alak , ri alak re riglesia c'o Tesalónica , alak re ri Kakaw Dios y re ri Kanimajawal Jesucristo . C'ulu c'u alak ri unimal rutzil c'u'xaj y ri utzil chomal re ri Kakaw Dios y re ri Kanimajawal Jesucristo .
50004005	Faith	C'utu alak ri relej c'u'x alak chique conoje ri ticawex cha' jela' rique caquil wa' che ralak . Ri Kanimajawal xa nakaj chi c'o lo wi .
46011026	Faith	Janipa c'u laj camol ib alak cha' catij alak wa pam y cakum alak wa vino , e catajin alak ri' che utzijoxic rucamic ri Kanimajawal c'a echiri' cac'un tanchi Rire .
59005015	Faith	Ec'u ri oración ca'an ruc' cubulibal c'u'xaj chwach ri Dios , e cacoloben ri yewa' che ri yabil y ri Dios e cayacaw re . Yey we macuninak ri yewa' , cacuytaj c'u umac ri' .
55001003	Faith	Lic quintioxin chwach ri Dios , ri canlok'nimaj jela' pacha' xqui'an lo ri wati'-numam ojertan yey lic cuna' nuc'u'x utz nu'anom chwach Rire . Yey echiri' can'an orar chipak'ij chichak'ab xaki catc'un chinuc'u'x .
66006016	Description	jewa' caquibi'ij chique tak ri juyub y chique ri nimak tak abaj : « Chich'uku lo kawi' y chojiwewaj chwach ri Jun tz'ul pa ri tz'ulibal re takanic y chwach ri royowal ri K'apoj Bexex .
66002017	Description	China c'u ri c'o utanibal , e chuta ri cubi'ij ri Ruxlabixel ri Dios chique tak riglesias . China c'u ri cach'ijow uchuk'ab tak ri na utz taj , Ri'in canya che cutij re ri wa'im ewatalic , wa' e ri maná y canya c'u jun ralco abaj lic sak che y chwach ri ralco abaj tz'ibital jun c'ac' bi'aj na jinta junok eta'mayom re , xew queta'man ri cac'uluw re , cacha' .
61002003	Sin	Wa aj c'utunel e que'ec quic'u'x ruc' ri puak ; caquesaj c'u uq'uiyal puak che alak ruc' socoso'nic . Ruma c'u tak wa caqui'ano , ri k'atbal tzij xex chi catewun paquiwi' , yey ri sachibal quiwach xa nakaj chi c'o wulok .
53002011	Sin	Ruma c'u wa' , ri Dios cuya luwar quesocotaj ruma ruchuk'ab ritzel ; ec'u rique e caquicoj ri xa rak'ubal .
45002024	Sin	E uwari'che e jela' pacha' ri tz'ibital can pa Ruch'a'tem ri Dios : Ruma ri imac ri'ix ix aj judi'ab , ri na e ta aj judi'ab lic tzel quech'a't chirij rubi' ri Dios cacha' .
55003008	Sin	Ec'u wa' wa'chijab e pacha' ri aj k'ijab Janes y Jambres , ri xeyacataj chirij ri Moisés ojertan , ma rique eyacatajinak chirij ri K'ijsak y sachinak ri quina'oj yey na quec'ul ta ruma ri Dios ma rique na jinta c'ana cubulibal quic'u'x ruc' Rire .
66003019	Recommendation	Ri'in canch'a'bej quipa y quebenuk'il conoje ri c'ax quebenuna'o ; e uwari'che chitzelej c'u itzij chwach ri Dios ruc' ronoje ic'u'x .
45005001	Faith	Ri Dios xu'an jusuc' chike ruma ri cubulibal kac'u'x ruc' ; ec'u wo'ora oj c'o chi utzil chomal ruc' Rire ruma ri Kanimajawal Jesucristo .
54004016	Recommendation	Lic chachajij awib che rabinic asilabic y che uc'utic ri sakil c'utunic . Chachuk'ubej awib che u'anic tak wa' , ma jela' ri'at y ri quetaw awe quixcolobetaj che ri k'atbal tzij re ri Dios .
44026011	Violence	Y pa tak ronoje ri sinagogas uq'uiyal laj xebenuya pa c'ax re canmin quiwach chupa cha' caquic'ak bi uk'ij ri Jesús . Y ruma ri lic xinch'u'jer chiquij ruc' woyowal , xebe'nutzucuj ne c'a pa tak ri tinamit lic naj .
48005019	Sin	Lic cak'alajin uwach tak ri na utz taj caqui'an ri winak ri caquitakej tak ri rayibal re ri quiti'jil . Rique e quemacun chirij ri c'ulaniquil , caquetz'abej uwa quik'ij cuc' jujun chic na quic'ulel taj , caqui'an ri ch'ulilaj mac y caquimaj uwach tak ri rayibal re ri quiti'jil ,
46003007	Grace	¿ China c'u ri' ri más c'o uwach ? ¿ E nawi ri xticow re ? ¿ E nawi ri xja'an re ? Na e taj , ma e ri Dios , ri caq'uiyisan re .
46001007	Faith	Jec'ula' ronoje ri cajawax che rutinamit ri Dios , ya'tal chi che alak ; xew chi c'u lic oye'em alak ruc'unibal ri Kanimajawal Jesucristo .
66014002	Description	Y xinta jun ch'awibal re chila' chicaj catatajic pacha' utza'm ya' echiri' cac'unic y uch'awibal unimal jab ; y ri ch'awibal xinto e pacha' uq'uiyal ticawex e ri' caquich'awisaj ri qui arpas .
44010043	Faith	Puwi ri Jesús xetzijon lo conoje ri k'alajisanelab ojertan . Rique xquibi'ij e janipa ri quecojow re Rire , caquic'ul ri cuybal quimac ruma quicojom rubi' » xcha' .
45002007	Faith	Cuya c'aslemal na jinta utakexic chique ri quichuk'ubem quib che u'anic ri utz , ma cacha quic'u'x che uc'ulic ruchomalil ri Dios , ri yacbal k'ij cuya Rire y ri c'aslemal na jinta uq'uisic .
66001004	Grace	Ri'in in Juan quintz'iban pan chique ri wukub iglesias e c'o chupa tak ri tinamit re Asia . C'ulu alak ri unimal rutzil c'u'xaj y ri utzil chomal , ri cape ruc' ri Jun c'o wak'ij ora , ri xex chi c'o lo wi y ri c'o chikawach apanok , ri cape ruc' ri wukub uwach Uxlabixel c'o chwach rutz'ulibal pa catakan wi ,
44019004	Faith	Xubi'ij c'u ri Pablo chique : — Ri bautismo xuya ri Juan e c'utubal re ri tzelebal tzij chwach ri Dios , yey xtzijon chiquiwach ri tinamit cha' caquicoj rubi' ri Jun catajin lo chirij rire ; wa' e ri Jesús , ri Cristo — xcha' .
61002009	Violence	Ruc' tak wa' , cakilo ri Dios lic reta'am su'anic quebucolobej janipa ri quiya'om quib puk'ab echiri' cac'am quipa ; yey ec'u janipa ri na e ta jusuc' , ri' e c'o chi chuxe' ri k'atbal tzij re ri Dios , y wa' cape na paquiwi' echiri' copon ruk'ijol .
58011016	Grace	No'j rique e xcaj jun quitinamit lic junwi , wa' e ri jun chomilaj tinamit chila' chicaj . E uwari'che , ri Dios na caq'uix ta che cabi'x che e Dios que rique , ma uyijbam chi jun quitinamit lic chom chila' chicaj .
54004007	Recommendation	Matoc c'u il che tak ri ojer tzijobal na ruc' ta ri Dios petinak wi , ma wa' xa no'jibal que winak . E chatijoj awib che jun sakil binic silabic chwach ri Dios .
66020009	Violence	Y xepe c'u che ronoje ruwachulew y xquisut rij ri tinamit lic c'ax cuna' ri Dios , wa' e luwar pa quimolom wi quib ri lic quiya'om quib puk'ab Rire . Pero ri Dios xutak lo ak' chicaj paquiwi ri eyactajinak chirij rutinamit , y xebuporoj c'u conoje .
44010048	Description	Xtakan c'u che caya' ri bautismo chique pa rubi' ri Kanimajawal Jesucristo . Ec'uchiri' , xebelaj che ri Pedro cha' cacanaj chi queb oxib k'ij cuc' .
45002019	Grace	E chawach ri'at , at c'amal quiwach ri e potz' y at k'ijsak chiquiwach ri quebin pa k'eku'm .
62002025	Grace	Ec'u bi'tisinic wa' u'anom can ri Kanimajawal Jesucristo : E ri cuya ri c'aslemal na jinta utakexic chike .
59003017	Description	No'j c'u ri sakil na'oj petinak ruc' ri Dios , nabe na cak'alajisax ruc' jun chomilaj binic silabic ; ec'u junok c'o wa sakil na'oj ruc' , na aj ta ch'a'oj , utz uc'u'x y na cu'an ta utitz'itiquil ; lic cuc'ut ri c'axna'bal uc'u'x y cu'an utzilaj tak chac ; na cacha'w ta chiquixo'l ri winak y na xa ta queb upalaj .
43003035	Faith	Ri Dios lic c'ax cuna' Ruc'ajol yey uya'om puk'ab rire ronoje ri c'olic .
61003009	Grace	Ri Kanimajawal na camayin ta che u'anic janipa rubi'tisim lok , jela' pacha' ri caquibi'ij jujun . Ma Rire lic c'o unimal uc'u'x kuc' , y na caraj ta c'u casach uwach junok . Ri caraj Rire e conoje ri ticawex caquitzelej quitzij chwach .
46007007	Grace	Ec'u ri canch'ob rakan ri'in e lic utz ri' we ta conoje rachijab quec'oji'ic jela' pacha' nu'anom ri'in . Na ruc' ta c'u ri' , puk'ab ri Dios c'o wi sa' rusipanic cuya chiquijujunal . Ma chique jujun uya'om cachbi'il , yey chique jujun chic uya'om quec'oji' quituquel .
46014001	Recommendation	Choca c'u alak il che cac'oji' ri rutzil c'u'xaj pa anima' alak , yey rayij alak urikic janipa ri uya'om ri Ruxlabixel ri Dios chike re 'anabal ruchac . Y che tak wa' wa ya'tal chike , ri lic cajawaxic e ri k'alajisanic re runa'oj ri Dios .
47004006	Grace	Ma ri Dios ri xtakan che xwon ri k'ijsak chupa ri k'eku'm , e Rire ri xwon chupa ri kanima' cha' ruc' la' caketa'maj runimal uchomalil Rire , ri cak'alajin ruma ri Cristo .
44018024	Description	Xopon c'u jun achi pa ri tinamit Éfeso , Apolos rubi' . Wa' e cuq'uil raj judi'ab yey alaxinak pa ri tinamit Alejandría . E jun achi lic curiko catzijonic y lic c'o reta'am puwi ri tz'ibital can chupa Ruch'a'tem ri Dios .
58013012	Grace	Jec'ula' ri Jesús xesax bi chupa ri tinamit echiri' xcamisaxic cha' ruc' ruquiq'uel cujosk'ij ri canima' ri ticawex .
56002015	Recommendation	E chac'utu' janipa tak wa ximbi'ij chawe ; chatpixaban chi utz y chach'a'bej quipa tak ri caqui'an ri na utz taj . Cha'ana c'u wa' ma pak'ab ri'at ya'tal wi ca'ano ; maya c'u luwar che junok cuc'ak bi ak'ij .
62004009	Grace	Ri rutzil uc'u'x ri Dios xk'alajinic echiri' xutak lo che ruwachulew ri lic xew Uc'ajol ri' , cha' ruma Rire cac'oji' kac'aslemal .
43017024	Grace	» Lal Nukaw , e janipa ri eya'om la panuk'ab , e cuaj ri'in quebe'c'ola wuc' pa quine'c'ola wi , cha' caquil ri yacbal nuk'ij ya'om la . Ma xex wi c'ax inna'om lo la , chwi echiri' c'amaja' ne cajeker ruwachulew .
45003016	Sin	Tob pa tak quebic'ow wi , quequicoj ri winak pa c'axc'olil y pa bis ;
58004014	Faith	Ruma c'u la' e kachuk'ubej kib che ri xkajiquiba' uwach echiri' xkacoj rubi' ri Cristo y makesaj kib che wa' . Ma ri Jesús , Ruc'ajol ri Dios , e Kajawal ; yey Rire oquinak chila' chicaj y cach'aw pakawi' chwach ri Dios .
61001017	Grace	Ma ri'oj xkilo echiri' xk'alajisax runimal uchomalil y lic xyac uk'ij ruma ri Kakaw Dios . Xkata ne rukul ri Dios xch'aw chupa ri chomilaj k'ijsak c'o pakawi' , jewa' xubi'ij : « E Nuc'ajol wa' , ri lic c'ax canna'o y lic quinqui'cot che » xcha' .
46012011	Description	Pero ronoje wa' ya'tal chike , e ruma ri Ruxlabixel ri Dios , ri ca'anaw re ronoje . Yey e Rire cajachaw chikajujunal sa' ri caraj cuya chike .
66008012	Description	Rucaj ángel xuch'awisaj rutrompeta , y lic x'an c'ax che rurox parte che ri k'ij , che ri ic' y chique ri ch'umil . Xk'ob c'u tak ruwonibal wa' , jela' xujek camoymot uwach ri sak pak'ij y xu'an más k'eku'm rak'ab .
44018017	Violence	Ec'uchiri' , conoje ri e aj Grecia xquichap ri Sóstenes , ri aj wach re ri sinagoga . E la' chwach ri k'atbal tzij xquijek caqui'an c'ax che ; pero ri takanel Galión na xoc ta c'ana il che wa' .
43010039	Violence	Ec'u raj judi'ab xcaj tanchic caquichapo , pero na xquichap taj ma ri Jesús xel bi chiquixo'l .
47004016	Faith	E uwari'che na capax ta kac'u'x , tob ne wa kacuerpo catajin uri'jobic ; no'j ruc'u'xibal ri kac'aslemal na je ta la' u'anom , ma jalan cac'oji' ne más kachuk'ab ri jujun k'ij .
43012003	Description	Ec'u ri María xuc'am lo jun libra re sakil nardo , wa' e jun cunabal lic qui' ruxlab y lic q'ui rajil . Xuk'ej c'u ri' che ri rakan ri Jesús ; tec'uchiri' , xuchakisaj ruc' ruwi' . Ronoje c'u rupa ja lic xmuyuy che ri ruxlab wa cunabal .
58011009	Faith	Ruma ri cubulibal uc'u'x ruc' ri Dios , ri Abraham xe'jekela pa ri luwar ubi'tisim ri Dios che , tob rire na aj ta chila' . Na xc'oji' ta chupa juna ja ; xa xjeki' xe' tak carpa , y jela' xqui'an ri Isaac y ri Jacob , ma e ne jun rique xquic'ul ri ubi'tisim lo ri Dios chique .
50003017	Recommendation	Hermanos , 'ana che ri binic alak pacha' ri nubinic ri'in . Yey e chetakej alak ri caqui'an jela' pacha' ri kac'utum ri'oj .
48006002	Recommendation	To'o ib alak chiwach alak we c'o junok che alak c'o pa c'axc'obic , ma jec'uri'la' catajin alak che u'anic ri tzij xuc'ut can ri Cristo .
59002024	Faith	Lic c'u quil alak ri' : Ri ticawex na cu'an ta jusuc' xew ruma cubi'ij c'o cubulibal uc'u'x ruc' ri Dios , ma ri lic chirajawaxic e cuc'ut wa' ruc' ri cu'ano .
45009014	Faith	¿ Sa' c'u ri' ri cakabi'ij ri'oj puwi wa' ? ¿ E nawi na jusuc' ta ri cu'an ri Dios ? ¡ Na e ta ri' !
45014001	Recommendation	C'ulu alak ri jun c'amaja' cumaj usuc' sa' ri caraj ri Dios chique ri cubul quic'u'x ruc' ri Cristo . Mach'o'jin alak ruc' xa ruma na junam ta runa'oj rire ruc' ri na'oj ralak .
66012007	Violence	Tec'uchiri' , xjeker jun nimalaj ch'a'oj chila' chicaj : Ri Miguel cuc' ri ángeles e c'o puk'ab xech'o'jin ruc' ri dragón . Y jec'ula' ri dragón cuc' ri ángeles e c'o puk'ab xech'o'jin ruc' ri Miguel .
49004026	Recommendation	We cape oyowal alak , mamacun alak ruc' wa' ; ri 'ana alak e chesaj chic'u'x alak ri oyowal xalok' c'amaja' ne catzak bi ri k'ij .
60003009	Recommendation	Matzelej alak uwach ri na utz taj ca'an che alak . We c'o junok cubi'ij itzelilaj ch'a'tem che alak , matzelej alak uwach ruc' itzelilaj ch'a'tem ; ri 'ana alak e tz'onoj alak ri utz puwi ri ca'anaw re wa' . Yey we ca'an alak wa' , ri Dios cuya na ri utz pawi' alak , ma ruma wa' xusiq'uij alak .
43008029	Grace	Ma ri takayom lo we'in c'o wuc' ; ri Nukaw na inuya'om ta can nutuquel , ma ri'in xew can'ano janipa ri caraj Rire — xcha' .
49006014	Recommendation	E uwari'che lic chuk'ubej ib alak chupa ri K'ijsak jela' pacha' juna aj chac cucoj rupas cha' cuxim rupa chi utz . C'ola alak jusuc' y lic chajij alak ri binic silabic alak jela' pacha' juna soldado ch'ukutal ruwa uc'u'x ruc' jun ch'ich' .
66001020	Description	Ri que'elawi ri wukub ch'umil awilom pa nuwiquik'ab y tak ri wukub utzuc'ulibal ak' re oro e wa' : Ri wukub ch'umil e ri wukub ángeles e chajinel que ri wukub iglesias ; yey ri wukub utzuc'ulibal ak' re oro e ri wukub iglesias .
58002009	Grace	Yey echiri' ri Jesús xu'an ticawex , e xkaj uwach uk'ij chiquiwa ri ángeles . Ec'u ri Dios ruma ri unimal rutzil uc'u'x , xuya luwar che ri Jesús xic'ow chupa ri camic paquic'axel conoje ri ticawex . Ruma c'u wa c'axc'obic xric'owibej , wo'ora más c'o uwach y más yacom uk'ij .
50002013	Grace	Ma e ri Dios cuya che alak cacha c'u'x alak che u'anic ri utz chwach y e Rire ri cato'w e alak che u'anic ri caraj Rire .
43015011	Grace	» Ximbi'ij wa' chiwe cha' ri nuqui'cotemal cac'oji' iwuc' y canoj c'u ri' ri iwanima' che qui'cotemal .
54001001	Description	Ri'in in Pablo , in tako'n re ri Kanimajawal Jesucristo , intakom lo ruma ri Dios Kacolobenel y ruma ri Kanimajawal Jesucristo , ri kacubam pana kac'u'x ruc' .
54002009	Recommendation	Ri nupixabanic chique tak rixokib e quiwika quib chi usuc'liquil . Maquic'ut c'u ri quicuerpo yey maquiwik quib xa re yacbal quik'ij . Ma ¿ sa' ri cu'an chom che rixok ? ¿ E nawi ri wikital ruc' oro y ruc' perlas ? ¿ E nawi uchomalil la' ri quiwikibal ? Na e taj ,
43002015	Violence	Ec'uchiri' , ri Jesús xu'an jun asial y ruc' wa' xeberesaj lo pa ri Rocho Dios conoje rique junam cuc' tak ri bexex y ri boyexab e c'o pa c'ayij . Xuxulc'atila' tak bi ri quimexa ri e aj jachal uwach puak , y jela' xquichico'b bi ri puak .
49002010	Grace	Ma e ri Dios xu'an c'ac' chike ruma ri Kanimajawal Jesucristo cha' caka'an ri utz chwach jela' pacha' ri uch'obom chi lo ojertan .
60004012	Recommendation	Hermanos , macam anima' alak che tak runimal c'axc'obic cape pawi' alak re cuc'am pa alak , ma konoje cojic'ow chupa wa' .
66019007	Recommendation	Chojqui'cotok , lic chojqui'cotok y kayaca uk'ij Rire , ma xopon ruk'ijol ri c'ulaniquil re ri K'apoj Bexex y ri rixokil lic uwikom chi rib .
49006017	Recommendation	Tiquila alak chi utz chupa ri colobetajic ya'tal che alak jela' pacha' juna soldado cucoj rucasco re ch'ukubal rujolom . Y chapabej alak chi utz Ruch'a'tem ri Dios , ma wa' e pacha' juna espada ya'tal che alak ruma ri Ruxlabixel ri Dios cha' cach'o'jin alak chirij ritzel winak .
44007024	Violence	Y xril c'u ri' lic ca'an c'ax che jun chique ruma jun aj Egipto . Xuto' c'u uwi' ri ratz-uchak' yey xucamisaj ri aj Egipto .
53003013	Recommendation	Yey ec'u ralak hermanos , macos alak che u'anic ri utz .
46016013	Faith	Lic chajij ri binic silabic alak , tiquila alak chi utz chupa ri cubulibal c'u'x alak ruc' ri Dios , lic chuk'ubej ib alak chwach ri Dios y moc c'u xi'in ib uc' alak .
44007043	Sin	Na xi'an taj , ma e ne xitelej ri rocho ri tiox Moloc ubi' y ri ch'umil re ri tiox iwe'ix , Renfán ubi' . Wa' e quic'axwach tak ri tiox xebi'ano re quilok'nimaj quik'ij . Ruma c'u la' quixintak bi c'a chwach pana ri tinamit Babilonia cacha' .
53002015	Recommendation	E uwari'che hermanos , lic chuk'ubej ib alak y lic takej alak ri c'utunic kac'utum chiwach alak y ri katz'ibam pana che alak .
47005005	Grace	Yey wa' e uch'obom chi lo ri Dios chike ; y e Rire ya'yom ri Ruxlabixel chike , c'utubal re cuya na janipa ri ubi'tisim .
54002011	Recommendation	Echiri' cac'ut Rutzij Upixab ri Dios chiquiwach rixokib , lic chirajawaxic rique xew caquito y maquic'ul uwach .
54005019	Recommendation	Echiri' c'o junok cutz'ak uchi' juna aj wach re riglesia ; macoj ne wa' we na e jinta ca'ibok o oxibok caquijiquiba' uwach rumac .
45016016	Recommendation	Ya'a rutzil wach alak chiwach alak ruc' jun sakil tz'ubuj chi'aj chwach ri Dios . Conoje ri hermanos wara re pa tak riglesias re ri Cristo caquiya pan rutzil wach alak .
66018019	Description	Y ri winak caquipuc' ulew chwi quijolom ruma quibis , quebok'ic y co quesiq'uinic , jewa' caquibi'ij : « ¡ Tok'o' uwach ! ¡ Tok'o' uwach ri nimalaj tinamit ! Ma conoje ri c'o barcos cuc' lic xebeyomar ruc' wa tinamit ; yey xa c'u pa jok'otaj xsach uwach ronoje .
62003001	Grace	Ch'obo pe alak puwi ri sakil rutzil uc'u'x ri Kakaw Dios , ma lic c'ax cojuna'o y uya'om ri cabi'x chike oj ralc'o'al Rire . E uwari'che ri winak e c'o che ruwachulew , ri c'amaja' caquicoj rubi' ri Jesús , na queta'am taj oj china ri'oj chwach ri Dios , ma rique na queta'am ta uwach Rire .
60005005	Recommendation	Ec'u ri'ix ix alabo , chicojo quitzij ri e aj wach re riglesia . Yey chirajawaxic che onoje alak ca'an alak ch'uti'n che ib alak chiwach alak , ma jewa' tz'ibital can chupa Ruch'a'tem ri Dios : Ri Dios uyacom rib chiquij janipa ri caquitac'aba' quik'ij ; no'j uya'om ri unimal rutzil uc'u'x chique janipa ri caqui'an ch'uti'n che quib cacha' .
45003004	Faith	¡ Pakatzij wi na e ta ri' ! Ma ri Dios na aj ta rak'ul ; janipa rubi'im Rire , e cu'ano , tob c'u conoje ri winak xa e aj rak'ul . Ma e pacha' ri tz'ibital can pa Ruch'a'tem ri Dios : We c'o junok cuc'ambej upa ri ch'a'tem la , cak'alajinic Rilal lic Lal jusuc' che ronoje ri cabi'ij la ; jec'ula' quel pana la ruc' puwi ronoje xcha ri rey David che ri Dios .
44009014	Violence	Yey ya'tal ne lo puk'ab cuma ri nimak e aj chacunel pa Rocho Dios quebuc'am bi pa cárcel conoje ri quicojom ri bi' la — xcha' .
61002001	Sin	Chiquixo'l ri tinamit e aj Israel xec'oji' k'alajisanelab xa e socoso'nel ; jec'ula' chixo'libal ralak quec'oji' e aj c'utunel xa e socoso'nel . Wa' xa xe'lak'ay caquicoj pa quijolom ri hermanos c'utunic na usuc' taj , xa re yojobal ri quibinic quisilabic . Yey e cu'ana ne ri caquibi'ij na caquicoj ta chi rubi' ri Kanimajawal , ri xcam cuma rique re quebucolobej . Y ruma c'u wa na utz taj caqui'ano , e cape tan ri k'atbal tzij paquiwi' .
43005018	Violence	Ruma wa' raj judi'ab más xquiya quib che ucamisaxic ri Jesús , ma e chiquiwach rique cupalajij ri takanic puwi ri k'ij re uxlanibal . Y na xew ta wa' , ma cujunimaj ne rib ruc' ri Dios echiri' cubi'ij ri Dios e Ukaw .
46011002	Faith	Quinqui'cot uc' alak ma na mesc'utam ta alak ri nupixabanic y takem lo alak ri c'utunic nuk'alajisam chiwach alak .
44002025	Faith	» Rojertan xubi'ij can ri rey David puwi ri Cristo : Ri'in canwil ri Wajawal xaki e la' c'o chinuwach . Ruma c'u c'o Rire pa nuwiquik'ab , na jinta c'ana cayuch'uyu'n we'in .
60001023	Grace	Ma ralak alak alaxinak tanchic y wa' na e ta cuma ri chu'kaw alak ri xa e ticawex , ma e ruma Ruch'a'tem ri Dios , ri lic c'aslic y na casach ta c'ana uwach .
59005016	Recommendation	Tzelej tzij alak chiwach alak y 'ana alak orar pawi' alak chiwach alak cha' jela' cacunutaj alak . Ma lic c'o uchuk'ab ri sakil oración cu'an junok jusuc' rubinic usilabic .
43006047	Faith	» Pakatzij wi cambi'ij che alak : China ri cacubi' uc'u'x wuc' ri'in , c'o uc'aslemal na jinta utakexic .
43014018	Grace	» Ri'in na quixinwok'otaj ta canok , ma quintzelej lo iwuc' .
45003002	Grace	Lic c'o tak cutikoj wi . Ma ri Dios nabe na xuya Ruch'a'tem paquik'ab .
49006005	Recommendation	Yey ralak ri alak mocom , e lic cojo alak quitzij ri patrón alak wara che ruwachulew . Chacuna c'u alak chi utz ruc' jun sakil xi'in ib pa anima' alak y ruc' ronoje c'u'x alak pacha' e canimaj alak ri Cristo ruc' ri chac alak .
45002004	Grace	Na ruc' ta c'u ri' , lic nim ri rutzil uc'u'x y runimal uc'u'x ri Dios pawi' , ma caroy'ej cayijba' awib y na asu ta cusachisaj awach . ¿ E cami cac'ak bi uk'ij ri' ri unimal rutzil uc'u'x ri Dios ? ¿ Na aweta'am ta neba ri'at wa unimal rutzil uc'u'x ri Dios e cac'amaw bi awe chupa ri tzelebal tzij chwach Rire ?
62005014	Faith	Cubul kac'u'x ruc' ri Dios ma keta'am we ri cakatz'onoj che e chirij janipa ri caraj Rire , cojuta c'u ri' .
45015013	Faith	Ri Dios , ri cuya chike cacubi' pan kac'u'x ruc' Rire , chunojisaj ri anima' alak che ronoje qui'cotemal y utzil chomal ruma cubul c'u'x alak ruc' Rire , cha' jela' lic canimar c'u'x alak che ri oye'em alak ruma ruchuk'ab ri Santowilaj Ruxlabixel ri Dios .
43019041	Description	Xa nakaj che ri luwar pa xquicamisaj wi ri Jesús chwa ri cruz , c'o jun luwar c'o chomilaj che' chwach . Y chiri' c'o jun mukubal c'ac' 'anom , y na jinta junok mukum chupa .
66019020	Violence	Xchap c'u ri nimalaj itzel chicop , junam ruc' ri jun k'alajisanel socoso'nel , ri u'anom uq'uiyal c'utubal chwach ri nimalaj itzel chicop yey ruc' wa' ebusocom lo conoje tak ri quic'ulum ri retalil ri nimalaj itzel chicop y xquilok'nimaj uk'ij ri jun uc'axwach . Quicabichal c'u ri' , e la' chiquic'asliquil xec'ak bi chupa jun luwar cayenen che ak' y cajinow ruc' azufre .
45012020	Recommendation	Jec'uri'la' , e 'ana alak pacha' ri cubi'ij Ruch'a'tem ri Dios : We canum ri tzel quilow e la , ya'a la uwa . We catzajin uchi' , ya'a la umik'ina' . Ma echiri' ca'an la wa' , rire cujek caq'uix chiwach la yey cuna' c'u rib ri' che ri na utz taj xu'an che'la cacha' .
51003016	Recommendation	Ruch'a'tem ri Cristo chunojisaj ronoje ri c'aslemal alak . C'utu c'u alak wa' wa ch'a'tem chibil ib alak y pixabaj ib alak ruc' sakil na'oj . Ruc' ronoje c'u'x alak tioxin alak chwach ri Dios y bixoj alak rubi' ruc' salmos , ruc' tak bix tz'ibital canok y ruc' bixobal ya'om che alak ruma ri Ruxlabixel .
51003019	Recommendation	Yey rilal achi , ri c'ulan la , lic c'ax na'a la ri ixokil la . Mac'achc'at la chwa ujolom .
54005016	Recommendation	We c'o junok ucojom rubi' ri Cristo yey e c'o ixokib malca'nib chique rufamilia , ri' chirajawaxic che chebuto'o' cha' na cuya ta alc'ayew che riglesia , y jec'ula' riglesia xew quebuto' ri malca'nib pakatzij wi na jinta cato'w que .
62005011	Grace	Y ri k'alajisam e wa' : Ri Dios uya'om kac'aslemal na jinta utakexic , yey wa' wa c'aslemal xew carikitaj ruma Ruc'ajol .
62005012	Faith	E junok uc'ulum Ruc'ajol ri Dios pa ranima' , ri' ya'tal chi wa' wa c'aslemal che ; no'j e junok na uc'ulum ta Ruc'ajol ri Dios pa ranima' , ri' na ya'tal ta wa' wa c'aslemal che .
43008036	Grace	E uwari'che , we Ruc'ajol ri Dios caresaj lo alak che ri mac c'o wi alak , pakatzij wi c'u ri' caquiritaj lo alak che ri mac .
49003013	Faith	E uwari'che cambi'ij che alak , mapax c'u'x alak ruma wa c'axc'obic in c'o wi , e ne qui'cota alak ma uma ralak na jinta cubi'ij nuc'u'x quinic'ow chupa wa' .
45016018	Sin	ma na e ta quitakem ri Cristo , e lic quitakem ri quirayibal rique . Ri quich'a'tem lic chacojo' y lic chom catatajic , pero ruc' wa' quequisoc ri ticawex na jinta co quina'oj .
45001029	Sin	Jec'ula' e quiya'om quib che u'anic janipa ri na jusuc' taj : wa' e ri caquetz'abej uwa quik'ij cuc' jujun chic na quic'ulel taj , ri caqui'an ri lic itzel uwachlibal , ri e aj rayinel , ri itzel quic'u'x , ri c'ax quic'u'x chiquiwach , ri e camisanel , ri e aj ch'a'oj , ri e socoso'nel , ri caqui'an c'ax chique jujun chic ,
55001014	Recommendation	Ruc' ruto'bal ri Santowilaj Ruxlabixel ri Dios c'o pa kanima' , lic chachajij chi utz ri ya'tal chawe ruma ri Dios .
48006008	Faith	Ma we junok e cuya rib che tak ri rayibal re ruti'jil , ri' e cuc'am lo ri camic puwi' . No'j we junok e cuya rib che u'anic ri caraj ri Ruxlabixel ri Dios , ri' che ri Ruxlabixel cuc'ul ri c'aslemal na jinta utakexic .
46010009	Recommendation	Makac'am upa ri Dios Kajawxel pacha' xqui'an jujun chique rutinamit echiri' xquipetisaj royowal ri Dios ruma xeyajan chirij . Yey ruma c'u ri' xecamic ma xeti'taj cuma cumatz .
46013005	Recommendation	We junok c'o ri rutzil uc'u'x ri Dios pa ranima' , ri' na cu'an ta ri na takal ta che . Na xew ta coc il che ri cajawax che rire , ma e ne coc il che ri cajawax chique ri jujun chic . Na xa ta ruc' jutz'it cape royowal y na cuc'ol ta oyowal pa ranima' .
66009009	Description	Ruwa quic'u'x ch'ukutal ruc' ch'ich' . Echiri' quexiq'uiq'uic , ruch'awibal ri quixic' e pacha' uch'awibal uq'uiyal careta jec'om cuma cawayu' echiri' quebec pa ch'a'oj .
43015022	Sin	» We tamaji xinc'un ri'in y tamaji xinc'ut rutzij ri Nukaw chiquiwach , na jinta c'u quimac ri' ruma na xquic'ul ta wa tzij . No'j ri'in xinc'unic y xinc'ut rutzij ri Nukaw chiquiwach ; ruma c'u wa' , na jinta junok chique utz cubi'ij na jinta umac .
51004005	Recommendation	Bina alak ruc' sakil na'oj chiquiwach ri na e ta ralc'o'al ri Dios , xaki matz'ila' c'u alak ri jujun k'ij quic'owic .
45006006	Faith	Lic c'ut keta'am e ri ojer kabinic kasilabic xcam ruc' ri Cristo chwa ri cruz cha' jela' casach uwach ruchuk'ab ri mac pakawi' y jec'ula' ri mac na catakan ta chi pakawi' ri'oj .
62003010	Sin	Ruc' c'u ri' wa' , cak'alajinic china tak ri e ralc'o'al ri Dios yey cak'alajinic e china tak ri e ralc'o'al ritzel winak . Ma e junok na cu'an ta ri jusuc' yey na c'ax tane cuna' ri ratz-uchak' , ri' na ralc'o'al ta ri Dios .
45008007	Sin	E janipa ri quiya'om quina'oj xew puwi tak ri rayibal re ri quiti'jil , ri' e aj retzelal c'u'x chirij ri Dios . Ma rique na cacaj taj caquiya quib che u'anic ri Tzij Pixab re ri Dios , yey na caquich'ij tane u'anic wa' .
44002026	Faith	E uwari'che ri wanima' lic xqui'cotic y ruchi' nukul xbixon ruc' qui'cotemal . Ec'u ri'in , tob ne weta'am quincamic , e la' c'o chi ri nucubam pan nuc'u'x che ;
46010020	Sin	Ri cambi'ij e wa' : Echiri' ri na queta'am ta uwach ri Dios quekasan ruc' awaj chwach juna tiox , na e ta chwach ri Dios quekasan wi , ma e chiquiwach tak ri itzel uxlabixel . E uwari'che lic na cuaj taj ca'an e alak cuc' ri caquilok'nimaj tak ri itzel uxlabixel .
44013001	Description	Chila' Antioquía chiquixo'libal ri quicojom rubi' ri Cristo , e c'o ek'alajisay runa'oj ri Dios y e c'utunel re Rutzij . Wa' e : ri Bernabé , ri Simón ri cabi'x k'ek che , ri Lucio aj Cirene , ri Manaén ri xq'uiyisax pa rocho ri Herodes ri rey re Galilea y ri Saulo .
49005006	Recommendation	Masocotaj alak cuma ri caquimin alak chupa ri mac ruc' ch'a'tem lic chacojo' katzij pero xa rak'ubal . Ma ri k'atbal tzij re ri Dios cape paquiwi ri e aj palajiy tzij , wa' e ri caqui'an tak wa' wa mac .
56001011	Sin	Maya c'u luwar chique wa' wa winak quec'utunic , ma caquisachisaj quina'oj uq'uiyal familias ruc' ri quic'utunic . Rique xew cacaj quebeyomar ruc' ri c'utunic caqui'ano yey wa' lic q'uixbal uwach .
43013011	Sin	Ri Jesús reta'am chic china ri cac'ayin re ; e uwari'che xubi'ij : “ Na iwonoje taj ix ch'ajtalic . ”
43010001	Sin	Ri Jesús xubi'ij : « Pakatzij wi cambi'ij che alak : China ri na coc tubi che ruchi' ri coral que ri bexex yey xa tob c'u pa coc wubi , ri' elek'om y e querelek'aj bi ri bexex .
61002015	Sin	ma xquiya can ri sakil be y xquimaj bi jun be lic na e taj . Qui'anom c'u que pacha' ri xu'an ri Balaam , ruc'ajol ri Beor . Wa' e lic xcha ranima' che uch'aquic puak ruma ri na jusuc' taj xu'ano .
44014005	Violence	Ec'u ri e aj judi'ab junam cuc' ri na e ta aj judi'ab xqui'an tzij chiquiwach cuc' ri e aj wach cha' queyactaj chiquij ri Pablo y ri Bernabé re caqui'an c'ax chique y quequi'an pa'baj .
43021017	Description	Xutz'onoj churox laj : — Simón , at uc'ajol ri Jonás , ¿ katzij c'o rutzil ac'u'x chwe ? — xcha' . Ri Pedro lic xuchap bis ruma e urox laj ri' xtz'onox che . Xubi'ij c'u ri' : — Wajawal , rilal eta'am la ronoje , eta'am c'u la ri'in c'o rutzil nuc'u'x che'la — xcha che . Xubi'ij c'u ri Jesús che : — Chebatzuku c'u ri' ri nubexex .
66021027	Sin	Chupa c'u wa' wa tinamit na jinta c'ana ch'ul coc lok , na coc ta ulok ri cu'an ri lic q'uixbal uwach y ri cu'an rak'ubal ; ma xew queboc lo ri tz'ibital quibi' chupa ri libro re c'aslemal re ri K'apoj Bexex .
66017004	Sin	Rixok uwikom rib ruc' c'ul morato uwach y cak uwach ; yey wikital ruc' oro , ruc' chomilaj tak abaj y ruc' perlas . Ruc'a'am jun copa re oro puk'ab nojinak che tak ri lic q'uixbal uwach y che ruch'ulil ri mac cu'an cuc' tak rachijab .
51003014	Recommendation	Yey chwi c'u ronoje tak wa' , ri más chirajawaxic e lic c'ax cana' ib alak chiwach alak , ma e wa' ri cu'an xa jun che alak pa sakil wi .
43012023	Description	Ec'u ri Jesús xubi'ij chique : — Xopon c'u ruk'ijol ri yacbal uk'ij Ralaxel Chiquixo'l Ticawex .
45002022	Sin	Yey cabi'ij na utz taj we junok camacun chirij ri c'ulaniquil ; ¿ su'be c'u ri' ri'at ca'an wa' ? Catch'a't ne chiquij ri tiox ; ¿ su'be c'u ri' cacoj ak'ab che tak ri re tiox ?
45007008	Sin	Ruma c'u ri' ri takanic , ri mac cuc'osoj ronoje itzel rayinic chupa ri wanima' . We tamaji c'u ri takanic , ri mac na jinta uchuk'ab panuwi' .
44026017	Grace	Catinchajij chiquiwach ratinamit e aj judi'ab y chiquiwach ri na e ta aj judi'ab , wa' e ri tzel catquilo . Yey catintak bi wo'ora chique ri na e ta aj judi'ab
56003003	Sin	Ma e ri'oj rojertan echiri' c'amaja' ne cakacoj rubi' ri Cristo , na jinta kana'oj , oj titz'itak , oj sachinak , kaya'om kib puk'ab ronoje ri rayinic y rukusil ruwachulew , lic c'o retzelal kac'u'x , lic tzel cojilic y tzel cakil kib chikawach .
54005021	Recommendation	Chwach c'u ri Dios y chwach ri Kanimajawal Jesucristo y chiquiwach ri ángeles re ri Dios ri echa'talic re caquilok'nimaj Rire , cambi'ij c'u chawe cha'ana tak wa' chi jusuc' cuc' conoje tob e chinok y na xa ta catcha'wic .
58010035	Recommendation	E uwari'che lic maya can alak ri cubulibal c'u'x alak ruc' ri Dios , ma la' la cubulibal c'u'xaj cuc'am lo unimal rajil uc'axel che alak .
46004002	Faith	Jela' pacha' lic chirajawaxic che juna aj chac lic cuchapabej chi utz ri ya'om puk'ab ruma ri rajaw ; jec'ula' ri' chirajawaxic caka'an ri'oj ruc' ri ya'tal pakak'ab ruma ri Kajawal .
44009043	Description	Y ri Pedro xcanaj can uq'uiyal k'ij chupa ri tinamit Jope , chirocho jun achi Simón rubi' , ri cut'is tz'u'um .
46003016	Grace	¿ Na eta'am ta neba ralak , alak rocho ri Dios yey e ri Ruxlabixel ri Dios ri jekel uc' alak ?
58010019	Faith	E uwari'che hermanos , wo'ora ya'tal chike cojoc chupa ri Luwar lic Santo ruma ruquiq'uel ri Kanimajawal Jesucristo .
43008021	Sin	Xubi'ij tanchi ri Jesús chique : — Ri'in quin'ec y ralak quintzucuj c'u alak , pero cacam na c'u alak ri' pa ri mac alak . Ma pa quin'ec wi ri'in , na copon ta ralak chila' — xcha' .
51003012	Recommendation	Ralak alak cha'tal chi ruma ri Dios y alak chi re Rire , yey lic c'ax cana' alak ruma Rire . Ruc' c'u ri binic silabic alak , lic c'utu alak wa' : C'ola c'axna'bal c'u'xaj uc' alak che quito'ic jujun chic , c'utu alak ri relej c'u'x alak , ma'an nim chibil ib alak , chu'ana ri lic utz c'u'x alak chiwach alak y c'ola unimal c'u'x alak .
43012026	Faith	» China ri caraj cachacun pa ri nuchac , chirajawaxic ri' caterej lo chwij . Jec'ula' tob pa quinc'oji' wi ri'in , chiri' cac'oji' wi ri waj chac . China c'u ri ca'anaw ri nuchac , ri' cayac uk'ij ruma ri Nukaw .
54003004	Description	Chu'ana ri sakil takanic pa rocho ; chuc'utu c'u chique ri ralc'o'al cha' quebu'an e cojol tzij y jec'ula' quec'oji' chi jusuc' .
52005011	Recommendation	Ruma c'u ri' , bochi'ij c'u'x alak y nimarisaj c'u'x alak chiwach alak , jela' pacha' ri catajin alak che u'anic .
62003011	Recommendation	E tzij wa' xex chi tom wi lo alak : C'ax kana'a kib chinima konoje .
46007026	Recommendation	Chinuwach ri'in , ruma ri c'axc'obic oj c'o wi wo'ora , e utz we junok cacanaj canok jela' pacha' ri u'anom .
43003001	Description	C'o jun achi Nicodemo rubi' ; rire e cuq'uil ri fariseos yey e jun aj wach que raj judi'ab .
59002025	Description	Ma ri Rahab , ri jun ixok na chom ta rubinic usilabic , x'an jusuc' che chwach ri Dios ruma xebuc'ul chirocho ri e c'ac'alenel e aj Israel etakom bi chupa la' la tinamit y ruma xebuto'o cha' quebec pa jun chic be .
54002015	Faith	Na ruc' ta c'u ri' , ri Dios quebucolobej rixokib y cuya calc'o'al cha' quequiq'uiyisaj . Quecolobetaj c'u ri' we quetiqui' chi utz ruc' ri cubulibal quic'u'x , ri rutzil quic'u'x y ri santowilaj quibinic .
44013017	Grace	Ri Dios re wa tinamit Israel xebucha' ri kati'-kamam ojertan y xu'an jun nimalaj tinamit chique echiri' c'a e c'o Egipto , tob rique na e ta aj chiri' . Ruc' c'u unimal uchuk'ab ri' xeberesaj lo Egipto .
44015008	Grace	Ri Dios , ri reta'am sa' ri c'o chupa ri canima' ri ticawex , e xc'uluw que ri na e ta aj judi'ab quicojom rubi' ri Cristo . Yey xuc'ut wa' echiri' xuya lo ri Santowilaj Ruxlabixel chique rique jela' pacha' xu'an kuc' ri'oj .
59002011	Sin	Ma ri Dios e xbi'n re wa' : « Matmacun chirij ri c'ulaniquil » y je tanchi wa' xubi'ij : « Matcamisanic . » Jec'ula' , we junok na camacun ta chirij ri c'ulaniquil pero camisanel , ri' cape ri k'atbal tzij puwi' ruma xupalajij Rutzij Upixab ri Dios .
43010028	Grace	Ri'in canya quic'aslemal na jinta utakexic cha' jela' na casach ta c'ana quiwach y na jinta ne junok queberesaj panuk'ab .
45016020	Grace	Ec'u ri Dios , ri aj ya'l utzil chomal , na camayin ta che cuyik'ilibej uwi' ri Satanás chuxe' ri akan alak ; ma e cuya che alak ri cach'ij alak uchuk'ab ri Satanás . C'ulu c'u alak ri unimal rutzil uc'u'x ri Kanimajawal Jesucristo .
55003005	Sin	E c'o ri caqui'an pacha' lic utz qui'anom chwach ri Dios pero na quiya'om ta luwar che ri Dios cujalc'atij ri quibinic quisilabic ruc' ruchuk'ab Rire . Ma'an awe cuc' ri caqui'an tak wa' .
45012005	Description	jec'uri'la' , ri'oj , tob lic oj q'ui , xa jun ka'anom ruc' ri Cristo , y konoje c'u ri' cojajawax tak chikawach .
56003008	Faith	Wa' wa cambi'ij pan chawe lic katzij yey lic cuaj catoc il che uc'utic wa' chique conoje ri quicojom rubi' ri Dios cha' caquitijoj quib che u'anic ri utz . Ma tak wa' wa c'utunic lic are' y lic c'o cutikoj chique conoje ri ticawex che ruwachulew .
59002023	Faith	Yey Ruch'a'tem ri Dios cuk'alajisaj wa' echiri' cubi'ij : « Ri Abraham lic xcubi' uc'u'x ruc' ri Dios y ruma c'u ri' , x'ani' jusuc' che . » Y xbi'x c'u che : « Rire e ramigo ri Dios . »
59002001	Faith	Alak nu hermanos , ri cojom alak rubi' ri Kanimajawal Jesucristo , ri Jun lic nim uk'ij , lic na takal ta che alak xa cacha'w alak chiquixo'l ri ticawex .
45003013	Sin	Ri ch'a'tem quel lo pa quichi' ri winak e pacha' uchuyil ujul anima' tek'el uchi' ; ma ruc' ri cak' quesocoso'nic . Ri ch'a'tem quel lo pa quichi' e pacha' chi veneno re cumatz .
49005028	Recommendation	Jec'ula' lic chirajawaxic che rachi e cuc'ut ri rutzil uc'u'x che ri rixokil . Jela' pacha' junok lic cuchajij rucuerpo , jec'uri'la' takal che rachi cuchajij ri rixokil . Ma we juna achi c'ax cuna' ri rixokil , e que'elawi c'ax cuna' rib , ma rachi ruc' rixok , xa jun qui'anom .
45009030	Faith	¿ Sa' c'u ri' ri cakabi'ij che ronoje wa' ? Ma ojertan lok ri na e ta aj judi'ab na xquitzucuj taj quebu'ana jusuc' chwach ri Dios ; yey wo'ora ri Dios xu'an jusuc' chique ruma ri cubulibal quic'u'x ruc' .
54003009	Faith	Chirajawaxic caquitakej ri sakil c'utunic uk'alajisam ri Dios yey caquina' pa canima' utz qui'anom chwach Rire .
54006002	Recommendation	Yey we juna aj chac c'o upatrón ucojom chi rubi' ri Cristo , much'obo : « Na chirajawaxic taj can'an ri caraj ri nupatrón ma junam kawach kachak' kib chwach ri Dios . » Na ube taj cuch'ob rakan wa' ; ri lic usuc' e chu'ana más chi utz ruchac ma ri cunimaj e jun ucojom rubi' ri Cristo y takal c'u ri' che c'ax cana'ic . Wa' e c'utunic y pixabanic cha'ana ri'at chique ri e aj chac .
45003003	Faith	Pero ¿ sa' cu'ana' we e c'o jujun chique na xcaj taj caquicoj Ruch'a'tem ri Dios ? ¿ Ruma nawi ri' wa' cujec' rib ri Dios che ri ubi'tisim ?
43019034	Violence	Na ruc' ta c'u ri' , jun chique ri soldados xutok' ruc'alc'a'x ri Jesús ruc' rulanza y c'atetana chupa wa' xel lo quic' y ya' .
43015012	Recommendation	» Ec'u nutakanic wa' canya chiwe : Lic c'ax china'a iwib chiwach jela' pacha' ri'in lic c'ax quixinna'o .
45006013	Recommendation	Maya ne ri cuerpo alak puk'ab ri mac che u'anic ri na jusuc' taj . E ya'a ib alak puk'ab ri Dios , ma alak caminak chi chwa ri mac y alak c'as che jun c'ac' binic silabic . Ya'a c'u alak ri' ri cuerpo alak puk'ab ri Dios cha' ruc' wa' ca'an alak ri lic jusuc' chwach .
58010039	Faith	Konoje c'u ri'oj , na oj ta cuq'uil ri caquesaj quib chirij ri Cristo y xa casach quiwach , ma e oj cuq'uil ri caquic'ul ri c'aslemal na jinta utakexic ruma cubul quic'u'x ruc' Rire .
45011026	Grace	C'a tec'uchiri' conoje raj Israel quecolobetaj na , ma jewa' tz'ibital can pa Ruch'a'tem ri Dios : C'a chila' Sion cape wi ri cayolopin lo que ri ticawex y queberesaj na c'u lo ri e ralc'o'al can ri Jacob chupa ri ch'ulilaj mac .
52002015	Violence	Yey wa' wa aj judi'ab e xecamisan re ri Kanimajawal Jesucristo y e xecamisan que ri k'alajisanelab xetak lo cuc' , yey xojquesaj lo ri'oj chupa tak ri quitinamit . Rique na caqui'an ta ri cuc'ul uc'u'x ri Dios y na caquiya tane luwar chique jujun chic caqui'an ri utz chwach ri Dios .
58010026	Sin	We e la' lic xkamaj usuc' ri K'ijsak puwi ri Cristo , yey na ruc' ta c'u ri' , lic u'aniquil wi cojmacun chirij Rire , makach'ob c'u ri' , c'a c'o caya'i' chwach ri Dios re caresaj ri kamac .
49002006	Grace	Y junam ruc' ri Kanimajawal Jesucristo xojuc'astajisaj lok y xuya chike cojtakan ruc' Rire chila' chicaj .
49004025	Recommendation	Ma'an chi alak rak'ubal , xew ch'a'tibej alak ri lic katzij chiwach alak , ma konoje ri oj re ri Cristo , xa jun ka'anom .
48002005	Faith	Pero ri'oj na xkatakej ta c'ana ri caquibi'ij cha' jela' na cajalc'ataj ta ri K'ijsak re ri Utzilaj Tzij cojom chi alak .
46014013	Recommendation	Ruma c'u la' we c'o junok ya'tal che ruma ri Ruxlabixel ri Dios cach'a't pa juna ch'a'tem na umajom taj , chutz'onoj c'u ri' che ri Dios cha' caya'taj che cuk'alajisaj wa' pa quich'a'tem ri quetaw re .
44009001	Violence	Ec'u ri Saulo na carok'otaj taj cuxibij quipa ruc' camic janipa ri quicojom rubi' ri Kanimajawal . Xe'ec c'u ruc' ri cajawal raj chacunel pa Rocho Dios
43017013	Description	» Ec'u wo'ora quintzelej tanchi uc' la . Pero xalok' c'a in c'o che ruwachulew , cambi'ij tak wa' chique cha' lic canoj ri canima' che qui'cotemal , jela' pacha' ri qui'cotemal c'o wuc' ri'in .
60004013	Recommendation	Ri 'ana alak e qui'cota alak , ma alak bare jun che tak ri c'axc'obic xic'ow wi ri Cristo , cha' echiri' cuk'alajisaj runimal uchomalil , ralak lic caqui'cot alak che .
44011006	Description	Echiri' xintzu' chi utz sa' ri c'o chupa wa' , xebenuwil c'u awaj c'o cajib cakan , itzel tak chicop re upa juyub , awaj quecharar pulew , yey ri quexiq'uic' che ruwa caj .
51003008	Recommendation	Ec'u wo'ora hermanos e ya'a can alak ronoje tak wa' : ri ca'an alak oyowal , ri alak c'a'n , ri ca'an alak ri na utz taj che jun chic , ri cach'a't alak chirij junok , ri cabi'ij alak ch'a'tem na chom ta uwach .
44018003	Description	Ri quichac rique e xaki junam ruc' ri curik ri Pablo , wa' e caqui'an carpas . E uwari'che xcanaj ri Pablo cuc' y junam quechacunic .
45006012	Sin	E uwari'che lic maya alak luwar catakan ri mac puwi ri cuerpo alak , ma wa' xa ic'owel . Maya ne ib alak chupa tak ri rayibal na utz ta uwach .
53003012	Recommendation	E tak c'u wa' wa ticawex quekatak che y quekapixabaj pa rubi' ri Kanimajawal Jesucristo : Chechacunok re ch'acabal re ri quiwa y chec'ola jusuc' .
44007009	Sin	» Ec'u rique xoc retzelal c'u'x pa canima' chirij ri quichak' José . Ruma c'u ri' , xquic'ayij bi cha' cac'am bi Egipto . Pero ri Dios c'o ruc' ri José
44011028	Description	C'o jun chique wa' , Ágabo rubi' . Rire xyactajic y ruma ri Ruxlabixel ri Dios , xuk'alajisaj cape jun unimal numic chwi ronoje ruwachulew pa ejekel wi ri winak . ( Wa' xu'ana chupa rutakanic ri Claudio . )
44020036	Description	Echiri' xubi'ij tak c'u wa' ri Pablo , xuxucuba' rib y xu'an orar cuc' conoje ri e c'o chiri' ruc' .
48005024	Faith	Janipa ri e re ri Kanimajawal Jesucristo , na caquitakej ta chi ri rayibal re ri quiti'jil .
59001002	Recommendation	Alak nu hermanos , lic qui'cota alak echiri' quic'ow alak chupa tak uq'uiyal uwach c'axc'obic .
62001006	Sin	We cakabi'ij xa jun ka'anom ruc' ri Dios yey cojbin chupa ri k'eku'malil , ri' cojelic xa oj aj rak'ul y na cojbin ta c'u chupa ri K'ijsak .
44010011	Description	Xril ruwa caj jakalic . C'o c'u pacha' jun nimalaj c'ul caripipic y ximital lo che ri cajib utza'm , e ri' cakasax lo che ruwachulew .
44002009	Description	Yey lic pa uq'uiyal tinamit oj petinak wi . Chikaxo'l e c'o e aj Partia , e aj Media y e aj Elam . Yey e c'o ri ejekel Mesopotamia , Judea , Capadocia , Ponto y Asia ,
51001010	Faith	Y jec'ula' cabin alak jusuc' pacha' ri takal chique ri e ralc'o'al ri Dios y ca'an c'u alak janipa ri caraj ri Dios cha' c'o cutikoj ri utzilaj chac ca'an alak y jela' cac'oji' más na'oj alak che reta'maxic uwach ri Dios .
54001018	Recommendation	Wo'ora Timoteo , canya wa takanic chawe ri'at at nuc'ajol chupa rubi' ri Cristo : Chachuk'ubej awib chupa ri chac ya'om pak'ab e chirij ri xk'alajisax pawi' ri'at chwi rachac chwach ri Dios .
66019001	Faith	Q'uisbal re wa' xinta uq'uiyal winak chila' chicaj jewa' caquibi'ij : « ¡ Aleluya ! ¡ Ri Dios Kajawxel takal che cayac uk'ij ruma ri colobetajic uya'om chike y ruma runimal uchomalil y ruchuk'ab !
49002001	Grace	Ri Dios uya'om c'ac' c'aslemal che alak , tob ojertan caminak alak chwach ri Dios ruma xmacun alak y xpalajij alak Rutzij .
46010021	Sin	Yey na ube ta q'uenok catij alak ri vino re yacbal uk'ij ri Kanimajawal yey catij alak ri vino re yacbal quik'ij ri itzel uxlabixel . Jec'ula' na ube ta nenare' we ralak catij alak ri wa'im chwi rumexa ri Kanimajawal yey catij ne alak ri wa'im chwi ri mexa que ri itzel uxlabixel .
49005003	Recommendation	Ralak ri alak chi re ri Dios , lic na ube ta q'uenok we chixo'libal alak c'a c'o ri caretz'abej uwa uk'ij ruc' junok na uc'ulel taj o cu'an tak ch'ulilaj mac o na caqui'cot ta ruc' tak ri c'o ruc' ma xaki curayij más .
56001015	Sin	E junok sakil runa'oj , ronoje ri chom chwach ri Dios , ri' e lic chom chwach rire . No'j ri sachinak runa'oj , ri na cucoj ta ri K'ijsak , ri' ronoje lic ch'ul chwach ma ch'ul runa'oj y ri ranima' ; y jec'ula' na cuna'bej taj sa' ri chom y sa' ri na chom taj .
44009021	Description	Conoje ri quetaw re lic cacam canima' che y caquibi'ij : « ¿ Na e ta neba achi wa' ebuternabem ruc' c'ax ri quicojom rubi' ri Cristo chila' Jerusalem ; yey c'uninak ne wara re quebuyut bi y quebu'ya'a paquik'ab ri nimak e aj chacunel pa Rocho Dios ? » quecha' .
58008006	Description	No'j wo'ora ruchac ri Kajawal más utz chwa ri quichac raj chacunel pa Rocho Dios , ma ruma Rire ri Dios xu'an jun c'ac' tzij kuc' ri'oj . Yey chupa wa tzij c'o bi'tisinic más chom chwa ri re ojertan .
50001021	Faith	Ma ri nuc'aslem ri'in e re yacbal uk'ij ri Cristo ; yey we xincamic , más ne lic c'o cutikoj chwe .
50001006	Faith	E ri Dios xjekow re ri utzilaj chac pa anima' alak , yey lic cubul nuc'u'x che wa' : Ri Dios catajin che to'ic alak cha' cabin alak jusuc' chwach , yey Rire cutz'akatisaj ri chac uc' alak c'a pa ri k'ij echiri' cac'un tanchi ri Kanimajawal Jesucristo .
62005020	Faith	Y keta'am c'ut , Ruc'ajol ri Dios xc'un che ruwachulew , yey uya'om kana'oj cha' caketa'maj uwach ri Jun pakatzij wi e Dios . Y oj c'o c'u puk'ab ri pakatzij wi e Dios , ma oj c'o puk'ab Ruc'ajol Jesucristo . Xew Rire pakatzij wi e Dios y e Rire ri cuya ri c'aslemal na jinta utakexic .
45012018	Recommendation	'Ana c'u alak janipa ri c'o pak'ab alak cha' cac'oji' alak chi utzil chomal cuc' conoje ri ticawex .
58010023	Faith	E kajiquibam uwach cakac'ul janipa rubi'tisim ri Dios ; lic chojtiquila c'u jusuc' che ri cubulibal kac'u'x puwi ri koye'em che ri Dios , ma Rire na cujalc'atij ta rubi'tisinic u'anom chike .
43014027	Grace	» Ri utzil chomal c'o wuc' ri'in , canya can chiwe . Yey wa' wa utzil chomal canya ri'in chiwe na xa ta jela' pacha' ri caquiya tak ri winak . Mapax c'u ic'u'x y mixi'ij iwib .
47005006	Faith	Ruma c'u la' , lic cubul kac'u'x , tob keta'am echiri' c'a oj jekel pa ri kacuerpo wara che ruwachulew , wa' e que'elawi c'amaja' coje'jekela pa ri kocho chila' chicaj ruc' ri Kanimajawal Jesucristo .
43012047	Grace	No'j we c'o junok xuta ri nuch'a'tem yey na cu'an ta ri cambi'ij , na in ta ri quink'ataw tzij puwi' . Ma in c'uninak che ruwachulew na re ta cank'at tzij paquiwi ri ticawex ; e in c'uninak re quebenucolobej conoje ri ticawex .
62003012	Sin	Maka'an ke'oj pacha' ri xu'an ri Caín , ma rire e re ritzel winak y ruma ri' xucamisaj ruchak' . ¿ Su'be xucamisaj ? Ma e tak ri xu'an ri Abel lic jusuc' chwach ri Dios ; no'j e tak ri xu'an rire na chom ta uwach .
66016020	Description	Yey ruma c'u wa cabrakan conoje tak ri islas y tak ri juyub xesachic .
58011012	Description	Jec'ula' ri Abraham , tob ne xa nakaj chi c'o wi lo rucamic , xalax ruc'ajol . Yey tak ri ralc'o'al rire lic xeq'uiyar quiwach , xebu'ana lic e q'ui pacha' ri quiq'uiyal ri ch'umil e c'o che ruwa caj y pacha' ri sanyeb c'o chuchi' ri mar , ri na utz taj cajilaxic .
54001017	Faith	Ruma c'u wa' , kalok'nimaj uk'ij ri Dios wak'ij ora y chikawach apanok . Ma ri Dios Kajawxel na jinta utakexic rutakanic , na jinta utakexic ruc'aslemal , na quilitaj ta uwach , xew Rire e Dios y reta'am ronoje . Lic c'o yacbal uk'ij y unimal uchomalil .
66014007	Faith	Ri ángel jewa' casiq'uin che ubi'xiquil : « Chixi'ij iwib chwach ri Dios y chilok'nimaj uk'ij ma xopon ru orayil ri k'atbal tzij cu'ano ; chiyaca c'u uk'ij ri x'anaw re ruwa caj , ruwachulew , ri mar y tak rac'al pa calax wi lo ri ya' » cacha' .
44006001	Description	Chupa tak la' la k'ij lic xeq'uiyar ri cajlibal ri quicojom rubi' ri Cristo . Ec'u ri hermanos e aj judi'ab ri quech'a't pa ri ch'a'tem griego , xquijek quech'a'tiben chiquij ri hermanos e aj judi'ab ri quech'a't pa ri ch'a'tem hebreo . Ma echiri' ca'an ri jachanic chique ri e niba'ib , ri malca'nib ri quech'a't pa ri ch'a'tem griego na quecajmax ta chi utz ruc' ri to'bal que caquic'ul ri jujun k'ij .
60002021	Grace	E ne ruma wa' xusiq'uij alak ri Dios , ma ri Cristo xutij c'ax kuma ri'oj ; yey tak ri xu'ano e c'utubal chike ri'oj cha' cojbin jela' pacha' xbin Rire .
53003010	Recommendation	Ma echiri' c'a oj c'o ne chila' uc' alak , xkatak alak che wa' : « We c'o junok na caraj taj cachacunic , na takal ta che catzukic . »
43003016	Grace	» Ri Dios lic c'ax xebuna' ri e c'o che ruwachulew ; y ruma c'u wa' , xutak lo Ruc'ajol , ri lic xew Uc'ajol ri' , cha' china ri cacubi' uc'u'x ruc' Rire na casach ta uwach , ma c'o uc'aslemal na jinta utakexic .
44019015	Description	C'o c'u jun k'ij , jun itzel uxlabixel xuc'ul uwach chique ri wukub uc'ajol ri Esceva : « Weta'am uwach ri Jesús y weta'am china ri Pablo ; no'j ri'ix , ¿ ix chinok ? » xcha' .
66019019	Violence	Xinwil c'u ri jun nimalaj itzel chicop yey ri e takanelab che ruwachulew cuc' ri qui ejércitos , quimolom quib re quech'o'jin ruc' ri Jun ucojom lo rucawayu' y cuc' ru ejércitos eteran chirij .
44027002	Description	Xojoc c'u bi chupa jun barco re ri puerto Adramitio , e ri' que'ec pa tak ri tinamit e c'o chuchi' ri mar re Asia . Xkamaj c'u bi kabe chwi ri mar . Yey xe'ec kuc' ri Aristarco , jun aj Tesalónica , jun tinamit pa ri luwar re Macedonia .
58013003	Recommendation	Memesc'utaj alak ri e c'o pa cárcel , e 'ana alak pacha' c'o alak cuc' pa ri cárcel ; yey memesc'utaj ne alak ri e c'o pa c'ax , e 'ana alak pacha' catij alak c'ax junam cuc' rique .
51003017	Recommendation	Yey ronoje ri ca'an alak y ronoje ri cabi'ij alak , 'ana alak chupa rubi' ri Kanimajawal Jesucristo y tioxin alak chwach ri Kakaw Dios ruma Rire .
48006006	Recommendation	We c'o junok cuc'ut Rutzij Upixab ri Dios che alak , chirajawaxic wi cato' alak rire ruc' ri bitak e alak .
44007005	Description	» Pero ri Dios na xuya tane che ri Abraham cu'an rajaw wa' wu'lew , tob tane xa pa cuya wi juna rakan . No'j xubi'tisij c'u che tob ne rire caminak chic , wa' wu'lew cu'ana na re y que ri ralc'o'al canok ; yey echiri' xbi'x wa' che ri Abraham , c'amaja' ne c'o juna ralc'o'al .
44007019	Description	Wa' wa rey xebusoc ri katinamit ojertan . Lic xebuya ri kati'-kamam pa c'axc'obic , ma xtakan che quecamisax ri quich'uti'k e alabo cha' jela' na caq'uiyar ta quiwach ri katinamit .
43020003	Description	Xebel c'u bi ri Pedro y ri jun chic tijo'n , y xebec pa xmuki' wi ri Jesús .
44024016	Faith	Ruma tak c'u ri' wa' , lic quinoc il ri'in che ri nubinic cha' jela' cac'oji' ri nuna'oj chi jusuc' chwach ri Dios y chiquiwach ri ticawex .
65001013	Description	Wa' wa'chijab e jela' pacha' ri mar echiri' lic c'o royowal , capuluwan uwi' y curojij lo ri ch'ul c'o chupa . Jec'ula' , wa' wa'chijab e caquic'ut tak ri q'uixbal uwach caqui'ano . Yey e jela' pacha' tak ch'umil quisachom ri quibe , ma caqui'an che quib e aj c'amal wach que rutinamit ri Dios , tob ne e rique ri e sachinak . Ruma c'u ri caqui'ano , ri Dios uk'atom chi tzij paquiwi' cha' na jinta utakexic quebe'c'ola pa utum k'eku'm .
48001012	Description	na e ta juna achi xya'w chwe y na che tane juna achi xinmaj wi wa' ; ma e ri Kanimajawal Jesucristo xk'alajisan chwe .
45007005	Sin	Ma ojertan echiri' c'a oj c'o pa mac , ri rayinic na utz ta uwach xc'oji' uchuk'ab puwi ri kacuerpo . Ma echiri' ri Tzij Pixab xuk'alajisaj chike sa' ri na utz taj , e más xkarayij caka'an ri na utz taj . Yey ri xutikoj wa' chike e xojuc'am bi pa camic .
54002007	Faith	E ruma wa' , ri'in in cha'tal lo ruma ri Dios re cantzijoj ri Utzilaj Tzij y quinu'an c'u in tako'n yey in c'utunel chiquiwach ri na e ta aj Israel cha' jela' cacubi' quic'u'x rique ruc' ri Cristo y caquicoj ri K'ijsak . Lic katzij wa cambi'ij che alak , ma in re ri Cristo y na can'an ta rak'ubal .
62003024	Faith	E junok catajin che u'anic ri cubi'ij Rutzij Upixab ri Dios , ri' puk'ab ri Dios c'owi y ri Dios jekel pa ranima' . Ruma c'u ri Ruxlabixel uya'om ri Dios chike , lic keta'am Rire jekel pa kanima' .
46010024	Recommendation	Na utz ta c'u ri' we junok e xew cutzucuj ri utz chiribil rib , ma ri lic chirajawaxic wi e cutzucuj ri utz chique ri nic'aj chic .
45012016	Recommendation	Chu'ana xa jun c'u'x alak chiwach alak . Ma'an alak nim che ib alak ; e 'ana alak xa jun cuc' ri na jinta quiwach . Mach'ob alak lic c'o na'oj alak chiquiwa jujun chic .
49004031	Recommendation	Chesaj alak ronoje ri oyowal c'o pa anima' alak . Ma'an alak ri alak c'a'n . Masiq'uin alak ruc' oyowal . Mach'a't alak chirij junok . Chesaj c'u ib alak che ronoje ri na utz taj .
51001025	Faith	Xinu'an jun aj chac re Rire cha' canto' riglesia , ma e ri Dios uya'om chwe cantzijoj pa tz'akat wi ri Utzilaj Tzij chiwach ralak ri na alak ta aj judi'ab .
66001014	Description	Rujolom y ruwi' lic sak jela' pacha' ri mit sak y pacha' ri nieve ; y ucabichal ruwach pacha' ak' careprotic .
47004015	Grace	Ronoje c'u wa kic'owibem e uma ralak , cha' jela' caq'uiyar quiwach ri quec'uluw re ri unimal rutzil uc'u'x ri Dios . Yey wa' e re yacbal uk'ij ri Dios , ma jela' lic e q'ui ri caquitioxij ri unimal rutzil uc'u'x ri Dios paquiwi' .
43006056	Faith	China c'u ri cutij ri nuti'jil y cutij ri nuquiq'uel , ri' cac'oji' wuc' y ri'in quinc'oji' ruc' rire .
43011027	Faith	Ri Marta xuc'ul uwach : — Cancojo , Wajawal , ma ri'in nucojom rilal lal ri Cristo , Ruc'ajol ri Dios , ri bi'tisim lok cac'un che ruwachulew — xcha' .
44002042	Faith	Y conoje lic junam quebin chupa ri sakil c'utunic que ri e tako'n re ri Jesús , junam quic'u'x , junam quewa' chiquiwach y junam caqui'an orar .
58001009	Grace	E lic cuc'ul c'u'x la ri lic jusuc' yey lic tzel quil la ri mac . E uwari'che ri Dios , ri Dios e la , xucha' lo la y xuya unimal qui'cotemal che'la ; ec'u más nim ri qui'cotemal xya' che'la chwa ri qui'cotemal xya' chique ri jujun chic cacha' .
44012002	Violence	Yey xebutak che caquicamisaj ruc' espada ri Jacobo ri ratzixel ri Juan . Y ri soldados jela' xqui'ano .
55002016	Recommendation	Ma'an awe'at cuc' ri quech'a't chwi tak ri na re ta ri Dios y na jinta uchac . Ma ri que'anaw re wa' , e quetajin che resaxic quib chirij ri Dios .
62003015	Sin	Ec'u junok tzel caril ru hermano , ri' camisanel chwach ri Dios ; yey eta'am alak , e juna camisanel na takal ta che caya'i' uc'aslemal na jinta utakexic .
43021015	Faith	Echiri' xquiq'uis utijic ri quiwa , ri Jesús xutz'onoj che ri Simón Pedro : — Simón , at uc'ajol ri Jonás , ¿ más nawi c'ax quinana' ri'at chwa ri c'axna'bal we caqui'an wa jujun chic ? — xcha' . Ri Pedro xuc'ul uwach : — Wajawal , rilal eta'am la c'o rutzil nuc'u'x che'la — xcha' . Ri Jesús xubi'ij che : — Chebatzuku c'u ri' ri raltak co nubexex — xcha' .
46012008	Grace	Ma e c'o jujun ya'tal chique ruma ri Ruxlabixel ri Dios quech'a't ruc' sakil na'oj . Jec'ula' ruma ri Ruxlabixel ri Dios , ya'tal chique jujun chic caquitzijoj sa' ri uk'alajisam ri Dios chique .
44007013	Description	Ec'u che rucalaj quibenam , ri José xuk'alajisaj rib chiquiwach ri ratzixelab . Jec'ula' ri faraón xreta'maj china tak ri e ratz-uchak' ri José .
60003010	Recommendation	Ma jewa' tz'ibital can pa Ruch'a'tem ri Dios : China ri c'ax cuna' ruc'aslem y caraj caric'owibej ri jujun k'ij ruc' qui'cotem , e chuk'atej c'u ri' ri rak' che ubi'xiquil ri na chom taj y mu'an chi ri quel lo rak'ubal puchi' .
44004032	Description	Conoje c'u ruq'uiyal hermanos , ri xquicoj rubi' ri Cristo , lic u'anom xa jun canima' y xa jun quina'oj ; y na jinta junok chique cu'an re che ri c'o ruc' , ma rubitak que xu'an re chinima ronoje .
46015003	Grace	Ma ri nuc'utunic che alak e ri xc'ut chwe ri'in , yey ruc'u'xibal ri c'utunic e wa' : Ri Cristo xcam ruma ri kamac jela' pacha' ri tz'ibital can chupa Ruch'a'tem ri Dios .
66018024	Violence	Yey ri winak re wa tinamit xequicamisaj tak ri k'alajisanelab re ri Dios y rutinamit ri Dios , y xequicamisaj ne uq'uiyal ticawex che tak ronoje ri tinamit re ruwachulew » cacha' .
44013048	Faith	Echiri' xquita wa' ri na e ta aj judi'ab , lic xequi'cot che y xquijeko caquiyac uk'ij ri Utzilaj Tzij puwi ri Kanimajawal . Jec'ula' xquicoj rubi' ri Cristo conoje ri echa'om chi ulok re cac'oji' quic'aslemal na jinta utakexic .
66022020	Description	Ec'u ri cajiquiban uwach tak wa' , jewa' cubi'ij : « Pakatzij wi na naj ta chi ri woponibal iwuc' » cacha ri Jesús . ¡ Amén ! E chu'ana ri' , peta la , Kanimajawal Jesucristo .
50004009	Recommendation	Ec'u 'ana alak janipa ri nuc'utum chiwach alak , wa' e ri majom alak , ri tom alak y ri ilom alak chwe . Jec'ula' , ri Dios , ri aj ya'l utzil chomalil , cac'oji' uc' alak .
53003015	Recommendation	Pero ma'an alak che tzel quil alak ; ri 'ana alak e pixabaj alak ma rire e jun ka hermano .
51002008	Recommendation	Lic chajij c'u ib alak cha' na casocotaj ta alak ruc' tak na'oj na jinta uchac , ri xa no'jibal que ri ticawex re ruwachulew y na e ta c'u chirij runa'oj ri Cristo .
50003014	Faith	Jec'uri'la' lic jusuc' quin'ec c'a pa cu'q'uisa wi ri nube k'atital chinuwach , cha' jela' canc'ul ri chomilaj sipanic , ri ubi'tisim ri Dios chike ri ojusiq'uim cha' coje'c'ola ruc' chila' chicaj ruma oj re ri Jesucristo .
56002014	Faith	Rire xuya rib pa camic kuma ri'oj , xojulok'o cha' cojresaj che ronoje ri na utz taj , cuchomaj ri kabinic kasilabic y jela' coju'an oj utinamit lic kaya'om kib che u'anic chomilaj tak chac .
43005024	Faith	» Pakatzij wi cambi'ij che alak : China ri lic cuta chi utz ri cambi'ij ri'in y cacubi' uc'u'x ruc' ri xtakaw lo we , ri' c'o uc'aslemal na jinta utakexic y na cuc'ul ta ri c'axc'olil re ri k'atbal tzij . Jec'ula' , na jinta chi puk'ab ri camic , ma asu xk'ax chupa ri c'aslemal .
66021015	Description	Ri ángel cach'a't wuc' ruc'a'am jun vara re pajabal 'anom ruc' oro cha' cupaj ri tinamit , tak ri oquibal y ri tapia .
50003019	Sin	Copon na c'u ri k'ij echiri' casach na quiwach , ma ri quidios rique e tak ri rayibal re ri quiti'jil . Caqui'an ne nim che quib ruma tak ri caqui'ano tob wa' lic q'uixbal uwach , yey lic caquiya quina'oj che tak ri xa re ruwachulew .
54003006	Sin	Na utz taj we c'o junok c'ac' ucojom ri Utzilaj Tzij yey cacojic aj wach chupa riglesia , ma c'axtaj cu'an nim che rib y cak'at c'u tzij puwi' jela' pacha' ri xuc'ulumaj ritzel winak ruma xu'an nim che rib .
65001003	Recommendation	Alak nu hermanos , lic nurayim quintz'iban pan che alak chwi ri colobetajic ya'tal chike ri'oj chinima konoje ; pero wo'ora cuna' nuc'u'x lic chirajawaxic campixabaj alak cha' cachuk'ubej ib alak chupa ri K'ijsak re ri Dios y na caya ta c'u alak luwar ri' che junok cuyoj ri sakil c'utunic ya'tal xa jumul che rutinamit ri Dios .
44004002	Description	Rique lic c'o coyowal chiquij ri Pedro y ri Juan ma quec'utun chiquiwach ri ticawex puwi ruc'astajibal lo ri Jesús chiquixo'l ri ecaminak , jec'uwa' caquibi'ij : « Ruc'astajibal ri Jesús e c'utubal re , chikawach apanok ri ticawex quec'astaj lo chiquixo'l ri ecaminak » quecha' .
66018005	Sin	Ma na xa ta jubik' rumac , e tak wa' xaki ule'om chi rib elinak bi c'a chicaj . Yey ri na utz taj u'anom , lic c'o chuc'u'x ri Dios .
43004046	Description	Ec'uchiri' , ri Jesús xtzelej pa ri tinamit Caná re Galilea pa xu'an wi vino che ri ya' . C'o c'u jun aj wach raj chac ri rey chila' Capernaúm , y rire c'o jun uc'ajol lic yewa' .
45012011	Recommendation	'Ana alak ri lic alak sac'aj , ma'an alak lic alak xepu ; e lok'nimaj alak ri Kanimajawal ruc' ronoje c'u'x alak .
60001008	Faith	Ralak c'ax cana' alak ri Jesús tob na ilom ta alak uwach Rire , yey cubul c'u'x alak ruc' tob na quil ta alak uwach wo'ora . Y caqui'cot alak ruc' unimal qui'cotemal , yey wa' na carikitaj tane ubi'xiquil .
62004013	Grace	Caketa'maj c'u ri' , oj c'o puk'ab ri Dios yey Rire jekel pa kanima' , ma Rire uya'om ri Ruxlabixel chike .
43019029	Description	Chiri' c'o jun xaro nojinak che vinagre . Yey e c'o jujun xquichuk' jun esponja chupa , xquixim c'u chutza'm jun vara re hisopo y xquiya pan chwa re' ri Jesús .
51001013	Grace	Ri Dios xojresaj chupa ruchuk'ab ri k'eku'malil y xojuk'atisaj chupa rutakanic Ruc'ajol , ri lic c'ax cuna'o .
45016017	Recommendation	Lic c'u cantz'onoj che alak hermanos , e lic cachajij ib alak chiquiwach ri caquijach upa riglesia y caquicoj tzakibal chirij ri sakil c'utunic cha' e c'o jujun chic na caquicoj ta ri c'ulum chi ralak . Chiquij c'u wa' , chesaj ib alak ;
45012007	Recommendation	Ri ya'tal che lic quebuto' jujun chic , e chu'ana ri' . Ri ya'tal che cac'utunic , e chuya'a rib che ri c'utunic .
43016023	Faith	Chupa c'u ri' la' la k'ij na cajawax ta chic qui'an tz'onobal chwi ri nubi'im . » Pakatzij wi cambi'ij chiwe : Ronoje ri quitz'onoj che ri Nukaw pa ri nubi' , Rire cuya chiwe .
66021019	Description	Tak ri pa rakanibal ri tapia re ri tinamit wikital ruc' ronoje chomilaj tak abaj . Ri nabe , ruc' abaj jaspe ; ruca'm , ruc' zafiro ; rurox , ruc' ágata ; rucaj , ruc' esmeralda ;
59004017	Sin	E junok reta'am sa' ri utz chirajawaxic ca'anic yey na cu'an taj , ri' camacunic .
66019005	Faith	Chupa c'u ri tz'ulibal xtataj jun kulaj , jewa' cubi'ij : « Chiyaca uk'ij ri ka Dios , iwonoje ri quixchacun chupa ruchac , iwonoje ri c'o xi'in ib iwuc' chwach , chinima'k chich'uti'k » cacha' .
47005002	Faith	Y ruma la' coj-jilow wo'ora , ma lic cakaj chic cojk'ax chupa ri kocho chila' chicaj .
48006004	Recommendation	E uwari'che chirajawaxic wi chikajujunal cakach'ob chi utz puwi ri ka'anom . Y we utz ri ka'anom chwach ri Dios , chojqui'cot c'u ri' , pero maka'an c'u nim che kib xa ruma ka'anom más chiquiwa ri jujun chic .
46007036	Recommendation	Laj c'o junok c'o umi'al na jinta rachijil y cuch'ob c'u rakan : « Laj na usuc' taj we na canya ta luwar che ri numi'al cac'uli'ic , ma c'o chi rujunab . » We rachi cuch'ob c'u rakan takal che rumi'al cac'uli'ic , e chu'ana ri' , ma na mac taj .
43016002	Violence	Ma copon ruk'ijol echiri' quixesax ne bi ri'ix chupa tak ri sinagogas . Y china ri cacamisan iwe'ix , e chwa rire uchac ri Dios ri cu'ano .
66015001	Description	Xinwil jun chic nimalaj c'utubal chila' chicaj yey wa' lic na jinta c'ana c'o wi : E wukub ángeles caquic'am lo ri wukub q'uisbal c'axc'obic ; yey ruc' wa' caq'uis wi ri royowal ri Dios .
43018023	Description	Ri Jesús xuc'ul uwach : — We ximbi'ij juna ch'a'tem na utz taj , bi'ij la ri' sa' ri na utz taj ximbi'ij . No'j we utz ri ximbi'ij , ¿ su'chac c'u ri' xinch'ay la ? — xcha' .
50004003	Recommendation	Ec'u ri'at , ri at sakil wachbi'il chupa ruchac ri Kakaw , cantz'onoj co chawe : Lic chebato'o wa' wi'xokib cha' quec'oji' chi utzil chomal chiquiwach . Ma rique lic xquiya quib pa c'ax junam wuc' ri'in che utzijoxic ri Utzilaj Tzij ; lic xinquito'o , junam ruc' ri Clemente y ri jujun chic wachbi'il , ri c'o chi ri quibi' chupa ri libro pa tz'ibital wi china tak ri c'o quic'aslemal ruc' ri Dios .
66016006	Sin	paquiwi ri xecamisan que ri tinamit la y tak ri k'alajisanelab e la . Xqui'an c'u chique xturuw ri quiquiq'uel . E uwari'che lic Lal jusuc' ma x'an la chique wa e camisanel caquikum quic' . ¡ Ec'u lic takal wa' chique ! » cacha' .
45006002	Sin	¡ Na e ta c'ana ri' ! Ma e janipa ri na oj jinta chi puk'ab ri mac , na ube ta q'uenok we c'a cojc'oji' chupa wa' .
66017011	Violence	Jun chique ri wukub takanel e ri nimalaj itzel chicop , ri jun xc'oji' ojertan y wo'ora na jinta chic , yey catakan tanchic y cu'ana ruwajxak takanel . Yey q'uisbal c'u re , que'ec chi tojbal mac .
48004030	Recommendation	Pero ¿ sa' ri cubi'ij Ruch'a'tem ri Dios tz'ibital canok ? Jewa' cubi'ij : E chesaj bi la rixok aj chac pa ja junam ruc' ri ralab . Ma che ri ralab wi'xok na caya'i' ta ri takal che cuc'ul ri ralab ri rixokil ri rajaw ja cacha' .
54006009	Sin	No'j tak ri lic caquirayij quebu'an e beyomab , ri' lic na c'ayew ta chique quetzak puk'ab ritzel y quechapataj ruma uq'uiyal rayinic na jinta uchac . Yey wa' xew cuc'am lo uq'uiyal c'axc'obic paquiwi rique wo'ora y chikawach apanok .
66017016	Violence	Ri lajuj ruc'a' ri nimalaj itzel chicop xawilo , wa' tzel caquil rixok na chom ta rubinic ; cacok'otaj c'u can utuquel y caquich'anaba' canok , caquitij ruti'jil y tec'uchiri' caquiporoj pa ak' .
46008003	Faith	No'j ri pakatzij wi c'ax cana'w re ri Dios , ri' ralc'o'al ri Dios yey eta'matal c'u uwach ruma ri Dios .
45003009	Sin	¿ E cami que'elawi ri' ri oj aj judi'ab , lic utz ka'anom y na jinta c'ana kamac chiquiwa ri na e ta aj judi'ab ? ¡ Na e ta ri' ! Ma e pacha' ri nuc'utum lok : Conoje , tob e aj judi'ab o na e ta aj judi'ab , junam e c'o chuxe' ri k'atbal tzij re ri Dios ruma ri quimac .
44007041	Sin	Ec'uchiri' , xqui'an jun tiox uc'axwach toro . Xequicamisaj c'u awaj re quikasa'n chwach wa tiox y xqui'an nimak'ij chupa rubi' ri tiox , ri xa xqui'an ruc' ri quik'ab .
66009020	Sin	Yey e tak ri winak na xecam ta che wa oxib c'axc'obic , na xquitzelej tane quitzij che ri na utz taj qui'anom . Na xcok'otaj tane ulok'nimaxic quik'ij ritzel tak uxlabixel y na xcok'otaj tane ulok'nimaxic quik'ij tak ri tiox 'anatal cuma rique ruc' oro , ruc' plata , ruc' bronce , ruc' abaj y ruc' che' ; yey wa' na quetzu'n taj , na quetan taj y na quebin taj .
47005011	Faith	Lic keta'am c'ut , chirajawaxic c'o kaxi'in ib chwach ri Kajawal ; ruma c'u ri' , quekapixabaj tak ri ticawex cha' caquiya quib puk'ab ri Dios . Chwach ri Dios lic k'alaj sa' ri c'o pa kanima' ; ec'u cakaj ri'oj e cak'alajin wa' chiwach ralak .
49002003	Sin	Konoje ri'oj ojertan xka'an ke'oj cuc' rique , ma e xkatakej janipa tak ri rayibal re ri kati'jil y tak ri na utz taj cac'un pa kajolom . Lic kalaxibem chi lo wa' oj aj maquib . Ruma c'u la' , lic takal chike we ta xpe ri royowal ri Dios pakawi' jela' pacha' ri cu'an cuc' conoje ri e aj maquib .
44002040	Recommendation	Jec'ula' , xebupixabaj ruc' uq'uiyal ch'a'tem y jewa' xujiquiba' uwach chique : — Chesaj lo ib alak chiquixo'l wa' wa winak lic na jusuc' ta ri qui'anom , cha' jela' cacolobetaj alak chwach ri k'atbal tzij cape paquiwi' — xcha chique .
45008013	Faith	Ma we ya'om ib alak chupa wa' , ri' e cuc'am lo ri camic pawi' alak . No'j we ruc' ruto'bal ri Ruxlabixel ri Dios cacamisaj alak tak ri rayibal re ri ti'jil alak , ri' c'o c'aslemal alak chwach ri Dios .
45010011	Faith	Ma Ruch'a'tem ri Dios jewa' cubi'ij puwi ri Cristo : China ri cacubi' uc'u'x ruc' , na caq'uixbesax taj ma cuc'ul na ri roye'em che Rire cacha' .
45001008	Faith	Nabe na , ruma ri Kanimajawal Jesucristo , cantioxij che ri nu Dios uma onoje alak , ma che ronoje luwar che ruwachulew lic catataj puwi ri cubulibal c'u'x alak .
52001004	Faith	Hermanos , ri lic c'ax cana' alak ruma ri Dios , ri'oj keta'am ralak alak cha'tal ruma Rire .
60004008	Recommendation	Yey ri más chirajawaxic wi e ruc' ronoje c'u'x alak c'ax cana' ib alak chiwach alak , ma we lic c'o rutzil c'u'xaj uc' alak , ri' cacuy alak tak ruq'uiyal mac que ri nic'aj chic .
44027001	Description	Ec'uchiri' xjiquibax uwach cojtak bi pa ri luwar re Italia pa barco , ri Pablo y jujun chic chique ri e c'o pa presoyil xeya' puk'ab jun capitán que soldados , Julio rubi' . Wa' wa'chi catakan paquiwi ri soldados “ E re ri nimalaj takanel Augusto ” cabi'x chique .
66015003	Faith	E caquibixoj c'u ri bix re ri Moisés ri raj chac ri Dios y caquibixoj ri bix re ri K'apoj Bexex , jewa' caquibi'ij : Lal Dios Kajawxel , ri c'o ronoje unimal chuk'ab pak'ab la . Lic nima'k y lic chomilaj tak ri chac 'anom la , lic jusuc' y lic usuc' ronoje ri ca'an la , Lal ri Takanel paquiwi tak ri tinamit .
60002002	Faith	Jela' pacha' juna ne' c'ac' alaxinak lic e caraj rutz'um ruchu ; jec'uri'la' ralak , e lic rayij alak ri sakil Uch'a'tem ri Dios , cha' ruma wa' , ri Dios cuya ri q'uiyibal alak y cucolobej c'u alak chwach ronoje ri na utz taj .
66014013	Faith	Ec'uchiri' , xinta jun kulaj xch'aw lo chila' chicaj , jewa' cubi'ij lo chwe : « Chatz'ibaj : Chwi c'u wo'ora , lic nim quik'ij calaxic ri quecam chupa rubi' ri Kanimajawal Jesucristo » cacha' . « Katzij , » cacha ri Ruxlabixel ri Dios , « ma rique quebuxlan che tak ri quichac , yey ronoje ri utzilaj chac qui'anom na casach ta uwach ma caquic'ul rajil uc'axel chila' chicaj » cacha' .
59001027	Faith	Ma ri sakil ulok'nimaxic uk'ij ri Kakaw Dios e ri quekato' ri niba'ib y ri malca'nib chupa tak ri c'ax e c'o wi , yey e ri cakachajij kib cha' na cojtzak ta chupa ri ch'ulilaj mac re ruwachulew .
51002004	Recommendation	Cambi'ij c'u wa' che alak cha' na jinta junok cach'acach'o'n e alak ruc' ch'a'tem lic chacojo' catatajic yey na katzij taj .
66005013	Description	Jec'ula' xebenuta conoje tak ri e 'anatal ruma ri Dios : ri e c'o chila' chicaj , ri e c'o che ruwachulew , ri e c'o chuxe' ulew y ri e c'o chupa ri mar , jewa' caquibi'ij : « Che ri Jun tz'ul pa ri tz'ulibal y che ri K'apoj Bexex , takal ri yacbal quik'ij y ri caxuc ib chiquiwach yey takalic cabi'xic c'o quichomalil y quichuk'ab na jinta utakexic » quecha' .
66008008	Description	Ruca'm ángel xuch'awisaj rutrompeta , y c'o xtzak chwi ri mar pacha' juna juyub cajumuw ak' che . Y ruma wa' rurox parte che ri mar xu'an quic' uwach .
44007058	Violence	Xquesaj c'u bi chupa ri tinamit y xquijeko caqui'an pa'baj . Y ri xquimol quib chirij , xquiya can ri quik'u' che jun ala Saulo rubi' cha' cuchajij wa' chique .
45015011	Faith	Y jumul chic xubi'ij : Onoje alak che ruq'uiyal quiwach tak ri ticawex che ruwachulew , bixoj alak rubi' ri Dios , yey lic yacbej alak uk'ij Rire .
45011036	Faith	Ma janipa tak ri c'olic , ruc' Rire petinak wi ; ma ronoje 'anatal ruma Rire y e re yacbal uk'ij Rire . ¡ Lic takal c'u ri' che cayac uk'ij na jinta utakexic ! ¡ Amén !
43001029	Faith	Chuca'm k'ij c'ut ri Juan xril pan ri Jesús e ri' catajin roponic ruc' y jewa' xubi'ij : « Chiwilape' , wa' e ri K'apoj Bexex re ri Dios , ri quesan re ri quimac ri ticawex che ronoje ruwachulew .
58011031	Description	Ri Rahab e jun ixok retz'abem uwa uk'ij cuc' achijab ; na ruc' ta c'u ri' , ruma xcubi' uc'u'x ruc' ri Dios , na xcam ta cuc' ri e aj palajiy tzij e aj Jericó , ma rire xebuc'ul chi utzil chomal ri e c'ac'alenel e aj Israel y xebuto'o .
43010010	Grace	Juna elek'om xew cac'unic re cu'an elek' , cu'an camic y cusach uwach ronoje . No'j ri'in in c'uninak re canya c'aslemal che alak yey wa' e jun chomilaj c'aslemal na jinta chi uq'uisic .
50003020	Faith	No'j c'u ri katinamit ri'oj e ri c'o chila' chicaj , pa koye'em wi cape ri Kacolobenel , ri Kanimajawal Jesucristo .
45015007	Recommendation	E uwari'che , hermanos , jela' pacha' ri Cristo xuc'ul alak , jec'ula' c'ulu ib ralak ruc' rutzil c'u'xaj chiwach alak re yacbal uk'ij ri Dios .
44021024	Recommendation	Chec'ama bi uc' la , josk'ij ib la chwach ri Dios junam cuc' rique , jela' pacha' ri cubi'ij ri takanic tz'ibital can ruma ri Moisés . Tojo c'u can la ri quikasa'n cha' utz caquisocaj ri quiwi' . Jec'ula' cak'alajin chiquiwach conoje : E janipa ri tzijom chique puwi ri c'utunic la , na e ta c'ana u'anom ; y caquil ne ri lic jusuc' cabin la , ma e canimaj la ri Tzij Pixab .
45004012	Faith	Ri quicojom ri retalil re circuncisión e ralc'o'al can ri Abraham ; pero xew takal chique caquibi'ij quikaw che rire we caquic'ut ri cubulibal quic'u'x ruc' ri Dios che ri quibinic quisilabic , pacha' ri xu'an ri kamam Abraham echiri' c'amaja' ne cucoj ri retalil re circuncisión .
44001026	Description	Ec'uchiri' , xqui'an jun sorteo cha' cak'alajinic china chique wa ca'ib cacanaj can puc'axel ri Judas ; y wa' xtzak puwi ri Matías . Chwi c'u ri' , rire xu'ana e jun cuc' ri junlajuj chic e tako'n .
45004007	Grace	ma jewa' xubi'ij : ¡ Nim quik'ij calaxic ri ticawex cuytajinak chi quimac y sachom chi uwach ri na utz taj qui'anom !
66011004	Description	Wa' wa ca'ib k'alajisanelab e ri ca'ib che' re olivo y e ri ca'ib utzuc'ulibal ak' e c'o chwach ri Dios Kajawxel , ri catakan chwi ruwachulew .
59004009	Recommendation	Chubisoj c'u'x alak ri 'anom alak , c'ax chuna'a c'u'x alak y chok' alak ruma wa' . Ec'u ri' ri tze' alak chu'ana ok'ej y ri qui'cotemal alak chu'ana bis .
64001011	Recommendation	Lal nu hermano , ma'an e la ri na utz taj ; e 'ana la ri utz . Ma e junok cu'an ri utz , ri' re ri Dios ; no'j e junok cu'an ri na utz taj , ri' na reta'am ta uwach ri Dios .
45004011	Faith	Wa retalil re circuncisión ucojom e c'utubal re ri cubulibal uc'u'x , ri xuc'utu echiri' c'amaja' cucoj wa' . Ruma c'u la' , xe'elok e rire ri quikaw conoje ri cacubi' quic'u'x ruc' ri Dios , tob na xcoj tane wa' wa retalil re circuncisión chique . Jec'ula' , ruma ri cubulibal quic'u'x ca'an jusuc' chique chwach ri Dios .
45006007	Grace	Ma e junok caminak chi che ri mac , ri' na jinta chi uchuk'ab ri mac puwi' .
47004010	Faith	Pa tak coj'ec wi , ri kacuerpo xaki chwach ri camic c'o wi , jela' pacha' ri xuc'ulumaj ri Jesús ; yey cojic'ow chupa wa' cha' ruc' ri kabinic kasilabic cak'alajin ruc'aslemal ri Jesús .
50002021	Sin	Ma e tak ri ticawex xew caquitzucuj ri cacaj rique y na e ta queboc il che ri caraj ri Kanimajawal Jesucristo .
58011011	Faith	Rixok Sara , ruma ri cubulibal uc'u'x ruc' ri Dios , tob lic nimalaj winak chic y na utz tane calanic , xya'taj che xalax jun ralab ma xucojo ri Dios lic e cu'ana na janipa rubi'tisim che .
43006039	Grace	Yey ri caraj ri Nukaw , ri xintakaw lok , e na canjam ta can junok chique ri ebuya'om Rire chwe ; ma e quenuc'astajisaj lo conoje wa' chupa ri q'uisbal k'ij .
46008006	Faith	no'j ri'oj keta'am xa jun ri Dios c'olic , e ri Kakaw , ri 'anayom re ronoje ri c'olic . Yey ri'oj oj c'o puk'ab Rire . Y xa jun ri Kanimajawal , e Jesucristo . Ruma Rire 'anom ronoje ri c'olic y ruma ne Rire oj c'as ri'oj .
52003006	Description	Pero echiri' xtzelej lo ri Timoteo che rilic alak , xuya chomilaj rason chike puwi ri cubulibal c'u'x alak y ri rutzil c'u'x alak . Yey xubi'ij chike lic oj c'o chic'u'x alak y lic ca'aj alak quil alak kawach , jela' pacha' ri'oj lic cakaj cakil wach ralak .
60005004	Grace	We ec'u ca'an alak wa' , echiri' cac'un ri Kanimajawal Jesucristo , ri Chajinel c'o paquiwi conoje ri e aj chajal rutinamit ri Dios , Rire cuya chijujunal alak jun corona na casach ta c'ana uwach , c'utubal re runimal uwach Rire .
47003012	Faith	Ruma lic cubul kac'u'x che wa na casach taj , ri'oj lic cakak'alajisaj chi utz ri c'ac' tzij y na jinta cakewaj che .
61002012	Sin	No'j wa' wa aj c'utunel e socoso'nel , e caquich'a'tibej ri na caquimaj tane usuc' . Ruma c'u ri' , ca'an chique pacha' ca'an chique ri awaj na jinta quina'oj , ri quebalaxic xa re quechapic y re quecamisaxic .
43012006	Sin	Ri Judas xubi'ij wa' na e ta ruma caraj quebuto' ri niba'ib , ma e ruma rire elek'om . Yey puk'ab c'o wi ri bolxa pa c'olotal wi ri puak que rutako'n ri Jesús y c'o ne caresaj che .
62004016	Faith	Ri'oj keta'am y kacojom ri Dios lic c'ax cojuna'o . Ri Dios e aj rutzil c'u'xaj ; ec'u junok c'o ri rutzil c'u'xaj pa ranima' , ri' c'o puk'ab ri Dios yey ri Dios jekel pa ranima' rire .
44011019	Description	Ruc' rucamic ri Esteban , xjeker quiternabexic ruc' c'ax janipa ri quicojom rubi' ri Cristo . E tak c'u ri' wa' xequich bi y xebopon c'a chupa tak ri tinamit re Fenicia , re Chipre y ri tinamit Antioquía . Yey xew xquitzijoj can ri Utzilaj Tzij re ri Jesucristo chique ri e aj judi'ab .
54006006	Faith	Pakatzij wi lic c'o cutikoj ri kac'aslemal chwach ri Dios , pero xew we cojqui'cot ruc' ri c'o kuc' .
66013007	Violence	Y xya' c'u puk'ab cach'o'jin chiquij rutinamit ri Dios y cuch'ij quichuk'ab . Jenela' xya' puk'ab catakan paquiwi conoje tak ri tinamit , conoje ruq'uiyal quiwach tak ri ticawex che ronoje ruq'uiyal uwach ch'a'temal .
60002020	Faith	No'j we e la' lic chirij mac alak xch'ay can alak yey lic xcuy alak wa' , ¿ sa' c'u ri' ri yacbal k'ij alak ? ¡ Na jintaj ! No'j we cacuy c'u alak ri c'ax ca'an che alak ruma ri utz catajin alak che u'anic , ri' lic c'o yacbal k'ij alak chwach ri Dios .
58009015	Grace	Ruma c'u ri' la' , ri Cristo e cac'amaw kawach chwach ri Dios chupa ri c'ac' tzij . Yey ruma rucamic , c'o cuybal mac chique ri xemacun chuxe' ri nabe tzij , cha' jela' conoje ri ebusiq'uim ri Dios caquic'ul na ri ubi'tisim Rire chique yey wa' na jinta utakexic .
45006001	Sin	¿ Sa' c'u ri' ri cakabi'ij ri'oj ? ¿ C'a cojc'oji' cami ri' pa mac cha' ri Dios e lic cunimarisaj ri unimal rutzil uc'u'x pakawi' echiri' cucuy ri kamac ?
49005004	Recommendation	Mach'a'tibej ne alak ch'a'tem q'uixbal uwach , ch'a'tem na jinta cutikoj , ch'a'tem na chom ta q'uenok tob ne tze'bal uwach . Ma ronoje wa' lic na takal ta che ralak . Ri 'ana alak e tioxin alak chwach ri Dios ruc' ri ch'a'tem alak .
66006008	Violence	Xinwil c'u jun cawayu' sakt'u'r rij . Ri cojoyom re , “ Camic ” rubi' , yey c'o jun teran chirij , wa' e ri rajaw ri Hades , ri luwar que ri ecaminak . Y xya' uchuk'ab ri Camic cha' quebucamisaj jun ucaj parte chique ri winak che ruwachulew ruc' espada , ruc' numic , ruc' tak yabil y cuma itzel chicop e c'o che ruwachulew .
45004016	Faith	Ruma tak wa' , ri ticawex caquic'ul rubi'tisim ri Dios xew ruma ri cubulibal quic'u'x ruc' Rire . K'alaj c'u ri' , wa sipanic xa e ruma ri unimal rutzil uc'u'x Rire , cha' jela' c'o paquik'ab conoje ri ralc'o'al ri Abraham caquic'ul na ri bi'tisim chique ruma ri Dios . Yey e ralc'o'al ri Abraham na xew ta ri c'o ri Tzij Pixab re ri Moisés paquik'ab , ma e ralc'o'al conoje ri cubul quic'u'x ruc' ri Dios jela' pacha' ri xu'an ri Abraham . Ec'u rire e kakaw konoje ri'oj
44028018	Description	Yey rique echiri' xquita nuchi' , xcaj xinquitzokopij bi , ma na xquirik ta juna mac chwij re takal chwe quincamisaxic .
45009016	Grace	E uwari'che echiri' c'o caraj cuya ri Dios che juna ticawex , na e ta ruma lic cacha uc'u'x wa ticawex che o ruma lic cutij uk'ij cha' c'o cuc'ulu ; ma e ruma ri c'axna'bal uc'u'x ri Dios .
46010008	Sin	Maka'an ne ke'oj pacha' xqui'an jujun chique rique echiri' xquetz'abej uwa quik'ij cuc' jujun chic na quic'ulel taj , yey ruma la' xecamisax xa pa jun k'ij laj veintitres mil chi achijab .
45007023	Sin	Pero canna'o c'o jun chic tzij catakan chwi ri nucuerpo ; wa' e ruchuk'ab ri mac . Ec'u wa' cach'o'jinic cha' na cancoj ta utzij ri cubi'ij ri nuna'oj y jec'ula' inyututal pa mac .
58006001	Faith	E uwari'che chojq'uiy chwach ri Dios , na xew ta que'ec kana'oj chwi lo ri nabe c'utunic puwi ri Cristo ; wa' e c'utunic puwi ri rok'otaxic tak can ri na jinta cutikoj ma xew cuc'am lo camic , c'utunic puwi ri cubulibal c'u'xaj chwach ri Dios ,
46016011	Recommendation	E uwari'che , na utz taj we c'o junok che alak cuc'ak bi uk'ij rire ; e to'o alak che rupetic cha' cumaj tanchi lo ube chi utzil chomal , ma ri'in woye'em catzelej lo wuc' junam cuc' ri jujun chic hermanos .
59002014	Faith	Alak nu hermanos , ¿ sa' cutikoj che junok we cubi'ij lic c'o cubulibal uc'u'x yey na jinta c'utubal re wa' ? ¿ Curik nawi ri colobetajic xew ruma cubi'ij c'o cubulibal uc'u'x ?
43007025	Description	E c'o jujun chique ri e aj Jerusalem caquitz'onobej : « ¿ Na e ta achi wa' quetajin che utzucuxic re caquicamisaj ?
43020022	Faith	Ec'uchiri' , xuxut'uj quiwi' y xubi'ij chique : — Chic'ulu ri Santowilaj Ruxlabixel ri Dios .
45010003	Sin	Ma na cacaj taj caquimaj usuc' su'anic ri Dios cu'an jusuc' chique ri ticawex ; ri cacaj e quebu'ana jusuc' xa pa que rique . Y na quiya'om ta c'u quib ca'an jusuc' chique jela' pacha' ri caraj ri Dios .
62005010	Faith	E junok cubul uc'u'x ruc' Ruc'ajol ri Dios , ri' ucojom janipa ri uk'alajisam ri Dios puwi Ruc'ajol . No'j ri na cucoj ta ri cubi'ij ri Dios , e pacha' cu'an aj rak'ul che ri Dios , ma na cucoj ta ri uk'alajisam ri Dios puwi Ruc'ajol .
43014012	Faith	» Pakatzij wi cambi'ij chiwe : China ri cacubi' uc'u'x wuc' ri'in , ri' cu'an ne ri chac jela' pacha' ri can'an ri'in ; y más ne nimak tak chac ri cu'ano , ma e ri'in quin'ec pa c'o wi ri Nukaw .
56002009	Recommendation	Yey chebapixabaj raj chaquib cha' caquinimaj quitzij ri cajaw , caqui'an chi utz ronoje cha' ri cajaw quequi'cot cuc' y na quec'ulila'n taj .
58012015	Recommendation	Lic chajij ib alak cha' na jinta junok che alak cujam bi ri unimal rutzil uc'u'x ri Dios ruma catiqui' oyowal pa ranima' , yey jec'ula' ri' cu'an latz'anel che ri q'uiyibal alak y laj ne queretzelaj jujun chic .
54003007	Recommendation	Ri lic chirajawaxic wi e chom rubinic usilabic chiquiwach tak ri na quicojom ta rubi' ri Kanimajawal Jesucristo , cha' na jinta junok cac'akaw bi uk'ij y na catzak ta chupa juna pajtajibal re ritzel winak .
49004007	Grace	Yey chikajujunal c'o ri usipam ri Cristo chike e chirij ri relej uc'u'x Rire .
66016003	Description	Ruca'm ángel xu'k'eja chwi ri mar ri c'o chupa rucopa , y ruma wa' xu'an quic' uwach ri mar pacha' ruquiq'uel juna ticawex camisam ; y xecam c'u conoje tak rawaj e c'o chupa ri mar .
49006006	Recommendation	Na utz ta c'u ri' we juna mocom xew cachacun chi utz echiri' catzutzu'x ruma rupatrón cha' jela' catac'abax uk'ij . Ri 'ana alak e c'utu alak pakatzij wi alak aj chac re ri Cristo . Chacuna c'u alak ri' ruc' ronoje c'u'x alak cha' jela' ca'an alak janipa ri caraj ri Dios .
60003016	Recommendation	Bina alak chi jusuc' cha' jela' cuna' c'u'x alak na jinta mac 'anom alak . 'Ana c'u alak wa' cha' e janipa ri quech'a't chirij ri chomilaj binic alak ruc' ri Cristo , caya'taj quiq'uix ruma ri rak'ubal caqui'an chi'ij alak .
43006040	Faith	Ec'u ri lic caraj ri Nukaw , ri xtakaw lo we'in , e wa' : Conoje ri ticawex , ri caquiya ri quiwach wuc' ri in Uc'ajol ri Dios y cacubi' c'u quic'u'x wuc' , cac'oji' quic'aslemal na jinta utakexic . Ec'u ri'in quenuc'astajisaj lo chiquixo'l ri ecaminak chupa ri q'uisbal k'ij — xcha' .
44012023	Violence	Xa pa jok'otaj c'u ri' jun ángel re ri Kajawal xucoj lo jun yabil che ri Herodes ; ma rire xuc'ul wa yacbal uk'ij x'anic , yey wa' xew takal che ri Dios . Jec'uri'la' xtiji' cuma amolo y ruma wa' xcamic .
47001003	Grace	¡ Lic nim uk'ij ri Dios , Rukaw ri Kanimajawal Jesucristo ! Ma e Rire ri lic cuc'ut ri c'axna'bal uc'u'x chike y ruc' Rire cape wi ri bochibal kac'u'x .
54001006	Sin	No'j e c'o jujun quiya'om can ri caraj ri Dios ; xquijalc'atij c'u ri quina'oj y wo'ora xew quech'a't chwi ri na jinta uchac .
45001016	Faith	Ri'in na quinq'uix ta che ri Utzilaj Tzij , ma ruc' wa' cak'alajin ruchuk'ab ri Dios re quebucolobej conoje ri quecojow re ; nabe chique ri e aj judi'ab , tec'uchiri' chique ri na e ta aj judi'ab .
46003011	Description	Ma na utz ta q'uenok we c'o junok cucoj jun chic uparakan ri ja junwi chwa ri cojotal chic ; yey ruparakan ri ja cojotal chic , e ri Kanimajawal Jesucristo .
49005033	Recommendation	Yey e ne jun pixabanic che onoje alak ri alak c'ulanic . Rachi lic c'ax chuna'a ri rixokil jela' pacha' c'ax cuna' rib rire , yey ec'u rixok e lic chutakej ri rachijil .
51002013	Grace	Ma ralak rojertan caminak alak pa mac yey na cojotal tane ri retalil re circuncisión che alak . No'j c'u wo'ora ri Dios xuya c'ac' c'aslemal alak junam ruc' ri Cristo y xucuy ronoje ri mac alak ;
54004014	Recommendation	Mawok'otaj uya'ic ri ya'tal chawe ruma ri Dios , ri xk'alajisax pawi' ri'at echiri' ri e aj wach re riglesia xquiya ri quik'ab pawi' .
66021001	Description	Tec'uchiri' xinwil jun c'ac' uwa caj y jun c'ac' uwachulew , ma ri nabe uwa caj y ri nabe uwachulew xemalca'nic , yey ri mar na jinta chic .
52005016	Recommendation	E lic xaki qui'cota alak .
66009006	Description	Y chupa tak c'u ri' wa' wa k'ij tak ri winak caquitzucuj quicamic , pero na caquirik taj ; ma tob lic cacaj quecamic , ri camic e pacha' canimaj chiquiwach .
52004014	Faith	Ma we cakacojo ri Kanimajawal Jesucristo xcamic yey xc'astaj lo chiquixo'l ri ecaminak ; jela' c'u ri' cakacojo , ri Dios quebuc'am lo ruc' ri Kanimajawal Jesucristo janipa ri xecamic quicojom bi rubi' Rire .
62004015	Faith	E junok cuk'alajisaj : « Ri Jesús e Uc'ajol ri Dios » , ri' jekel ri Dios pa ranima' yey rire c'o puk'ab ri Dios .
49004022	Recommendation	Ma'an chi alak pacha' ri x'an alak echiri' c'amaja' caya ib alak puk'ab ri Cristo . Ya'a c'u can ri ojer binic silabic alak pa xsocotaj wi alak ruma tak ri rayinic xa re sachibal e alak .
43010009	Grace	» In ri in uchi' ri coral que ri bexex . China ri coc bi wuma ri'in , ri' cacolobetajic y cachajix chi utz pacha' ri bexex queboquisax chak'ab pa ri coral y quebesax bi pak'ij re quebe'wo'k pa chomilaj q'uim .
58011037	Violence	E c'o ri lic xc'am tak quipa , e c'o ri xecamisax ruc' abaj , e c'o ri xk'ati' quipa ruc' sierra , e c'o ri xecamisax ruc' espada . E c'o ri lic xesutinic quicojom quik'u' xa re utz'u'mal bexex o caprux , x'an niba' chique , lic xpaxir c'u quic'u'x y lic x'an c'ax chique .
62002029	Faith	Ralak eta'am chi alak wa' : Rire lic jusuc' . Cheta'maj c'u alak ri' : E janipa ri caqui'an ri lic jusuc' , ebalaxinak chi chupa rubi' Rire .
44013047	Grace	ma jela' ri ojutakom lo ri Dios Kajawxel che u'anic . E pacha' ri ubi'im lo Rire echiri' xubi'ij : Ri'in atnucojom re K'ijsak chiquiwach tak ri tinamit cha' jela' cu'ana at c'amal bi re ri colobetajic c'a pa tak ri luwar lic naj che ruwachulew — xecha' .
47004002	Faith	Ri'oj na jinta c'o caka'an xa xe'lak'ay y q'uixbal uwach , na quekasoc tane ri ticawex yey na cakacoj tane uwi' ri cubi'ij Rutzij ri Dios . Ma e cakac'ut pa sakil wi ri K'ijsak cha' jela' conoje ri quetaw re , caqueta'maj lic jusuc' ri caka'ano .
44002033	Description	Lic c'u xyac uk'ij echiri' xtz'uyi' puwiquik'ab ri Dios . Yey xya'taj che Rire cutak lo pakawi ri'oj ri Santowilaj Ruxlabixel , ri ubi'tisim lo ri Kakaw Dios chike ri'oj . Y ec'u ri' wa' ri quil alak y cata alak .
51003010	Recommendation	E jalc'atajinak chi c'u alak che jun c'ac' binic silabic , ma jalan catajin jalc'atixic alak cha' jela' cu'ana alak pacha' ri Jun ri xuya c'ac' c'aslemal alak . Jec'uri'la' queta'maj alak uwach ri Dios pa sakil wi .
43011004	Faith	Echiri' ri Jesús xuta wa' , jewa' xubi'ij : « Wa' wa yabil na re ta camic , ma re yacbal uk'ij ri Dios y re yacbal uk'ij Ruc'ajol ri Dios » xcha' .
45001017	Faith	Ma ri Utzilaj Tzij cuk'alajisaj chikawach su'anic cojc'oji' jusuc' chwach ri Dios , yey wa' e ruma ri cubulibal kac'u'x ruc' Rire ; ronoje c'u ri kac'aslemal chwach ri Dios e ruma ri cubulibal kac'u'x . Ma jewa' tz'ibital can pa Ruch'a'tem : Ri e jusuc' chwach ri Dios , c'o quic'aslemal ruma ri cubulibal quic'u'x ruc' Rire cacha' .
43019017	Description	Ri Jesús utelem bi rucruz echiri' xc'am bi pa ri luwar cabi'x che “ Luwar re Ubakil Ujolom Anima' ” , yey pa ri ch'a'tem hebreo , “ Gólgota ” .
45012006	Faith	Ec'u ri Dios , jalajuj tak rusipanic uya'om chike chikajujunal cha' caka'an ruchac ; wa' e chirij tak ri caraj Rire chike ruma ri unimal rutzil uc'u'x . E uwari'che , ri ya'tal che cak'alajisan puwi runa'oj ri Dios , chu'ana xew e chirij ri bi'tal che ruma ri Dios .
66004007	Description	Ri nabe jela' catzu'nic pacha' juna coj , ruca'm jela' catzu'nic pacha' juna mek' , rupalaj rurox jela' catzu'nic pacha' upalaj winak y rucaj jela' catzu'nic pacha' juna águila caxiq'uiq'uic .
49005015	Recommendation	Lic chajij c'u ib alak che ri binic silabic alak . Ma'an e alak pacha' ri caqui'an ri na jinta quina'oj ; e lic ch'obo alak ruc' sakil na'oj sa' tak ri ca'an alak .
45010012	Grace	Echiri' cubi'ij « china » , wa' que'elawi tob e aj judi'ab o na e ta aj judi'ab , ma xaki junam quiwach . Ma ri Kanimajawal e Cajawal que conoje , tob junwi tak ri quitinamit . Yey Rire cuya ri unimal rutzil uc'u'x chique conoje ri caquitz'onoj to'bal que che .
45010004	Faith	Yey ri Tzij Pixab catz'akat uwach ruc' ri Cristo ; jec'ula' china ri cacubi' uc'u'x ruc' Rire , e ca'an jusuc' che chwach ri Dios .
50004006	Recommendation	Lic mac'o mutok' c'u'x alak ; ri 'ana alak e lic ch'a'ta alak ruc' ri Dios puwi ronoje . Tz'onoj c'u alak che Rire janipa tak ri cajawax che alak yey mic'ow chic'u'x alak catioxij alak che ri Dios ronoje ri uya'om che alak .
46010006	Faith	Ronoje ri xquic'ulumaj rutinamit ri Dios ojertan e c'utubal chikawach ri'oj wo'ora cha' na que'ec ta kac'u'x ruc' ri na utz taj pacha' ri xqui'an rique .
66009002	Description	Y ri ch'umil xujak uchi' wa siwan , y cabukbut ri sib xel lo chupa wa' pacha' usibol juna nimalaj orna . Ruma c'u ri' lic xu'an k'eku'm che ruwa ri k'ij y che ruwa caj .
52004006	Recommendation	Mu'ana ri c'o junok che alak cu'an ri na utz taj o cusocosa' juna ratz-uchak' puwi tak wa' , ma ri Kanimajawal cuk'at tzij puwi ri ca'anaw wa' , jela' pacha' ri kabi'im y kak'alajisam chi che alak .
47005017	Faith	Jec'ula' we junok uya'om rib puk'ab ri Cristo , e jun c'ac' ticawex . Junwi caril ronoje , ma ri re ojertan xcanaj canok y ronoje u'anom c'ac' ruc' .
43005020	Faith	» Ma ri Dios lic c'ax cuna' Ruc'ajol y cuc'ut c'u che ronoje ri cu'ano . Yey c'o ne ri más nimak tak chac cuc'ut chwach . Y we xu'an c'u wa' , lic cacam ne anima' ralak che .
49004028	Recommendation	We c'o junok chixo'libal alak cu'an elek' , mu'an chic . Ri chu'ana' e chacunok cha' jela' cuch'ac ri cajawax che y quebuto' ne tak ri e c'o pa c'axc'obic .
57001022	Recommendation	Yijba' c'u pan la juna luwar pa quinc'oji' wi , ma cubul nuc'u'x quinopon tanchi uc' la , we ri Dios cuya luwar quinel bi pa wa cárcel pacha' ri tz'onom alak panuwi' chwach Rire .
58013009	Recommendation	Matakej c'u alak juna c'utunic junwi y na usuc' taj . Ma e c'o ri lic queboc il che tak ri takanic puwi sa' ri catijic , yey wa' na jinta c'ana cutikoj che ri quibinic quisilabic chwach ri Dios . Ec'u ri lic cuya kachuk'ab ri'oj e ri catiqui' ri kanima' chupa ri unimal rutzil uc'u'x ri Dios .
52005012	Recommendation	Hermanos , cakatz'onoj che alak cojo alak quitzij ri e c'amal wach alak chupa rubi' ri Kanimajawal , y 'ana c'u alak janipa ri takal chique ri quechacun chixo'libal alak y quequipixabaj alak .
43009022	Description	Ruchu-ukaw rachi xquibi'ij wa' ruma caquixi'ij quib , ma wa aj wach que raj judi'ab qui'anom chi tzij chiquiwach cha' na quec'ul ta chi pa ri sinagoga janipa ri caquijiquiba' uwach ri Jesús e ri Cristo , Rucha'o'n lo ri Dios .
50003003	Faith	Pero pakatzij wi rutinamit ri Dios e ri'oj , ma ri'oj cakalok'nimaj uk'ij ri Dios pa sakil wi ruma ri Ruxlabixel Rire . Ri kaqui'cotemal e ruma ri u'anom ri Kanimajawal Jesucristo kuc' yey cubul kac'u'x ruc' Rire , na ruc' ta ri ka'anom ri'oj y na ruc' ta ri retalil cacoj che ri kacuerpo .
62003023	Faith	Ec'u utakanic wa' chike : Kacojo rubi' ri Jesucristo , Ruc'ajol ri Dios , yey c'ax kana'a kib chikawach jela' pacha' ri xojutak Rire che u'anic .
66013011	Description	Tec'uchiri' , xinwilo echiri' jun chic nimalaj itzel chicop xel lo chupa ri juyub tak'aj , c'o c'u ca'ib ruc'a' pacha' ruc'a' juna k'apoj bexex pero cach'a't pacha' juna dragón .
46014020	Recommendation	Hermanos , ri na'oj alak chu'ana pacha' ri quina'oj ri e nima'k chic . Ma'an e alak pacha' alak ac'alab puwi ri cach'ob alak , tob utz we e ca'an alak pacha' ac'alab chwach ri mac , ma rac'alab c'amaja' caqueta'maj wa' .
59005013	Recommendation	¿ C'o junok paxinak uc'u'x chixo'libal alak ? Chutz'onoj uto'bal che ri Dios . ¿ C'o junok caqui'cotic ? Chubixoj rubi' ri Dios .
58012012	Recommendation	Ruma c'u la' lic chuk'ubej ib alak cha' jela' cac'oji' uchuk'ab ri k'ab alak cosinak y cacowir ri ch'ec alak siquirinak .
60001017	Recommendation	Yey we cabi'ij alak « Kakaw » che ri Jun na cacha'w ta chiquixo'l ri ticawex echiri' cu'an k'atbal tzij paquiwi conoje ruma tak ri qui'anom , ri' lic chirajawaxic che alak cabin alak ruc' xi'in ib chwach Rire ronoje k'ij che ri c'aslemal alak .
58010036	Recommendation	Lic c'u chirajawaxic cach'ij alak ri c'axc'obic cape pawi' alak ruc' unimal c'u'xaj , cha' echiri' 'anom chi alak janipa ri rajawal uc'u'x ri Dios , cac'ul na alak rubi'tisim lo Rire che alak .
58011001	Faith	Ec'u ri cubulibal c'u'xaj ruc' ri Dios que'elok e lic cakajiquiba' uwach cakac'ul ri koye'em che Rire . Ruma ri cubulibal kac'u'x , kacojom lic c'olic janipa ri cuk'alajisaj ri Dios chike , tob wa' na quilitaj taj .
49004017	Recommendation	Campixabaj c'u alak chupa rubi' ri Kanimajawal : Ma'an chi e alak pacha' ri caqui'an ri na queta'am ta uwach ri Dios , ma ri quina'oj rique c'o puwi ri xa na jinta uchac .
51002016	Recommendation	E uwari'che mac'o mach'a'tiben e alak xa ruma ri catij alak o ri cakum alak , o ruma ri ca'an alak chupa tak nimak'ij , chupa ri jekebal re tak ri ic' o tak ri k'ij re uxlanibal .
66007015	Faith	Ruma c'u la' e c'o chwach ri tz'ulibal pa catakan wi ri Dios y caquilok'nimaj c'u Rire chipak'ij chichak'ab chupa ri Rocho . Ec'u ri Jun tz'ul chupa ri tz'ulibal cajeki' cuc' , e pacha' cuch'uk quiwi' re quebuchajij .
44020010	Description	Ec'u ri Pablo xkaj lok , xjupi' puwi rala , xulak'apuj y jec'uwa' xubi'ij : « Maxi'ij ib alak , ma c'aslic » xcha' .
55002010	Faith	Canch'ij c'u uchuk'ab ronoje ri c'axc'obic cape panuwi' xa ruma c'ax quebenuna' tak ri ebucha'om ri Dios , cha' rique caquirik ri colobetajic na jinta utakexic , ri caya'i' chique ri cacubi' quic'u'x ruc' ri Kanimajawal Jesucristo .
60005014	Recommendation	Ya'a alak rutzil wach alak chiwach alak ruc' jun sakil tz'ubuj chi'aj , c'utubal re c'ax cana' ib alak . C'ola utzil chomal chixo'l alak , ri c'o alak puk'ab ri Kanimajawal Jesucristo . Amén .
49005021	Recommendation	Nimaj ib alak chiwach alak ruc' xi'in ib chwa ri Cristo , ma e caraj ri' Rire chike .
61003017	Recommendation	E uwari'che ralak hermanos , ruma eta'am chi alak chi utz sa' ri catajin lok , lic chajij c'u ib alak cha' na cajeq'uetaj tubi alak ruma ri socoso'nic que ri lic na quebin ta jusuc' y cha' na caya ta can alak ri Utzilaj Tzij cojom chi alak .
51003018	Recommendation	E rilal ixok , ri c'ulan la , lic nimaj la ri achijil la , ma e takal ri' chique ri quicojom rubi' ri Kakaw .
54005020	Recommendation	We c'o juna aj wach re riglesia na caraj taj carok'otaj can rumac , chach'a'bej upa chiquiwach conoje cha' jela' coc xi'in ib cuc' riglesia .
45014013	Recommendation	E uwari'che maka'an chi oj k'atal tzij chikibil kib ; moju'an ne latz'anel o tzakibal che juna hermano .
45002010	Grace	No'j chique conoje ri quebanaw re ri utz , ri Dios cuya quichomal , yacbal quik'ij y utzil chomal , tob e aj judi'ab o na e ta aj judi'ab .
58011034	Violence	E c'o ne ri xec'ak chupa ri ak' y na xec'at taj . E c'o ri xecolobetaj chwach ri camic ruc' espada . E c'o ri xya'i' quichuk'ab echiri' na jinta quichuk'ab , lic xnimar ri quichuk'ab pa ch'a'oj y ruma c'u ri' , ri soldados e aj naj xebanimaj bi .
48006017	Faith	Chwi c'u wo'ora , na cuaj taj c'o juna latz'anel chwe puwi ri nuc'utunic , ma che ri nucuerpo k'alaj tak ri c'utubal re ri c'axc'obic xinic'ow wi ruma in jun aj chac re ri Kanimajawal Jesucristo .
66018021	Violence	Tec'uchiri' , jun ángel lic c'o uchuk'ab xuyac jun nimalaj abaj , runimal wa' e pacha' juna nimalaj ca' , y xuc'ak bi chupa ri mar , jewa' cubi'ij : « Jela' ruwulixic bi ri nimalaj tinamit Babilonia y na quilitaj ta chi uwach .
65001020	Faith	No'j ralak hermanos , lic jiquiba' c'u'x alak che ri sakil c'utunic c'ulum alak y ch'a'ta alak ruc' ri Dios ruma ri Santowilaj Ruxlabixel .
45012002	Recommendation	Ma'an chi e alak pacha' ri caqui'an ri winak re ruwachulew wak'ij ora . E ya'a alak luwar che ri Dios cujalc'atij ri na'oj alak y cu'an c'ac' che ronoje ri binic silabic alak . Jela' c'u ri' queta'maj alak y ca'an alak janipa ri utz caraj ri Dios che alak ; wa' e ri lic cuc'ul uc'u'x Rire y e ri lic jusuc' chwach .
46015009	Sin	Xuc'ut c'u uwach chinuwach ri'in , tob ne lic na jinta co nuwach chiquiwach ri nic'aj chic utako'n ri Cristo , ma ri'in lic xebenuternabej ruc' c'axc'obic rutinamit ri Dios , ri quicojom rubi' ri Cristo . E uwari'che na takal tane cabi'x chwe in utako'n .
62002015	Recommendation	Me'ec c'u'x alak ruc' ri c'o che ruwachulew ruc' tak ri xa re ruwachulew . Ma we c'o junok e que'ec uc'u'x ruc' tak wa' , ri' na c'ax ta cuna' ri Kakaw .
45002001	Sin	E uwari'che , tob at chinok , na utz taj cawesaj awib chwach ri mac echiri' ri'at cak'at tzij paquiwi jujun chic ruma ri caqui'ano . Ma ri'at cak'at tzij paquiwi' yey e ne cat-tajin che u'anic ri caqui'an rique ; ruc' c'u wa' atuquel caya awib chupa ri k'atbal tzij .
48002009	Description	Ec'u ri Jacobo , ri Pedro y ri Juan , ri lic c'o quiwach pa riglesia , xquimaj usuc' e ri Dios ya'yom wa jun chac chwe . Xquiya c'u ri' ri quik'ab chwe ri'in y che ri Bernabé , c'utubal re oj chi cachbi'il rique . Y xuc'ul quic'u'x cojchacun ri'in y ri Bernabé chiquixo'l ri na e ta aj judi'ab , yey rique e quechacun chiquixo'l ri e aj judi'ab .
43019023	Description	Ri soldados echiri' quiya'om chi ri Jesús chwa ri cruz , xquimol uchi' ruk'u' , xquijach upa cha' cu'an cajib rajaw . Jela' xcaj caqui'an ruc' rucoton ; pero wa' xa jun upa u'anom .
45002021	Sin	Jela' c'u ri' we catc'utun chique jujun chic , ¿ su'be na catc'utun ta chawibil awib ? Ri'at cat-tzijon puwi' na utz taj we jun cu'an elek' ; ¿ su'be c'u ri' ri'at ca'an elek' ?
46006019	Faith	¿ Na eta'am ta neba alak , ri cuerpo alak e rocho ri Ruxlabixel ri Dios ? Ma ri Dios uya'om ri Santowilaj Ruxlabixel che alak cha' cajeki' pa anima' alak . Y ruma c'u la' , na alak ta chi rajaw ri c'aslemal alak .
47005014	Grace	Ri rutzil uc'u'x ri Cristo catakan pa kanima' ma lic keta'am echiri' xcam Rire paquic'axel conoje , e que'elok xecam conoje ruc' .
58003001	Faith	E uwari'che hermanos , cambi'ij che alak , ri ya'om chi ib alak puk'ab ri Dios yey cha'tal lo alak ruma Rire cha' que'c'ola alak ruc' Rire chila' chicaj : Lic ch'obo c'u alak puwi ri Cristo Jesús , ri Tako'n re ri Dios y ri Kajawal cach'aw pakawi' chwach ri Dios .
44020035	Recommendation	Ruc' c'u ronoje ri ilom alak che ri nubinic , nuc'utum che alak ri lic chirajawaxic wi caka'ano : Cojchacunic cha' utz quekato' janipa ri c'o cajawax chique . E c'una chikac'u'x ruch'a'tem ri Kanimajawal Jesús echiri' xubi'ij : “ E más nim uk'ij ralaxic ri jun casipanic , chwa ri jun xa cuc'ul ri casipax che ” » xcha' .
58013004	Recommendation	Lic chu'ana nim uk'ij ri c'ulaniquil chiwach onoje alak y mach'ulaj ne c'ana alak ri tzij 'anom alak chiwach alak ; ma conoje ri caquetz'abej uwa quik'ij cuc' jujun chic na quic'ulel taj y conoje ri quemacun chirij ri c'ulaniquil , wa' cak'at tzij paquiwi' ruma ri Dios .
43020005	Description	Xyuxi' pan chupa ri mukubal y xew xril ri jutak raba'j c'ul pa xbolk'otix wi ri Jesús , pero na xoc tubi .
66016018	Description	Tec'uchiri' lic xyoc' ca'n ruxe' caj , xetataj uch'awibal jab caraklajic y cajininic ; yey xpe jun nimalaj cabrakan che ruwachulew , wa' e cabrakan más nim u'anom chwi lo ri quic'oji'ic ri ticawex che ruwachulew .
66019010	Faith	Ec'u ri'in xinxucuba' wib xe'rakan uk'ab ri ángel re canlok'nimaj uk'ij . Pero rire jewa' xubi'ij chwe : « Chata pe' , lic ma'an la' , ma ri'in xa in jun aj chac re ri Dios jela' pacha' ri'at y jela' pacha' ri hermanos , ri quitakem ri K'ijsak uk'alajisam ri Kanimajawal Jesucristo . Xew chayaca uk'ij ri Dios , ma ri K'ijsak re ri Kanimajawal Jesucristo e uc'u'xibal ri sakil k'alajisanic » xcha chwe .
46002010	Grace	Yey ri Dios uk'alajisam chi wa' chike ri'oj ruma ri Ruxlabixel . Ma ri Ruxlabixel Rire ronoje reta'am , cumaj ne usuc' ri sakil una'oj ri Dios .
50002029	Recommendation	We xopon tanchi rire uc' alak , c'ulu alak ruc' qui'cotemal chupa rubi' ri Cristo . Lic tac'aba' alak uk'ij , ma e takal ri' chique conoje ri e jela' pacha' rire .
51003020	Recommendation	Ec'u ri'ix ix alc'o'al , lic chicojo quitzij richu-ikaw che ronoje , ma wa' e cuc'ul uc'u'x ri Kanimajawal Jesucristo .
47001012	Faith	C'o ri cuya qui'cotemal chike ; wa' e ri kabinic kasilabic kac'utum chiwach ralak y chiquiwach conoje ri winak , ma cakana' chikac'u'x lic sakil y jusuc' ri kabinic jela' pacha' ri caraj ri Dios . Yey wa ka'anom na e ta ruma unimal na'oj re ruwachulew ; e ruma ruto'bal ri Dios kuc' .
43014021	Faith	China c'u ri uc'ulum ri nutakanic y cu'an c'u janipa ri cambi'ij che , ri' lic c'ax quinuna'o . Y china ri c'ax cana'w we ri'in , c'ax cana' ruma ri Nukaw . Yey ri'in lic c'ax canna'o y cank'alajisaj che , in china ri'in — xcha' .
51002023	Sin	Wa' wa c'utunic lic chacojo' e sakil na'oj . Yey ri caquitakej tak wa c'utunic e pacha' lic caquilok'nimaj uk'ij ri Dios ruc' wa' , pero ri caqui'ano xa cuc' rique cano'jitaj wi . Caqui'an pacha' ch'uti'n che quib ma caquiya pa c'axc'obic ri quicuerpos ; pero ronoje tak wa' na jinta cutikoj re cuk'atej tak ri rayibal re ri quiti'jil ri ticawex .
64001006	Recommendation	Ec'u rique lic quik'alajisam chiquiwach ri tinamit re ri Cristo janipa ri rutzil c'u'x la chique . Yey lic utz we queto' bi la cha' quebec chi che ri chac re ri Dios e c'o wi . Lic e takal wa' chique rique
55002023	Recommendation	Maya axiquin chique ri caquichapala' quib pa ch'a'tem na jinta uchac , ma aweta'am chic la' xa cuc'am lo ch'a'oj .
47003018	Faith	Konoje ri'oj na ch'ukutal ta chi ri kawach . E uwari'che , cakil chi utz ruchomalil ri Kanimajawal y cojwolk'in che uk'alajisaxic wa' ruc' ri kabinic kasilabic . Ma jalan catajin kajalc'atixic cha' jela' coju'ana pacha' ri Kanimajawal . Yey ri Ruxlabixel Rire e ri ca'anaw re wa' kuc' .
58009014	Grace	We cu'an c'u ri' wa' ruquiq'uel juna awaj , ¡ mac'uwari' ruquiq'uel ri Cristo ! Ma ruma ri Ruxlabixel ri Dios na jinta utakexic , ri Cristo , ri na jinta c'ana umac , xuya rib pa camic chwach ri Dios cha' jela' cujosk'ij ri kanima' che ri mac , ri cuc'am lo k'atbal tzij re camic pakawi' . Jec'ula' ruma ri Cristo cakana' chikac'u'x na jinta chi kamac y utz c'u ri' cakalok'nimaj ri Dios c'aslic .
44011017	Grace	» Ec'u uwari'che , we ri Dios xuya chique rique wa sipanic jela' pacha' ri xuya chike ri'oj ri cubul chi kac'u'x ruc' ri Kanimajawal Jesucristo , ¿ in china ri'in cha' cank'atej ri Dios che u'aniquil wa' ? » xcha ri Pedro .
49004030	Faith	Ruc' c'u ri' ri ca'an alak , maya alak pa bis ri Santowilaj Ruxlabixel ri Dios . Ma ri Ruxlabixel pa anima' alak e c'utubal re , alak chi re ri Dios y e jiquibal uwach ri colobetajic cac'ul alak chupa ruk'ijol ruc'unibal ri Cristo .
66003003	Recommendation	C'una c'u chic'u'x sa' tak ri imajom y sa' tak ri itom chwi ri c'utunic ic'ulum . E chitakej tak wa' y chitzelej itzij chwach ri Dios ; ma we quixwaric , Ri'in xakic'ate't quinopon iwuc' jela' pacha' ri roponibal relek'om , ma na iweta'am ta c'u ri' ri ora echiri' quinoponic .
62003007	Recommendation	Alak walc'o'al chupa rubi' ri Dios , mac'o masocow e alak . Ma e junok catajin che u'anic ri utz , ri' jusuc' rubinic usilabic jela' pacha' rubinic ri Kanimajawal Jesucristo lic jusuc' .
62004001	Recommendation	Hermanos , lic e q'ui ri k'alajisanelab xa e socoso'nel ebenak pa tak ri tinamit che ruwachulew re caqui'an c'utunic . E uwari'che macoj alak ruch'a'tem junok xew ruma cubi'ij c'o uk'alajisam lo ri Ruxlabixel ri Dios che . Ri 'ana alak e lic ch'obo alak we wa cubi'ij pakatzij wi re ri Dios .
44013038	Grace	» Cheta'maj c'u alak wa' , alak watz-nuchak' : Ruma ri xu'an ri Cristo , catzijox che alak su'anic carik alak ri cuybal mac chwach ri Dios .
50003001	Recommendation	Ec'u wo'ora hermanos , chwi ronoje tak ri cac'ulumaj alak , lic qui'cota alak ruc' ri Kanimajawal . Ri'in na quincos ta che ubi'xiquil tanchic janipa ri nutz'ibam chi pan che alak , ma wa' lic chirajawaxic che alak .
46011034	Recommendation	Yey we c'o junok che alak lic canumic , wo'ka lo chirocho cha' na capetisaj ta alak ri k'atbal tzij re ri Dios pawi' alak ruma ri ca'an alak echiri' camol ib alak . C'a c'o cuaj canyijba' chiwach alak , pero c'ate cojch'a't puwi' echiri' quinopon uc' alak .
43018031	Description	Ec'u ri Pilato xubi'ij chique : — C'ama bi alak y k'ata alak tzij puwi' jela' pacha' ri cubi'ij ri tzijpixab e alak — xcha' . Pero raj judi'ab xquic'ul uwach : — Ri'oj oj aj judi'ab na jinta pakak'ab cakak'at tzij re camic puwi junok — xecha' .
46012031	Faith	Rayij c'u alak urikic ri chac lic chirajawaxic che riglesia . Yey ri'in canc'ut chi jun be che alak , ri más chirajawaxic wi chwa ronoje wa' , e ri rutzil c'u'xaj .
58007026	Description	E Rire ri Kajawal lic cajawax chike cach'aw pakawi' chwach ri Dios , ma xuc'ut jun binic lic jusuc' , na jinta c'ana rak'ubal xu'ano , na jinta c'ana umac , na xu'an tane re cuc' raj maquib y wo'ora yactal uk'ij chila' chicaj chwi ronoje tak ri u'anom ri Dios .
50004013	Faith	Quinel c'u pan chi utz che ronoje ri quinic'ow chupa , ma e ri Cristo caya'w nuchuk'ab .
52004003	Recommendation	ma ri rajawal uc'u'x ri Dios e ri santowilaj binic silabic alak . Metz'abej c'u uwa k'ij alak ruc' junok na c'ulel ta alak .
51004002	Recommendation	Onoje c'u alak lic macos alak che u'anic orar ruc' tioxinic chwach ri Dios .
44007029	Description	» Echiri' xuta wa' wa ch'a'tem , ri Moisés asu xanimaj bi , xe'jekela pa ri luwar re Madián , tob rire na aj ta chila' . Yey chila' xebalax ca'ib uc'ajol .
46011007	Description	No'j rachi na takal ta che cuch'uk rujolom , ma rire e cuc'utubej uwach ri Dios y ruma rachi cak'alajin runimal uchomalil ri Dios . Yey rixok e uchomalil rachi .
51003015	Faith	Ec'u ri utzil chomal re ri Dios takana pa anima' alak , ma ruma wa' xusiq'uij alak ri Dios cha' cu'an alak xa jun . Yey lic tioxin alak chwach ri Dios .
58002010	Grace	Ri Dios e 'anayom re y e chapayom re ronoje ri c'olic . Yey lic xajawax c'u ri c'axc'olil xric'owibej ri Jesús , ri caya'w re ri colobetajic , ma ruma wa' ri Dios xutz'akatisaj uwach ruchac ri Jesús cha' jela' quebuc'am bi uq'uiyal ralc'o'al ri Dios chila' chicaj .
59004001	Sin	¿ Pa tak cape wi ri ch'a'oj y ri oyowal chiwach alak ? Wa' pa anima' alak cape wi , ma ri rayibal e alak e pacha' c'o pa ch'a'oj ruc' ri caraj ri Dios che alak .
46005001	Sin	Eta'matal chi c'ut c'o jun chixo'libal alak xu'an rixokil che ruca'm uchu . Yey wa catajin che u'anic lic na e ta q'uenok , ma wa' na quilitaj tane chiquixo'libal ri na queta'am ta uwach ri Dios .
46010013	Faith	We cac'am pa alak , mabi'ij alak : « Xew ri'in quinic'owiben wa' » , ma konoje ri oj ticawex cojic'ow chupa wa' . Na ruc' ta c'u ri' , cubul kac'u'x ruc' ri Dios , ma Rire na cojrok'otaj ta q'uenok y na cuya ta luwar cape juna c'ambal kapa we na ya'tal ta chike cakach'ij ruc' ruchuk'ab Rire .
44020029	Violence	Weta'am c'ut echiri' ri'in in benak chic , queboc lo chixo'libal alak jujun chic pacha' e utiw xew cacaj caquisach quiwach tak ri bexex .
53001004	Faith	Ruma c'u ri' , ri'oj lic cakatac'aba' k'ij alak echiri' cojch'a't pawi' alak chiquiwach tak riglesias re ri Dios . Lic e cakatzijoj ri unimal c'u'x alak y ri cubulibal c'u'x alak ; ma tob alak ternabem ruc' c'ax y quic'ow alak pa c'axc'obic , wa' lic cuyum alak .
62004012	Faith	Na jinta junok iliyom uwach ri Dios ; pero we c'ax cakana' kib chikawach , ri' cak'alajinic jekel ri Dios pa kanima' y pa sakil wi c'o ri rutzil uc'u'x Rire pa kanima' .
48001001	Description	Ri'in in Pablo , in utako'n ri Dios . Na e ta c'u juna ticawex takayom lo we , na e ta juna achi cojoyom we ; ma e ri Kanimajawal Jesucristo y e ri Kakaw Dios , ri Jun xuc'astajisaj lo Ruc'ajol chiquixo'l ri ecaminak .
58012003	Recommendation	E lic c'ola na'oj alak puwi ri xu'an ri Jesús ; ma tob na takal ta che Rire , lic xutij c'ax paquik'ab raj maquib . Macos c'u ralak y mapax ne c'u'x alak chwa ri c'axc'obic .
45006005	Faith	Ma we x'an xa jun chike ruc' ri Cristo chupa rucamic , jec'ula' ri' xa jun ka'anom ruc' chupa ruc'astajibal .
45015010	Recommendation	Y je tanchi wa' xubi'ij : Ralak ri na alak ta aj judi'ab , lic qui'cota alak junam cuc' rutinamit ri Dios .
54004001	Sin	Ri Ruxlabixel ri Dios uk'alajisam chi utz copon na ruk'ijol echiri' e c'o jujun ticawex caquiya can ri K'ijsak re ri Dios cha' caquitakej c'utunic petinak cuc' tak ri itzel uxlabixel e socoso'nel .
56003001	Recommendation	Chacuxtaj chique conoje ri quicojom rubi' ri Kanimajawal Jesucristo , lic chirajawaxic e caquinimaj y caquitakej ri caquibi'ij ri e takanelab y ri e aj k'atal tzij re ri tinamit yey caquiya quib che u'anic janipa tak ri utz .
61003005	Sin	Jec'uwa' caquibi'ij ma na cacaj taj caquimaj usuc' e rojertan e ri Dios ruc' Ruch'a'tem xu'an ruwa caj y xu'an ruwachulew , yey wa' xuwinakirisaj lo pa ri ya' y xutiquiba' chuxo'libal wa' .
60003018	Grace	C'una chic'u'x alak , ri Cristo lic xutij c'ax echiri' xa jumul xcam ruma ri kamac . Tob Rire na jinta umac , xcam kuma ri'oj oj aj maquib cha' jela' cojuc'am bi ruc' ri Dios . Echiri' ri Cristo xcamisax cuma ri winak , pakatzij wi xcam rucuerpo ; pero Rire xc'astajic , ma na xcam ta ri ranima' .
61002021	Sin	Más utz c'u ri' chique tamaji xqueta'maj ri be re ri jusuc' binic chwa ri caquesaj quib che ri Santowilaj Tzij Pixab re ri Dios , ri xya'taj chique .
53003006	Recommendation	Hermanos , chupa rubi' ri Kanimajawal Jesucristo cakatak alak che cha' quesaj ib alak chiquij tak ri hermanos lic e xepu'ab , ri na caquitakej ta ri c'utunic xmaj can alak chikij .
45005012	Sin	Ri mac xoc lo che ruwachulew ruma ri Adán , ri nabe achi ; yey ri mac e xuc'am lo ri camic . Jec'ula' xpe ri camic paquiwi conoje ri ticawex , ma conoje xemacunic .
58011033	Faith	Ruma ri cubulibal quic'u'x ruc' ri Dios , e c'o ri xquich'ij uchuk'ab uq'uiyal tinamit , xetakan c'u paquiwi' chi jusuc' y lic xquirik ri to'bal re ri Dios bi'tisim lo chique . E c'o ne ri xquitz'apij ruwaque' ri coj cha' na quetij ta cuma .
47004009	Faith	Tob cojternabex ruc' c'ax , ri Dios na oj rok'otam taj . Tob ne cojmach'ax pulew , na caquisach ta kawach .
59004004	Sin	Ralak ri na jusuc' ta ri anima' alak chwach ri Dios , ¿ na eta'am ta cami alak we jun cujunimaj rib ruc' tak ri rayinic xa re ruwachulew , e junam ruc' cach'o'jin chirij ri Dios ? China c'u ri que'ec uc'u'x ruc' ri rayinic xa re ruwachulew , ri' e cu'ana aj retzelal c'u'x chirij ri Dios .
44016006	Description	Xebic'ow c'u pa tak ri luwar re Frigia y re Galacia , yey e ri Santowilaj Ruxlabixel ri Dios xebuk'atej caquitzijoj ri Utzilaj Tzij chiri' pa ri luwar re Asia .
45010006	Faith	No'j puwi ri cu'ana jusuc' ri ticawex ruma ri cubulibal c'u'xaj , jewa' cubi'ij pa Ruch'a'tem ri Dios : « Mabi'ij pa awanima' : ¿ China c'u ri que'ec c'a chila' chicaj che uc'amic lo ri Cristo ? »
66016002	Violence	Xe'ec c'u ri nabe ángel y xu'k'eja chwi ruwachulew ri c'o chupa rucopa , y ruma wa' xwinakir jun c'axlaj yabil re ch'a'c chiquij tak ri winak y xujek c'u ri' cak'olol quij conoje , wa' e ri xec'uluw ri retalil ri nimalaj itzel chicop y xquilok'nimaj uk'ij ri jun uc'axwach 'anom .
66005008	Description	Echiri' c'o chi ri jubotaj wuj puk'ab , ri cajib c'o quic'aslemal pacha' e ángeles y ri veinticuatro nimak winak xquixuc quib xe'rakan uk'ab ri K'apoj Bexex . Conoje cuc'a'am qui arpa y quicopa re oro nojinak che incienso . Wa incienso que'elawi e tak ri oración caqui'an rutinamit ri Dios .
62005001	Faith	E junok cucojo ri Jesús e Ucha'o'n lo ri Dios , ri' alaxinak chi chupa rubi' ri Dios . Yey we c'ax cakana' ri Dios , ri' c'ax quekana' ri e ralc'o'al Rire .
48005026	Recommendation	Makatzucuj ri yacbal kak'ij , makapetisaj koyowal chikawach y matzel mekil jujun chic ruma cakarayij ri c'o cuc' .
54005001	Recommendation	Echiri' ca'an pixabanic , mayaj juna achi nimalaj winak chic ; ri cha'ana e chapixabaj pacha' chi akaw ; yey chebapixabaj ralabo pacha' chi e awatz o e achak'
60002012	Recommendation	Ri 'ana alak e c'utu alak jun binic silabic lic jusuc' chiquiwach ri winak na queta'am ta uwach ri Dios . Jec'ula' echiri' cac'un tanchi ri Kanimajawal , rique caquiyac uk'ij ri Dios ruma quilom ri chomilaj chac 'anom alak , tob wo'ora quech'a't chi'ij alak .
50003006	Sin	Ruma c'u xinya nuc'u'x che wa' , lic xinwesaj k'ij che usachic quiwach ri quicojom rubi' ri Cristo . Lic xintakej ri takanic que raj judi'ab y chwa c'u ri' wa' , na jinta junok catz'akaw nuchi' .
43004052	Description	Ec'u rire xutz'onoj chique jampala' xujeko utz uwach ruc'ajol . Y rique xquibi'ij che : — Iwir che ri nabe ora benak k'ij xic'ow ri ak' chirij — xecha' .
43019031	Violence	Ec'u k'ij ri' cayijbax pan janipa ri cajawax pa ri nimak'ij Pascua . Ruma c'u la' , raj judi'ab na cacaj taj cac'oji' juna caminak chwa cruz pa ri k'ij re uxlanibal , ma la' la jun k'ij lic nimalaj nimak'ij . E uwari'che xquitz'onoj che ri Pilato cutak uk'epic ri cakan ri e c'o chwa cruz cha' jela' quecam tan y quekasax c'u ulok .
43019012	Description	Chwi c'u ri' , ri Pilato lic xutzucuj su'anic cuyolopij bi ri Jesús . Pero raj judi'ab co quesiq'uin che ubi'xic : — ¡ We xyolopij bi la , na lal ta chi ramigo ri' ri nimalaj takanel re Roma ; ma china ri cu'an rey che rib , ri' e tzel caril wa nimalaj takanel ! — xecha' .
43014001	Faith	» Lic mapax ic'u'x . E chicuba' ic'u'x ruc' ri Dios y chicuba' ic'u'x wuc' ri'in .
50001028	Faith	Maxi'ij ne c'ana ib alak chiquiwach ri quech'o'jin chi'ij alak , ma wa' e jun c'utubal chique e ri Dios cusach na quiwach rique ; pero che ralak e jun c'utubal xaki utz quel pan alak ruc' , ma e ri Dios cacoloben e alak .
43015016	Grace	Na ix ta xixcha'w we ri'in , in ri xincha'w iwe . Yey nuya'om pik'ab qui'ana ri nuchac y jela' quiya uq'uiyal ijik'obalil y wa' na jinta uq'uisic . Yey janipa c'u ri quitz'onoj che ri Nukaw pa ri nubi' , Rire cuya na chiwe .
58011004	Faith	Ri Abel , ruma ri cubulibal uc'u'x , xuya chwach ri Dios jun kasa'n más utz chwa rukasa'n ri Caín . Ruma la' , ri Dios jusuc' xril rubinic usilabic y xuc'ul c'u rukasa'n . Tob c'u caminak chi ri Abel , c'a cach'a't ne wo'ora kuc' ruma ri cubulibal uc'u'x .
46004001	Recommendation	Lic chirajawaxic wi conoje ri ticawex caqueta'maj e ri'oj xa oj to'bel pa ruchac ri Cristo , y ya'tal c'u chike cakac'ut sa' ri caraj cuk'alajisaj ri Dios chique ri ticawex .
66006013	Description	Y tak ri ch'umil e c'o che ruwa caj xetzak lo chwa ruwachulew , jela' xu'ano pacha' ri cu'an juna che' re higo c'o uwach echiri' cac'un juna nimalaj tew y cujabaja' lo ronoje ruwach c'a rax .
46010014	Recommendation	Ruma c'u ronoje wa nubi'im lok , campixabaj alak hermanos , ri lic c'ax canna' alak : Lic chajij ib alak cha' na catzak ta alak chupa ri quilok'nimaxic uk'ij tak ri tiox .
45012021	Recommendation	Maya alak luwar casocotaj alak ruma ri na utz taj ; e ch'ija alak uchuk'ab ri na utz taj ruc' ri utz ca'an alak .
55002014	Recommendation	Chacuxtaj wa' chique ri e raj chac ri Dios y lic chebapixabaj pa rubi' Rire , cha' mech'o'jin chwi tak ch'a'tem na jinta utz cuc'am lok , ma xew cuc'am lo sachibal na'oj chique ri quetaw re .
59004008	Recommendation	Lic kib alak ruc' ri Dios y jela' Rire cakib uc' ralak . Ralak ri c'o alak pa mac , chomaj alak ri binic silabic alak . Ec'u ralak ri xa queb c'u'x alak , ri ca'aj alak c'ax cana' alak ri Dios yey lic que'ec c'u'x alak ruc' ri mac re ruwachulew , lic chomaj ri anima' alak che wa' .
59002009	Sin	No'j we xa cacha'w alak chiquixo'l ri ticawex , camacun alak yey ri Tzij Pixab re ri Dios cuk'at tzij pawi' alak ruma alak aj palajiy tzij .
52004007	Grace	Ma ri Dios na xojusiq'uij taj re cakach'ulaj ri kabinic , e xojusiq'uij re cojc'oji' che jun santowilaj binic .
45001018	Sin	Lic cak'alajin c'u ri royowal ri Dios echiri' ruk'atbal tzij cape chila' chicaj paquiwi ri ticawex lic itzel quic'u'x chirij ri Dios y na jusuc' ta ri quibinic quisilabic ; ma ruma ri na utz taj caqui'ano , quebu'an e latz'anel chique jujun chic cha' na caqueta'maj ta ri K'ijsak .
62004007	Faith	Hermanos , lic chirajawaxic wi c'ax kana'a kib chikawach , ma ri rutzil c'u'xaj ruc' ri Dios cape wi . E junok c'o rutzil c'u'xaj ruc' , ri' alaxinak pa rubi' ri Dios yey reta'am uwach ri Dios ;
62002009	Sin	We c'o junok cubi'ij c'o chupa ri K'ijsak yey tzel caril ri ratz-uchak' , ri' c'a c'o pa k'eku'malil .
60004014	Grace	We e c'o tzel quech'a't chi'ij alak ruma cojom alak rubi' ri Cristo , ri' lic nim k'ij alaxic alak ma ri chomilaj Ruxlabixel ri Dios c'o uc' alak . Katzij wi , e c'o ri tzel quech'a't chirij Rire , no'j ralak lic cayac alak uk'ij Rire .
44021019	Grace	Ec'uchiri' ri Pablo uq'uisom chi uya'ic rutzil quiwach wa hermanos , xujek utzijoxic chique janipa ri u'anom ri Dios chiquixo'l ri na e ta aj judi'ab ruma ri chac catajin rire che u'anic .
43008046	Sin	» ¿ C'o nawi junok che alak curik juna mac chwij ? Yey we katzij ri cambi'ij , ¿ su'be c'u ri' na cacoj ta alak ?
58010017	Grace	Tec'uchiri' cubi'ij : Y na cac'un ta chi c'ana chinuc'u'x ri quimac y ri na utz taj xqui'ano cacha' .
46001005	Grace	Yey na xa ta jubik' ri c'ulum alak ruma c'o alak puk'ab ri Cristo ; ya'tal c'u ch'a'tem alak y na'oj alak che utzijoxic ri na'oj re ri Dios .
45015030	Recommendation	Hermanos , ri Ruxlabixel ri Dios uya'om ri rutzil uc'u'x chike cha' c'ax cakana' kib . Cantz'onoj c'u che alak chupa rubi' ri Kanimajawal Jesucristo quinto' alak , e 'ana alak orar panuwi' chwach ri Dios .
43007020	Violence	Ec'u tak ri winak xquic'ul uwach : — Lal c'o puk'ab jun itzel uxlabixel . ¿ China ri caraj cacamisan e la ? — xecha' .
45003025	Grace	Ri Dios xuya lo ri Cristo cha' ruma Rire ri ticawex caquirik cuybal quimac we xcubi' quic'u'x ruc' ruquiq'uel xturuwic . Jec'uri'la' ri Dios xuc'utu Rire lic jusuc' y lic c'o unimal uc'u'x , ma ojertan na asu ta xusachisaj quiwach ri winak ruma ri quimac qui'anom lok .
43018018	Description	Ruma c'u lic c'ax tew , raj chaquib y ri e chajinel e tac'al chuchi' jun ak' quinuc'um re caquimik'isaj quib . Yey ri Pedro c'o cuc' chuchi' ri ak' .
49006011	Recommendation	'Ana c'u e alak che ronoje tak ri to'bal cuya ri Dios che alak cha' jela' cach'ij alak uchuk'ab tak ri socoso'nic re ritzel winak .
43013037	Faith	Ec'u ri Pedro xubi'ij che : — Wajawal , ¿ su'chac na ya'tal ta chwe quinterej bi chi'ij la wo'ora ? Ma ri'in xa jumul canya ne ri nuc'aslem pa camic uma rilal — xcha' .
50004007	Faith	We ca'an c'u alak tak wa' , ri Dios cuya ri utzil uchomalil pa anima' alak cha' na capax ta c'u'x alak y na casach ta na'oj alak ruma cubul c'u'x alak ruc' ri Kanimajawal Jesucristo . Ec'u wa' wa utzil chomal na caquimaj ta usuc' ri ticawex .
59003009	Faith	Ruc' ri kak' cakayac uk'ij ri Kakaw Dios yey ruc' wa' tzel cojch'aw chiquij ri ticawex , ri ebu'anom ri Dios re caquic'utubej uwach Rire .
46005010	Sin	Wa ximbi'ij na e ta que'elok xa jumul quesaj ib alak cuc' conoje raj maquib , ri na quicojom ta rubi' ri Cristo . Wa' e ri caquiyoj quib cuc' jujun chic , ri lic e rayinel , ri e elek'omab y ri e aj tioxab . Ma we c'o junok caraj caresaj rib chiquixo'l conoje raj maquib , ¿ su'anic c'u ri' cac'oji' wara che ruwachulew ?
44026009	Sin	» E ri petinak lok , e chinuwach ri'in e lic chirajawaxic chwe ri can'an uq'uiyal na utz taj chiquij ri quicojom rubi' ri Jesús ri aj Nazaret .
61002014	Sin	Wa' wa'chijab echiri' caquil juna ixok , xew caquich'ob ri quemacun ruc' , na quic'ow ta quic'u'x che quemacunic , quequimin pa mac ri na jinta quicowil chwach ri Dios y quiya'om quic'u'x che urayixic ronoje ri caquilo . Ec'u ri Dios uk'atom chi tzij paquiwi rique
43010012	Description	No'j juna mocom cachacun xa ruma catojic . Echiri' carilo cac'un lo rutiw , canimajic y quebuya can ri bexex ; ma na e ta chajinel que y na e tane cajaw . E uwari'che cuya luwar che rutiw quebuchap ri bexex y quebuquicherisaj bi .
59001019	Recommendation	Alak nu hermanos ri c'ax canna' alak , mic'ow chic'u'x alak wa' : Lic chirajawaxic che alak caya xiquin alak che ri caquibi'ij ri jujun chic , no'j lic ch'obo na alak rakan chi utz sa' ri cabi'ij alak , yey mu'an ne ri lic xa ch'itil alak che ri oyowal .
46009014	Recommendation	Yey ri takanic uya'om can ri Kanimajawal paquiwi ri caquitzijoj ri Utzilaj Tzij , e wa' : E lic takal chique caquic'asba' quib e chirij ruchac ri Cristo caqui'ano .
43012046	Grace	» In ri in K'ijsak in c'uninak che ruwachulew cha' china ri cacubi' uc'u'x wuc' ri'in , na cac'oji' ta pa k'eku'm .
43005014	Description	Tec'uchiri' , ri Jesús xu'rika rachi pa ri Rocho Dios y xubi'ij che : — Chawilape' : Wo'ora at cunutajinak chic ; matmacun chi c'u ri' , ma c'axtaj cape juna c'axc'obic más nim pawi' — xcha' .
46016014	Recommendation	Janipa ri ca'an alak , 'ana alak ronoje ruc' rutzil c'u'xaj .
43014015	Recommendation	» We ri'ix c'ax quinina'o , e lic chi'ana janipa ri quixintak che u'anic .
58012025	Recommendation	E uwari'che lic mac'ak bi alak uk'ij ri Dios , ri capixaban e alak . Ma we na xecolobetaj ta ri xquic'ak bi uk'ij ri Dios ojertan echiri' Rire xuch'a'bej quipa ruma ri Moisés wara che ruwachulew , mac'uwari' ri'oj na cojcolobetaj taj we e cakac'ak bi uk'ij ri Jun cuch'a'bej lo kapa chila' chicaj .
48004008	Sin	Pakatzij wi , rojertan echiri' na eta'am ta alak uwach ri Dios , ralak e quelok'nimaj alak tak ri tiox , ri lic quewi na e ta dios .
44003026	Grace	» Ec'u ri Dios , echiri' xuc'astajisaj lo ri Raj Chac chiquixo'l ri ecaminak , xutak lo nabe uc' ralak re to'bel e alak cha' jela' chijujunal alak cajalc'atitaj ri binic silabic alak che ri na utz taj » xcha ri Pedro chique .
44010039	Violence	» Ec'u ri'oj lic keta'am wa' ma xkil ronoje ri xu'an ri Jesús pa tak ri luwar re Judea y chila' Jerusalem . E wa' Rire ri xya'i' chwa cruz y xcamisaxic .
46001010	Recommendation	Campixabaj c'u alak hermanos chupa rubi' ri Kanimajawal Jesucristo : C'ola alak chi utzil chomal y majach pa alak . E ri lic ube e chu'ana xa jun na'oj alak y xa jun c'u'x alak .
51001021	Sin	Ec'u ralak rojertan na alak ta utinamit ri Dios y alak ne aj retzelal c'u'x chirij ri Dios ruma na chom ta ri na'oj alak y ruma tak ri na utz taj x'an alak . No'j wo'ora ri Dios uya'om alak chi utzil chomal chwach Rire .
55002022	Recommendation	Timoteo , chatanimaj c'u chwach ronoje tak ri rayibal re tzakibal que ralabo . Yey junam cuc' conoje ri caquilok'nimaj rubi' ri Kanimajawal Jesucristo ruc' ronoje quic'u'x , e chatijoj awib che u'anic ri lic jusuc' chwach ri Dios , cubula ac'u'x ruc' , chac'utu ri rutzil c'u'xaj y chatc'ola chi utzil chomal cuc' conoje .
51003001	Faith	We c'astajinak chi alak junam ruc' ri Cristo , e tzucuj alak janipa ri cape chila' chicaj pa tz'ul wi ri Cristo puwiquik'ab ri Dios .
66008007	Violence	Ri nabe ángel xuch'awisaj rutrompeta , y xpe c'u sakbach rachbi'il ak' ruc' quic' chwi ruwachulew . Y ruma wa' xc'at rurox parte che ruwachulew , xc'at rurox parte che ronoje tak ri che' , ri tico'n y rak'es .
66011017	Faith	Jewa' caquibi'ij : « Cakatioxij che'la , ma Lal Dios Kajawxel c'o ronoje unimal chuk'ab pak'ab la , Lal ri Dios c'o wak'ij ora , ri xex chi c'o lo wi , y ri c'o chikawach apanok ; ma c'utum la ri chuk'ab la y jekom chi ri takanic la pakawi ri'oj .
43004010	Grace	Ewi ri Jesús xuc'ul uwach : — We ta c'u queta'maj la sa' ri cusipaj ri Dios che'la yey we ta queta'maj la in china ri'in , ri cantz'onoj nuya' che'la , ri' e ne rilal catz'onoj la ya' chwe yey ri'in canya c'u che'la ri ya' cuya c'aslemal — xcha' .
51003004	Grace	E ri Cristo ri uya'om c'aslemal alak . Yey echiri' Rire cac'un tanchic , junam ruc' Rire cak'alajisax wach alak pa ri unimal uchomalil .
43020031	Faith	Pero janipa c'u wa xtz'ibaxic , e cha' cacoj alak ri Jesús e ri Cristo , Ruc'ajol ri Dios , y c'o c'u c'aslemal alak ri' ruma cacoj alak rubi' .
62004006	Faith	Pero ri'oj oj re ri Dios , yey ri queta'am uwach ri Dios e caquitakej ri kac'utunic ri'oj , no'j tak ri na e ta re ri Dios na caquitakej ta ri kac'utunic ri'oj . Jela' c'u ri' caketa'maj we juna c'utunic petinak ruc' ri Uxlabixel re ri K'ijsak o petinak ruc' ri jun xa socoso'nel .
65001012	Description	Wa' wa'chijab eboquinak chixo'l alak lic e aj ya'l q'uix che alak chupa tak ri chomilaj nimak'ij pa camol wi ib alak re cac'ut ri c'axna'bal c'u'xaj chiwach alak . Ma na jinta xi'in ib cuc' chwach ri Dios y na queq'uix tane che ri caqui'ano , ma xew e queboc il chiquibil quib . Rique e jela' pacha' sutz' cac'am lo ruma ri tew ; xa quic'owic y na jinta jab ruc'a'am lok . Yey e pacha' tak ri che' na caquiya ta quijik'obalil chupa ruk'ijol ; lic echakijinak y ruma c'u ri' c'otom c'u bi ri catz'ayak .
44005015	Description	Ruma tak c'u ri c'utubal re ruchuk'ab ri Dios caqui'an rutako'n ri Jesús , tak ri winak quequesaj tak ne lo ri e yewa'ib pa tak ri be . Equiya'om chwa ch'at y chwa pop , cha' we xic'ow ri Pedro , tob xew lu'mu'j catzak paquiwi' , quecunutaj c'u ri' .
49006016	Faith	Y chwi ronoje tak wa' , tiquila chi utz ri cubulibal c'u'x alak ruc' ri Dios , ma wa' che ralak e pacha' ri juperaj ch'ich' ruc'a'am juna soldado puk'ab re cuchup ri ak' c'o chutza'm ri flechas cac'ak lo che . Jec'ula' ri cubulibal c'u'x ralak e to'bal e alak cha' cach'ij alak uchuk'ab tak ri c'akanic cu'an lo ritzel winak che alak .
51003023	Recommendation	Ronoje c'u ri ca'an la , 'ana la ruc' ronoje c'u'x la , ma e ri Kanimajawal ri canimaj la y na e ta ri ticawex .
58012016	Recommendation	Muc'ulumaj e junok che alak caretz'abej uwa uk'ij ruc' junok chic na uc'ulel taj ; mac'ak ne bi alak uk'ij janipa ri cuya ri Dios che alak pacha' ri xu'an ri Esaú echiri' xa ruma jun wa'im , xuc'ayij ri takal che rire ruma atzixel .
43018040	Sin	Ec'uchiri' , conoje xquijek quesiq'uin tanchic : — ¡ Mayolopij bi la ri Jesús ! ¡ E yolopij bi la ri Barrabás ! — xecha' . Yey ri Barrabás e jun achi elek'om .
55003004	Sin	E c'o ri e c'ayinel re catz-quichak' , e c'o ri na caquich'ob tana rakan ri caqui'ano , e c'o ri lic caqui'an nim che quib , e c'o ri xew caquitzucuj rukusil ruwachulew y na e ta caquitzucuj ri Dios .
50002009	Grace	Ruma c'u wa xu'an ri Jesús , ri Dios e más xuyac uk'ij Rire chiquiwa conoje ri lic c'o quiwach . Xuya c'u che ri Jesús cakabi'ij “ Kanimajawal ” che , ma rubi' Rire e más c'o uwach chwa ronoje tak ri bi'aj .
61001016	Description	Ma ri c'utunic xka'an chiwach alak chwi ruchuk'ab y ruc'unibal ri Kanimajawal Jesucristo , na e ta ruc' nuc'um ch'a'tem no'jital cuma ticawex ; ma lic ruc' ri kawach xkil runimal uwach uk'ij Rire .
61003016	Sin	Ri Pablo lic xch'a't chwi tak wa' . Chupa tak rucartas c'o ri lic c'ayew umajic usuc' . Yey e tak c'u ri na jinta quimajom puwi wa' y na jinta ucowil ri cubulibal quic'u'x , na jusuc' ta chi ubi'xiquil caqui'an puwi tak rutz'ibam ri Pablo yey jenela' caqui'an ruc' ri nic'aj chic Utzij Upixab ri Dios ; y ruc' wa' e caquitzucuj ri k'atbal tzij re ri Dios paquiwi' .
44014014	Description	Echiri' xquita wa' ri queb tako'n Bernabé y Pablo , xquirich'ij ri quik'u' y xquimin quib chiquixo'l ruq'uiyal winak ; quesiq'uinic jewa' caquibi'ij :
45015008	Faith	Cambi'ij c'u che alak , e ri Cristo Jesús xolu'ana to'bel ke ri'oj ri kacojom ri retalil re circuncisión cha' colu'c'utu ri K'ijsak re ri Dios chikawach y ruc' wa' xujiquiba' uwach , lic e cu'ana janipa rubi'tisinic ri Dios u'anom chique ri kati'-kamam ojertan .
59001026	Sin	We c'o junok cuch'obo pa sakil wi e culok'nimaj uk'ij ri Dios , pero na cuk'atej ta ri rak' che molot y c'axlaj ch'a'tem , ri' utuquel cusoc rib yey ronoje ri cu'ano re culok'nimaj ri Dios , na jinta uchac .
43015020	Recommendation	C'una chic'u'x ri nubi'im chiwe : Na jinta juna aj chac más c'o uwach chwa ri rajaw . We ri'in internabem ruc' c'axc'obic , jela' ri' ca'an chiwe ri'ix , quixternabex ruc' c'axc'obic . Yey we e c'o ri quitakem ri nutzij ri'in , jec'ula' ri' , e c'o ri caquitakej ri quic'ut ri'ix .
43008031	Faith	Ec'uchiri' , ri Jesús xubi'ij chique ri e aj judi'ab xquicojo Rire e ri jun k'alajisanel coye'em cac'unic . — We catakej c'u alak janipa wa cambi'ij che alak , ri' pakatzij wi cu'an alak nutijo'n ;
44007011	Description	» Xpe c'u jun unimal numic chupa tak ronoje ri luwar re Egipto y re Canaán . Ruma c'u wa' xpe unimal c'axc'obic paquiwi ri kati'-kamam ma na jinta caquitijo .
63001004	Faith	Lic xinqui'cotic ma xebenurik jujun che alak quebin chi utz chupa ri K'ijsak jela' pacha' ri takanic xkac'ul che ri Kakaw .
54005008	Faith	Lic c'u chirajawaxic ri' che junok quebuto' tak ri ratz-uchak' e c'o chux che , y más ne chirajawaxic cu'an wa' chique rufamilia . Ma e junok na cu'an ta wa' , ri' na takal ta che cubi'ij e cuq'uil ri e re ri Cristo , yey más ne c'o umac ri' chiquiwa ri na quicojom ta rubi' ri Cristo , ma e ne rique quequichajij ri quifamilias .
58010022	Faith	E uwari'che chojkib chwach ri Dios ruc' ronoje kanima' y ruc' ri cubulibal kac'u'x tiquil chi utz , ma cuna' kac'u'x na jinta chi kamac ruma josk'ital ri kanima' che ri na utz taj , jela' pacha' ri kacuerpo echiri' ch'ajtal chi ruc' chomilaj ya' .
48001023	Description	xew quitom cabi'xic : « E rachi xojuternabej ruc' c'ax ruma kacojom rubi' ri Kanimajawal , wo'ora catajin che utzijoxic ri Utzilaj Tzij , yey e ne rire ri lic xraj cusachisaj uwach wa' . »
44027034	Recommendation	E uwari'che , cantz'onoj che alak , wo'k alak cha' na cak'ob ta ri chuk'ab alak ; ma na jinta junok che alak cujam can tob tane xa juna uwi' » xcha' .
66002003	Faith	Lic itijom c'u ri c'ax y na quixcos ta c'ana che ri nuchac . Iya'om ic'u'x che utzijoxic ri nubi' y na paxinak ta ic'u'x che .
56002002	Recommendation	Chebapixabaj rachijab e nimak winak chic cha' caquich'ob chi utz janipa ri caqui'ano , caquichajij chi utz ri quibinic quisilabic chiquiwach ri jujun chic , caquichajij quib cha' na quetzak ta pa mac , yey e sakil ri cubulibal quic'u'x , ri rutzil quic'u'x y ri unimal quic'u'x .
44017030	Recommendation	Ojertan lo ri' jela' ri quina'oj tak ri winak puwi ri Dios , no'j ya c'u xic'ow ruk'ijol wa' . Ma wo'ora ri Dios quebutak conoje ri ticawex che ronoje luwar cha' caquitzelej quitzij chwach .
43019025	Description	Chunakaj c'u ri cruz e c'o ruchu ri Jesús , ruchak' ruchu , ri María rixokil ri Cleofas y ri María ri aj Magdala .
66019013	Description	Yey ruk'u' bala'l pa quic' y rubi' Rire e : “ Ri Tzij re ri Dios . ”
46008009	Recommendation	Pak'ab alak c'o wi sa' ri ca'an alak . Na ruc' ta c'u ri' , chajij ib alak che ri ca'an alak , tob eta'am alak na mac taj . Ma na utz taj we xa uma ralak quetzak pa mac ri na jinta ucowil ri quina'oj .
44013034	Grace	» Yey ri Dios ubi'im cuc'astajisaj lo ri Jesús chiquixo'l ri ecaminak cha' jela' rucuerpo na cak'ay taj , ma jewa' xubi'ij pa Ruch'a'tem puwi wa' : Canc'ut na ri c'axna'bal nuc'u'x chiwach , jela' pacha' ri nubi'tisim lo che ri David .
43014020	Faith	Chupa c'u ri' la' la k'ij ri'ix quiweta'maj : Ri'in ruc' ri Nukaw xa oj jun , yey ri'ix xa jun i'anom wuc' ri'in y ri'in xa jun nu'anom iwuc' ri'ix .
62002003	Faith	We caka'an ri takanic cuya ri Dios chike , cak'alajin c'u ri' pakatzij wi keta'am uwach Rire .
43008024	Sin	E uwari'che ximbi'ij cacam na c'u alak ri' pa ri mac alak . Ma we na cacoj ta alak “ In Ri'in ” , ri' cacam alak pa ri mac alak — xcha' .
66017006	Sin	Tec'uchiri' xinwil rixok lic cak'abar ruc' ri quiquiq'uel rutinamit ri Dios y ri xecamisax ruma ri xquitzijoj ri Utzilaj Tzij re ri Jesús . Ec'u ri'in lic xcam wanima' che ri xinwilo .
58012017	Description	Eta'am chi c'u alak ri' , ri Esaú tob lic xurayij chic cuc'ul janipa ri takal che rire ruma atzixel , na xya' ta chi che ; tob ne lic xrok'ej , na xurik ta chi ujalc'atixic wa' .
43007012	Description	Chiquixo'l ri winak lic e q'ui ri caquich'a'tibej ri Jesús . Jujun caquibi'ij : « La' la Jesús lic utz uc'u'x » quecha' . Yey e c'o jujun chic caquibi'ij : « La' la Jesús lic na utz ta ri cu'ano ma xa quebusoc ri winak » quecha' .
44011021	Faith	Yey ruchuk'ab ri Kanimajawal lic c'o paquiwi rique . Lic c'u e q'ui ri ticawex xquicoj rubi' ri Cristo y xquijalc'atij ri quibinic .
52002004	Faith	Ma ri tzijonic xka'ano e chirij ri caraj ri Dios , ri xcha'w ke'oj y xuya pakak'ab rutzijoxic ri Utzilaj Tzij . Na e ta c'u caka'an janipa ri cacaj rachijab , ma e caka'an janipa ri caraj ri Dios , ri carilo we utz o na utz taj sa' ri c'o chupa ri kanima' .
46015057	Grace	Pero xa maltiox c'u che ri Dios , ma Rire cuya chike cakach'ij uchuk'ab ri mac ruma ri Kanimajawal Jesucristo .
54005005	Faith	No'j chirajawaxic c'ut e riglesia cato'w que rixokib e malca'nib , ri pakatzij wi na jinta chi quifamilia y na jinta c'u junok cato'w que , yey wa' e tak ri lic quicubam pan quic'u'x ruc' ri Dios y lic quiya'om quib che u'anic orar chipak'ij chichak'ab .
43016024	Grace	C'a chwi wo'ora ri'ix na jinta c'o itz'onom pa ri nubi' ri'in . Chitz'onoj y quic'ulu , cha' jela' canoj ri iwanima' che qui'cotemal .
46007021	Recommendation	We lal c'o la puk'ab ri ajaw la echiri' xsiq'uix la ruma ri Dios , mubisoj c'u'x la ; yey we caya'taj che la quel la puk'ab ri ajaw la , lic utz ri' .
65001019	Sin	Wa' wa winak caquicoj retzelal c'u'x chiquixo'l ri quicojom rubi' ri Dios re caquijach quipa . Ri quina'oj rique xa e re ruwachulew ma na jinta ri Ruxlabixel ri Dios cuc' .
48001006	Sin	E ri'in lic cacam wanima' che ma na jampatana xya can alak ri Dios , ri xusiq'uij alak ruma ri unimal rutzil uc'u'x ri Cristo , yey ec'u wo'ora e takem alak jun c'utunic junwi chwa ri Utzilaj Tzij re ri Cristo .
58012014	Recommendation	Lic chirajawaxic c'ola alak chi utzil chomal cuc' conoje y tijoj ib alak che ri santowilaj binic chwach ri Dios , ma na jinta junok que'rila uwach ri Dios we na e ta cu'an ri' .
43021006	Description	Xubi'ij c'u ri Jesús chique : — Chiliq'uij li'atarraya puwiquik'ab ri barco y chiwilape' ma quebiwesaj lo car — xcha' . Rique e xqui'ano yey na caquich'ij ta chi c'u lo resaxic ri' ri qui atarraya pa ri ya' ruma ruq'uiyal car e c'o chupa .
46007019	Recommendation	Ma ri chirajawaxic wi na e ta we jun ucojom ri retalil re circuncisión o we na ucojom taj , ma ri lic chirajawaxic wi che jun e cu'an ronoje rutakanic ri Dios .
45012008	Recommendation	Ri ya'tal che capixabanic , e chuya'a rib che ri pixabanic . Ri ya'tal che casipanic , e chu'ana ri' ri casipan ruc' ronoje uc'u'x . Ri ya'tal che cuc'am quiwach jujun chic , e chuya'a rib che u'anic wa' chi utz . Ri ya'tal che cuc'ut ri c'axna'bal uc'u'x , e chu'ana ri' ruc' qui'cotemal .
44019002	Faith	y xutz'onoj c'u chique : — ¿ Xc'ul alak ri Santowilaj Ruxlabixel ri Dios echiri' xcoj alak rubi' ri Cristo ? — xcha chique . Yey rique xquic'ul uwach : — ¿ Sa' ri' wa' ? Ma ri'oj na katom tane q'uenok we c'o Ruxlabixel ri Dios — xecha' .
53003014	Recommendation	We c'o junok na cutakej ta wa cakatz'ibaj pana che alak , k'alajisaj alak chinok y majunimaj ib alak ruc' , cha' jela' caq'uix che ri cu'ano y cutzelej utzij .
46015050	Sin	Cambi'ij c'u che alak hermanos , ri'oj na utz taj cojoc pa rutakanic ri Dios chila' chicaj ruc' wa cuerpo re ruwachulew , ri xa cacamic ; ma wa' na takal ta che ri kac'aslemal na jinta utakexic .
43006027	Recommendation	Maya c'u ib alak che utzucuxic ri wa xa caq'uisic ; e lic ya'a ib alak che utzucuxic ri wa na quic'ow ta c'ana uk'ij , ri cuya c'aslemal na jinta utakexic . Yey ri caya'w wa' che alak , e Ralaxel Chiquixo'l Ticawex , ri cha'tal lo ruma ri Kakaw Dios re cu'an wa' — xcha' .
59004003	Sin	Yey ri catz'onoj alak , na cac'ul ta alak ma na utz ta utz'onoxic ca'an alak . Ma ri catz'onoj alak xa e re catz'ila' alak che ri rayibal alak .
49005020	Faith	Yey xaki cojtioxin chwach ri Kakaw Dios ruma ronoje , y caka'an c'u wa' chupa rubi' ri Kanimajawal Jesucristo .
48003006	Faith	Ri Abraham xcubi' uc'u'x ruc' ri Dios y ruma c'u ri' x'ani' jusuc' che .
66021023	Grace	Che wa tinamit na cajawax tane uwonibal ri k'ij y ri ic' , ma runimal uchomalil ri Dios cutzij upa yey ri K'apoj Bexex e uwonibal ri' .
45008009	Faith	No'j ralak na ya'om ta chi ib alak chupa wa' wa rayibal , ma e ya'om ib alak puk'ab ri Ruxlabixel ri Dios , we pakatzij wi c'o Rire pa anima' alak . Yey we c'o c'u junok na jinta ri Ruxlabixel ri Cristo pa ranima' , wa' wa ticawex na re ta ri Cristo .
45011023	Faith	Yey we ne ri e aj Israel caquitzelej quitzij y cacubi' quic'u'x ruc' ri Kanimajawal , quenac' tanchi che ri sakil che' , ma ri Dios puk'ab c'o wi cu'an wa' .
66014005	Description	Yey na jinta c'ana rak'ubal xtataj chiquichi' ma lic chom ri quibinic quisilabic chwach ri Dios .
44024014	Faith	» Pero chiwach c'u la canya wib chupa wa' : Katzij , ri'in in c'o chupa ri Be re ri Cristo , yey rique caquibi'ij che wa Be , xa e jun c'utunic re socoso'nic . Pero chupa wa' wa Be , ri'in e canlok'nimaj ri Dios que ri kati'-kamam re ojertan ; ma nucojom janipa ri c'o chupa Rutzij Upixab ri Dios tz'ibital can ruma ri Moisés y cuma ri k'alajisanelab .
45013008	Recommendation	We c'o c'as la ruc' junok , manajtir la che utojic . Yey konoje nenare' c'o “ kac'as ” chikawach , wa' e ri c'ax cakana' kib . Ec'u ri jun c'ax cuna' ri ratz-uchak' , ri' catajin che u'anic ri catakan ri Tzij Pixab re ri Dios che .
66016009	Sin	Y lic xec'at c'u ri winak ruma ruc'atibal ri k'ij . Ruma c'u wa' , xeyajan ruc' itzel tak ch'a'tem chirij ri Dios , ri c'o puk'ab cutak lo wa c'axc'obic paquiwi' . Yey na xquitzelej tane quitzij , ma e na xcaj taj caquiyac uk'ij ri Dios .
66021012	Description	Sututal c'u rij ruc' jun nimalaj tapia lic naj uwi' ; c'o cablajuj oquibal che y chujujunal oquibal c'o jun ángel aj chajal re , yey che tak ri oquibal tz'ibital jun bi'aj que ri cablajuj tinamit re Israel .
48003013	Grace	Ri Cristo xojresaj chuxe' ri k'atbal tzij c'o pakawi' ruma xkapalajij Rutzij Upixab ri Dios ; xu'an c'u wa' echiri' xuya rib pakac'axel ri oj aj mac , ma jewa' ri tz'ibital can pa Ruch'a'tem ri Dios : Chwach ri Dios , itzel uwach junok catzayabax chwa juna che' .
48001013	Sin	Tom chi c'u alak puwi ri nubinic nusilabic ojertan echiri' nutakem tak ri cojobal que raj judi'ab ; ruc' c'ax xebenuternabej rutinamit ri Dios ri quicojom rubi' ri Cristo y lic xintij uk'ij cansach quiwach conoje .
66020002	Description	Wa jun ángel xuch'ij uchuk'ab ri dragón , wa' e ri cumatz re ojertan , ritzel winak Satanás rubi' . Xuyut c'u ri' cha' caya'i' pa carena mil junab ,
44008009	Description	C'o c'u jun achi aj chiri' Simón rubi' . E ri petinak lok rire aj k'ij chupa la tinamit ; lic quebusoc ri winak e aj Samaria ma cu'an che rib pacha' lic c'o uwach .
50003010	Faith	Ec'u ri lic cuaj ri'in e canweta'maj más uwach ri Cristo . Yey cuaj cac'oji' ruchuk'ab Rire wuc' , jela' pacha' ri xuc'utu echiri' xuch'ij uchuk'ab ri camic y xc'astaj lo chiquixo'l ri ecaminak . Yey na jinta c'o cubi'ij nuc'u'x che tob ne cantij c'ax y quincamisaxic jela' pacha' x'an che Rire echiri' xuya rib pa camic .
54005022	Recommendation	Ma'an tan aj wach re riglesia che junok we c'amaja' awilom chi utz ri jusuc' ubinic , ma amac c'u ri' ri'at we rire cu'an ri na utz taj chupa ri chac re ri Dios . Lic chachajij c'u awib ri'at chwach ronoje ri na utz taj .
56002003	Recommendation	Yey chabi'ij chique rixokib e nimak winak chic : C'ola xi'in ib cuc' chwach ri Dios chwi ri quibinic quisilabic , mebu'an e aj molot , maquiya quib che k'abaric , e chek'ilon chwi ri utz .
46007038	Recommendation	E junok cuc'uluba' rumi'al , utz ri cu'ano ; yey ri na cuc'uluba' taj , más ne utz ri cu'ano .
59001022	Recommendation	E lic 'ana alak janipa ri cubi'ij Ruch'a'tem ri Dios y na xew ta alak tanel re ; ma we xa alak tanel re , casoc ib alak we cach'ob alak ruma wa' cacolobetaj alak .
43007001	Violence	C'ate tanchi c'u ri' , ri Jesús xbin pa tak ri luwar re Galilea ; na xraj taj cac'oji' Judea ma chila' raj judi'ab cacaj caquicamisaj .
46001030	Grace	Yey ruma c'u Rire c'o alak puk'ab ri Kanimajawal Jesucristo , ri cak'alajisan ri K'ijsak re ri Dios chike . Ruma c'u ri Kanimajawal , 'anom jusuc' chike chwach ri Dios , oj ya'tal chupa ri santowilaj binic , y oj esam chi puk'ab ritzel .
43013005	Description	Tec'uchiri' xuk'ej ya' pa jun c'olibal , xujek uch'ajic ri cakan rutijo'n y cuchakisaj ruc' ri twayo uximom chupa .
44022004	Violence	» Ri petinak lok ri'in xenuternabej ne ruc' camic ri etakeyom wa jun C'ac' Be re ri Jesús . Tob achijab o tob ixokib xebenuya pa carena y xebe'nuya'a pa cárcel .
43007043	Description	Jec'ula' ri' ri winak jachatal quipa ruma junwi tak ri caquich'ob rakan puwi ri Jesús .
60005002	Recommendation	Cantz'onoj co che alak : Chechajij alak chi utz rutinamit ri Dios , ri eya'om chwi k'ab alak . Chechajij c'u alak chi utz ruc' ronoje c'u'x alak y na xa ta ruma camin alak chupa o xa ruma rayibal puak , ma ri caraj e lic cacha c'u'x alak che u'anic wa' .
46015056	Sin	Ma e ri mac cuya lo uchuk'ab ri camic cha' cu'an c'ax chike . Yey e ruma ri mac caka'ano , cak'alajinic takal chike cak'at tzij pakawi' ruma xkapalajij Rutzij Upixab ri Dios .
59005004	Sin	Ec'u raj chac xechacun chwa tak rulew alak , na tz'akat ta ri cajil xya alak . Ri cajil wa aj chac na tojom ta alak e pacha' catunan chi'ij alak . Yey ri tunanic que wa aj chac xtataj ruma ri Dios Kajawxel ri c'o unimal uchuk'ab .
60002001	Recommendation	E uwari'che ya'a can alak ronoje ri na utz taj : ri socoso'nic , ri xa queb palaj alak chiwach alak , ri cu'an c'ax c'u'x alak chiquij jujun chic y ri canuc' alak ch'a'tem chiquij jujun chic .
46007039	Recommendation	Juna ixok c'ulanic na jinta puk'ab cac'uli' ruc' jun chic we c'a c'as ri rachijil . No'j we ri rachijil xcamic , puk'ab c'o wi cac'uli' china ruc' caraj wi rire , xew tane we ruc' junok uya'om rib puk'ab ri Kanimajawal .
55002018	Sin	Rique xquiya can ri K'ijsak ma caquibi'ij ri c'astajibal que ri e re ri Cristo , ya xu'ano . Ruma c'u ri caquic'ut rique , e c'o jujun catajin usachic quina'oj puwi ri K'ijsak .
48005006	Faith	Yey we oj re ri Kanimajawal Jesucristo , na jinta chi que'elawi we cakacoj ri retalil re circuncisión o we na cakacoj taj . Ma ri lic chirajawaxic e ri cubulibal kac'u'x ruc' ri Cristo , yey wa' e cakac'ut ruma ri rutzil kac'u'x .
58005009	Grace	Ruma c'u xutz'akatisaj uwach ronoje ri xraj ri Dios che , xu'ana aj ya'l colobetajic na jinta utakexic chique janipa ri quecojow utzij Rire .
46016001	Recommendation	Chwi c'u ri kasa'n catajin alak che umolic re to'bal que ri hermanos , cambi'ij c'u che alak : Jela' 'ana alak che pacha' rumolic ximbi'ij chique riglesias e c'o Galacia .
49005022	Recommendation	E uwari'che , rixok c'ulanic takal che cutakej ri rachijil jela' pacha' ri lic takal che cutakej ri Cristo .
43008012	Faith	Ri Jesús xch'a't tanchi cuc' ri winak , jewa' xubi'ij chique : — In ri K'ijsak che ruwachulew . China c'u ri caterej lo chwij , na cabin ta chi q'uenok pa k'eku'm ma c'o ri K'ijsak ruc' yey wa' e ri cuya c'aslemal — xcha' .
65001017	Recommendation	Pero ralak hermanos , c'una chic'u'x alak ri quibi'im can ri e utako'n ri Kanimajawal Jesucristo .
44017025	Grace	Na cajawax ta che Rire ri oj ticawex cakato'o ; ma e ne Rire ri caya'w lo chike konoje ri kac'aslem , ri kuxlab y ronoje ri cajawax chike .
62005009	Faith	Ri'oj cakac'ul ri caquik'alajisaj ri ticawex , pero janipa ri cubi'ij ri Dios más c'o uwach chwa ri caquibi'ij ri ticawex ; ruma c'u ri' lic chirajawaxic cakac'ul janipa ri cuk'alajisaj Rire puwi Ruc'ajol .
45013014	Faith	Ri 'ana alak e wika ib alak che ri Kanimajawal Jesucristo ; wa' e que'elawi cu'an alak xa jun ruc' Rire . C'utu alak wa' ruc' ri binic silabic alak y maya c'u alak luwar catakan pawi' alak ri rayibal na utz ta uwach re ri ti'jil alak .
58011030	Description	Raj Israel , ruma ri cubulibal quic'u'x ruc' ri Dios , xebin chirij ri tinamit Jericó wukub k'ij , y tec'uchiri' xwuluwub lo ri tapia re ri tinamit .
44019011	Grace	Yey ruma c'u ri Pablo , ri Dios xu'an nimak tak milagros na jinta c'ana ilitajinak wi .
43008034	Sin	Ri Jesús xubi'ij chique : — Pakatzij wi cambi'ij che alak : Conoje ri quemacunic , puk'ab ri mac e c'o wi .
62004011	Faith	Hermanos , ri Dios xu'an wa' , c'utubal re ri rutzil uc'u'x chike ; ruma c'u ri' chirajawaxic ri'oj c'ax kana'a kib chikawach .
44002028	Grace	Rilal xc'ut la chinuwach ri be re c'aslemal . Ruma c'u xaki Lal c'o la wuc' ri'in , canojisaj la ri wanima' che qui'cotemal xcha' .
54004013	Recommendation	Xalok' c'u c'amaja' quinoponic , e chaya'a awib che rajilaxic Ruch'a'tem ri Dios y che u'anic pixabanic y c'utunic chiquiwach riglesia .
47004008	Description	Tob cape c'u uq'uiyal uwach c'axc'obic pakawi' , cojel na chupa . Tob c'o ubis kac'u'x , na capax ta kac'u'x che .
44002013	Description	Yey e c'o c'u jujun chic quech'amin que y jewa' caquibi'ij : « La' quek'abaric » quecha' .
66021018	Description	Ri tapia e 'anom ruc' abaj jaspe ; no'j ri tinamit e 'anom ruc' sakil oro , cawon upa jela' pacha' chi vidrio .
66015006	Description	Chupa c'u ri Rocho Dios xebel lo wukub ángeles , ri ya'tal chique quequiya pa c'axc'obic tak ri winak che ruwachulew . Quicojom c'u quik'u' 'anatal ruc' c'ul lino yey wa' lic sak y lic cawonic , yey chwa quic'u'x cojotal jun pas re oro .
45012014	Recommendation	Tz'onoj alak ri rutzil uc'u'x ri Dios paquiwi ri quiternabem alak ruc' c'ax ; matz'onoj alak ri na utz taj paquiwi' , e tz'onoj alak ri utz .
66001015	Description	Ri rakan cawolk'inic pacha' ri ch'ich' bronce echiri' quesax lo pa ri orna ; rukul catatajic jela' pacha' utza'm ya' e ri' xc'unic .
43017026	Grace	Lic c'ut nuk'alajisam chiquiwach china Rilal y c'a quintajin ne che uk'alajisaxic wa' , cha' ri rutzil c'u'x la chwe ri'in , cac'oji' cuc' rique y jela' quinc'oji' ri'in pa canima' » xcha' .
45008032	Grace	Yey ri Dios na xuxu'yaj tane Ruc'ajol chike , ma xuya lok cha' co'lcam che ruwachulew kuma konoje ri oj aj mac . ¿ Na cuya ta cami ri' chike junam ruc' Ruc'ajol , ronoje ri cajawax chike ? ¡ Cuya'o !
65001018	Sin	Rique xquibi'ij che alak : « Chupa tak ruq'uisbal k'ij queyactaj lo winak e ch'aminel , e caquitakej ri quirayibal na chom ta uwach . »
45011018	Recommendation	Pero mach'ob ne alak we más c'o wach ralak chiquiwa ri sakil uk'ab ri che' xejok'ix bi . Ma we ca'an nim che ib alak , mic'ow chic'u'x alak na e ta ralak ri c'asbayom re ri ratz'ayak ri che' , ma e ne ri ratz'ayak ri c'asbayom e alak .
47001024	Faith	Na e ta c'u coje'takana pawi' alak chwi ri cojom alak ; ma ruma ri cubulibal c'u'x alak , tiquil alak chi utz . Ri caka'ano e cojchacun uc' alak cha' cac'oji' ri qui'cotemal pa anima' alak .
43011001	Description	C'o c'u jun achi yewa' , Lázaro rubi' . Rire aj Betania , y chila' ejekel wi ri ranab María y Marta .
52004008	Sin	China c'u ri cac'akaw bi uk'ij wa pixabanic , na e ta cuc'ak bi uk'ij juna achi , e cuc'ak bi uk'ij ri Dios , ma wa pixabanic petinak ruc' Rire , ri uya'om ri Santowilaj Ruxlabixel chike .
62004002	Faith	¿ Su'anic caketa'maj we ruc'utunic junok petinak ruc' ri Ruxlabixel ri Dios ? Petinak ruc' ri Dios we e cujiquiba' wa' : « Ri Jesucristo e Rucha'o'n lo ri Dios yey xu'an achi echiri' xc'un che ruwachulew . »
65001008	Sin	Yey ri achijab eboquinak chixo'l alak , tob lic quitom chi puwi ri k'atbal tzij re ri Dios paquiwi raj maquib ojertan , na ruc' ta c'u ri' , quetajin che u'anic ri na utz taj yey caquibi'ij , pa wachic' ri Dios uk'alajisam chique utz ri caqui'ano . Caquetzelaj ruc' mac ri quicuerpo , na cacaj taj c'o junok catakan paquiwi' tob ne e ri Dios y tzel quech'a't chiquij tak ri lic c'o quiwach chila' chicaj .
60003011	Recommendation	Resaj c'u rib ri' che u'anic ri na utz taj , yey e chu'ana ri utz . Chutzucuj cac'oji' chi utzil chomal cuc' conoje y e chuya'a rib che u'anic wa' .
51001023	Faith	Ruma wa' lic chirajawaxic wi cachuk'ubej ib alak y catiqui' alak chi utz chupa ri cubulibal c'u'x alak ruc' ri Dios . Yey mok'otaj c'u alak roy'exic ri cubam pan c'u'x alak che , wa' e janipa ri bi'tisim chupa ri Utzilaj Tzij tom chi alak . Wa' wa Utzilaj Tzij e ri catajin utzijoxic pa tak ronoje luwar che ruwachulew . Yey ri'in Pablo , ya'tal chwe cantzijoj wa' .
43008059	Violence	Ec'uchiri' , ri winak xquijek caquisic' abaj re caqui'an ri Jesús pa'baj ; no'j Rire xewax chiquiwach , e la' xic'ow chiquixo'l y xel bi che ri Rocho Dios .
49004024	Recommendation	Ya'a c'u ib alak chupa ri c'ac' c'aslemal uya'om ri Dios che alak cha' jela' cabin alak chupa ri K'ijsak ruc' jun binic lic jusuc' y lic chom .
66014012	Faith	E uwari'che chirajawaxic che rutinamit ri Dios , wa' e ri quitakem Rutzij Upixab ri Dios y lic cubul quic'u'x ruc' ri Kanimajawal Jesucristo , caquichuk'ubej quib chwach tak ri c'axc'obic .
44013030	Description	» Pero ri Dios xuc'astajisaj lo ri Jesús chiquixo'l ri ecaminak .
43010011	Description	» In ri in utzilaj chajinel que bexex . Juna utzilaj chajinel que bexex cuya ranima' cacam cuma rubexex .
49003002	Grace	Lic tom chi c'u alak ri chac uya'om ri Dios chwe : Wa' e ri cantzijoj che alak ri unimal rutzil uc'u'x ri Dios .
56003010	Recommendation	We c'o c'u junok cujach quipa tak rutinamit ri Dios , chach'a'bej upa julajok o calajok . No'j we lic na cucoj ta c'u tzij , mawachbilaj chic .
43010019	Description	Echiri' raj judi'ab xquita wa ch'a'tem , xquijach tanchi quipa chiquiwach , ma e c'o ri xecojow re y e c'o ri na xecojow taj .
43003033	Faith	Yey we c'o junok cacojow ri cuk'alajisaj rire , ri' cujiquiba' uwach lic katzij ri cubi'ij ri Dios .
61003014	Recommendation	E uwari'che ralak hermanos , ruma oye'em alak tak wa' , e chu'ana ubis c'u'x alak ri carikitaj alak ruma ri Dios chi utzil chomal ruc' jun binic alak lic jusuc' , cha' na jinta mac alak y na jinta junok catz'akaw mac chi'ij alak .
53003001	Faith	Q'uisbal c'u re , hermanos , 'ana alak orar chwach ri Dios pakawi ri'oj cha' lic que'ec tan rutzijoxic ri Utzilaj Tzij re ri Kanimajawal che ronoje luwar y cha' cac'ul wa' chi utz cuma ri quetaw re jela' pacha' x'an ralak .
47004014	Faith	Keta'am c'ut e ri xc'astajisan lo re ri Kanimajawal Jesús chiquixo'l ri ecaminak , jela' cu'an chike ri'oj ; cojuc'astajisaj y junam uc' alak cojuc'am bi ruc' Rire .
59005014	Recommendation	¿ C'o juna yewa' chixo'libal alak ? Chebusiq'uij ri e aj wach re riglesia cha' caqui'an orar puwi' , caquicoj c'u aceite puwi' chupa rubi' ri Kanimajawal .
44007023	Description	» Echiri' xuq'uis cuarenta junab , xalax pa ranima' que'bina cuc' ri ratz-uchak' , ri e aj Israel .
44023027	Violence	Wa jun achi cantak bi che'la , xchap cuma raj wach e aj judi'ab y ya ne e ri' caquicamisaj . Ec'u ri'in cuc' ri nusoldados xi'nwesela' paquik'ab ma xinweta'maj rire aj Roma .
44019029	Description	Xpe c'u jun nimalaj sachibal na'oj chique conoje ri tinamit . Quetenenic xe'quiya'a quib pa ri nimalaj estadio pa caquimol wi quib ri tinamit . Y xequichap c'u ri Gayo y ri Aristarco ; rique e aj pa ri luwar re Macedonia y e rachbi'il ri Pablo .
44003014	Sin	Ec'u ri' ralak na x'aj ta alak cayolopix bi wa' wa Jun lic nim uk'ij Santo y Jusuc' ; ma e xtz'onoj alak cayolopix bi ri jun camisanel .
44015009	Faith	Y junam xeril rique kuc' ri'oj , ma xujosk'ij ri canima' che ri mac ruma ri cubulibal quic'u'x .
46011028	Recommendation	Ruma c'u ri' , china ri caraj cutij wa pam y cukum wa vino , nabe na lic chuna'a rib sa' ru'anom .
46015058	Faith	E uwari'che alak nu hermanos , ri lic c'ax canna' alak , lic tiquila alak jusuc' y maya c'u alak luwar che ritzel cuch'ij chuk'ab alak . E lic ya'a ib alak che u'anic ruchac ri Kanimajawal , ma eta'am chi alak lic c'o cutikoj ronoje ri chac ca'an alak pa rubi' .
46004016	Recommendation	Ruma c'u wa' , cambi'ij che alak : 'Ana e alak ri nu'anom ri'in ruc' ri nubinic nusilabic chwach ri Dios .
46001021	Faith	Ri Dios ruma ri unimal una'oj na xuya ta luwar chique ri ticawex caqueta'maj uwach Rire xa ruma ri quina'oj rique . Ri xuc'ul uc'u'x Rire e quebucolobej ri cacubi' quic'u'x ruc' ruma rutzijoxic ri Utzilaj Tzij , tob wa' e jun sachibal na'oj chiquiwach tak ri winak .
60003001	Recommendation	Ec'u rilal ixok , e takej la ri achijil la . 'Ana c'u la wa' ma we rire na ucojom ta Ruch'a'tem ri Dios , tob na jinta cabi'ij la che chwi wa' , c'o pa sak cucojo ruma ri binic silabic rilal
47005020	Recommendation	E uwari'che oj takom lo ruma ri Cristo . Ma kuma ri'oj ri Dios lic quelaj chique ri ticawex cha' quekib ruc' . Cojelaj c'u pa rubi' ri Cristo , jewa' cakabi'ij : « Yijba' ib alak chwach ri Dios cha' cac'oji' alak chi utzil chomal chwach . »
44002024	Description	Pero ri Dios xuc'astajisaj lok y xresaj chupa ruc'axc'olil ri camic , ma ri camic na jinta uchuk'ab puwi Rire y ruma ri' , Rire na xc'oji' ta puk'ab ri camic .
59002007	Sin	¿ Na quech'a'tiben ta neba rique chirij ri chomilaj ubi' ri Kanimajawal , ri xcuxtax pawi' alak ?
54003003	Description	Lic chirajawaxic che na k'aba'rel taj , na aj ch'a'oj taj , na rayinel ta re puak cach'ac ruc' socoso'nic , na que'ec ta uc'u'x ruc' ri puak ; ma ri chirajawaxic wi e lic utz uc'u'x y ch'u'ch'uj uc'u'x .
43004014	Grace	No'j china ri catijow re ri ya' canya ri'in , ri' na cachakij ta chi c'ana uchi' . Ma ri ya' canya ri'in , cu'an pacha' jun ac'al calax lo pa ranima' re cuya uc'aslemal na jinta utakexic — xcha' .
62002005	Faith	No'j ri cutakej ri cubi'ij ri Dios , ri' cak'alajinic pakatzij wi lic c'ax cuna' ri Dios . We jec'ula' caka'an ri'oj , k'alaj c'u ri' pakatzij wi xa jun ka'anom ruc' Rire .
66016013	Description	Y xinwil c'u oxib itzelilaj uxlabixel jela' quetzu'nic pacha' tutz' ; jun quel lo puchi' ri dragón , jun chic quel lo puchi' ri nimalaj itzel chicop y jun chic quel lo puchi' ri jun k'alajisanel socoso'nel .
59002008	Recommendation	Lic utz we pakatzij wi ca'an alak ruc'u'xibal ri takanic tz'ibital can chupa Rutzij Upixab ri Dios , ri cubi'ij : « C'ax chana'a rawatz-achak' jela' pacha' ri c'ax cana' awib ri'at . »
47004005	Faith	Na e ta c'u cakatzijoj kib ri'oj ; ri cakatzijoj e ri Jesucristo e Takanel paquiwi conoje yey ri'oj xa oj nimanel e alak , ma e caraj ri' ri Jesús chike .
46015033	Recommendation	Masocotaj c'u alak ri' ruc' wa' ; ma e pacha' ri jun tzij jewa' cubi'ij : « We juna achi jusuc' ubinic usilabic querachbilaj ri na jusuc' ta quina'oj y na chom ta quech'awic , ri' cayojtaj ri sakil ubinic usilabic » cacha' .
58013020	Grace	Ri Dios , ri aj ya'l utzil chomal , xuc'astajisaj lo ri Kanimajawal Jesucristo chiquixo'l ri ecaminak . Y ri Cristo e ri Nimalaj Aj Chajinel que rutinamit ri Dios ; yey ruc' ruquiq'uel Rire , xujiquiba' uwach ri c'ac' tzij na jinta utakexic .
50001027	Recommendation	Chajij c'u ib alak cha' ri binic silabic alak e pacha' ri takal chique ri quicojom ri Utzilaj Tzij re ri Cristo . Jec'ula' , tob na in jinta ri'in chixo'l alak o tob ne quinopon uc' alak , ri lic cuaj canto e lic chuk'ubem ib alak y xa jun c'u'x alak chwach ri Dios , yey lic junam caya ib alak che uk'alajisaxic ri Utzilaj Tzij cojom alak .
46006014	Grace	Chwach c'u ri' ri Dios , lic c'o uwach ri kacuerpo . Ma jela' pacha' xu'an ri Dios che ri Kanimajawal echiri' xuc'astajisaj lo chiquixo'l ri ecaminak ruc' ruchuk'ab , jec'ula' cu'an chike ri'oj chikawach apanok .
55001006	Recommendation	E uwari'che lic catimpixabaj puwi ri uya'om ri Dios chawe , wa' e ri xac'ulu echiri' xinya ri nuk'ab pawi' cha' catu'an at aj chac re ri Dios . Lic c'u chachuk'ubej awib che u'anic wa' ruc' ronoje ac'u'x .
60004006	Grace	Ruma ne c'u la' , xtzijox ri Utzilaj Tzij chique ri ecaminak chupa ri quimac cha' cac'oji' quic'aslemal na jinta utakexic chwach ri Dios , tob chiquiwach tak ri winak , na utz ta ri xqui'an rique ruma xquicoj rubi' ri Cristo .
46007023	Recommendation	Ec'u ralak alak re ri Dios , ma Rire ulok'om chi alak ruc' rucamic ri Cristo . E uwari'che , maya ib alak paquik'ab ri ticawex xa ruma e lic catakej alak ri quina'oj .
46010010	Recommendation	Mayajan c'u alak chirij ri Dios pacha' xqui'an jujun yey ruma c'u ri' , ri Dios xutak lo jun aj 'Anal Camic paquiwi' .
47002017	Faith	Ri'oj na caka'an ta pacha' ri caqui'an jujun , ma e q'ui ri quijalc'atim Ruch'a'tem ri Dios , xa qui'anom ch'acabal puak che rutzijoxic ; no'j ri caka'an ri'oj chwach ri Dios y pa rubi' ri Cristo , e cakatzijoj pa sakil wi ri Tzij uya'om ri Dios chike .
45015001	Recommendation	Ec'u ri'oj ri jiquil kac'u'x chwach ri Dios , lic chirajawaxic wi quekato' ri hermanos na lic ta jiquil quic'u'x chwach ri Dios , ri c'amaja' caquimaj usuc' chi utz sa' ri caraj ri Dios chique . Ma na utz taj we xew e caka'an ri cuc'ul kac'u'x ri'oj yey na cojoc ta c'u il che ri cajawax chique rique .
50002024	Faith	Yey cubul ne nuc'u'x qui'nwila tan wach alak , we e caraj ri' ri Kanimajawal .
66007001	Description	Ic'owinak chi c'u wa' , xebenuwil cajib ángeles e tac'al lo chwi tak rucajchal rajlibal ruwachulew . Wa' e ri quequik'atibej tak ri cajib utza'm tew che ruwachulew cha' ri tew na cu'an ta c'ax che ruwachulew , che ri mar y che tak ri che' .
60004003	Sin	Ri u'anom lok e x'an lo alak pacha' ri caqui'an ri winak na queta'am ta uwach ri Dios . Ma xya ib alak che u'anic tak ri rayibal re ri ti'jil alak , yey xya ib alak pa k'abaric y xmol ib alak che u'anic ch'ulilaj mac ; xya ib alak che ri lic na chom ta uwach yey lic itzel tak uwach ri x'an alak echiri' xlok'nimaj alak tak ri tiox .
66011005	Violence	We c'o junok caraj cu'an c'ax chique , quel lo ak' pa quichi' rique y ruc' wa' quequicamisaj tak ri tzel quebilow que . Jec'ula' quecam ri cacaj caqui'an c'ax chique .
44023005	Recommendation	Ri Pablo xubi'ij : — Alak watz-nuchak' , ri'in na weta'am taj we rire e cajawal raj chacunel pa Rocho Dios . We ta e la' weta'am china rire , na cambi'ij ta wa' che , ma tz'ibital can chupa Ruch'a'tem ri Dios : “ Ma'an ri tzel catch'a't chirij ri takanel re ratinamit ” — xcha' .
66022015	Sin	No'j e tak ri winak ki'tzel quibinic quisilabic : ri e aj itz , ri caquetz'abej uwa quik'ij cuc' jujun chic na quic'ulel taj , ri e camisanel , ri e aj tioxab cuc' conoje ri lic que'ec quic'u'x che u'anic rak'ubal , ri' na canya ta chique queboc bi chupa wa tinamit .
66002014	Sin	Pero Ri'in c'o tak ri na cuc'ul ta nuc'u'x che ri qui'ano : E ri ebic'ulum chiri' ri quitakem ruc'utunic ri jun aj k'ij re ojertan Balaam rubi' . Ma ri Balaam xuc'ut che ri Balac su'anic cucoj tzakibal pa quibe raj Israel cha' caquitij ri ic'owisam chi chiquiwach ri tiox y caquetz'abej uwa quik'ij cuc' jujun chic na quic'ulel taj .
53001003	Faith	Hermanos , xaki cojtioxin chwach ri Dios uma ralak ; lic e takal ri' caka'ano ma lic catajin unimaric ri cubulibal c'u'x alak ruc' ri Cristo yey catajin unimaric ri rutzil c'u'x alak , ri cac'ut alak chiwach onoje alak .
46012002	Sin	Ma eta'am alak rojertan echiri' c'amaja' c'o alak pa ri K'ijsak , xsocotaj alak y xya c'u ib alak che quilok'nimaxic tiox tob wa' na quech'aw taj .
49005025	Recommendation	Ec'u rachi c'ulanic takal che c'ax cuna' ri rixokil jela' pacha' ri Cristo lic c'ax xojuna' ri oj u iglesia y xuya rib pa camic pakac'axel .
45012017	Recommendation	Matzelej alak uwach ri na utz taj cu'an junok chi'ij alak . E choca alak il che u'anic ri utz chiquiwach conoje ri ticawex .
60005006	Recommendation	'Ana ch'uti'n che ib alak y ya'a c'u ib alak puk'ab ri Dios , ri c'o unimal uchuk'ab ; jec'ula' Rire lic cuyac k'ij ralak echiri' copon na ruk'ijol .
44014017	Grace	na ruc' ta c'u ri' , ri Dios na rok'otam ta c'ana uk'alajisaxic china Rire ruma tak ri utz cu'ano . Ma cuya lo ri jab y cuya lo ruk'ijol echiri' lic c'o molonic . E Rire ri ca'anaw re lic c'o cakatijo y c'o qui'cotemal chupa ri kanima' » quecha' .
54003011	Recommendation	Jec'ula' , chirajawaxic chique rixokib e jusuc' ri quibinic quisilabic , na e ta aj molot , lic caquich'ob chi utz ri caqui'ano y caqui'an chi utz ronoje ri takal chique .
66002021	Sin	Ec'u Ri'in lic naj woye'em cha' cutzelej utzij chinuwach , pero na caraj taj carok'otaj can ri na utz taj , wa' e ri macunic cuc' rachijab .
44012020	Description	Ri rey Herodes lic c'o royowal chiquij ri winak e aj Tiro y e aj Sidón . Ec'u ri' wa queb tinamit xquich'a'bej quib chiquiwach re quebe'ch'a'ta ruc' ri rey Herodes cha' caqui'an utzil chomal chiquiwach ruc' . C'o c'u jun achi Blasto rubi' , wa' raj chac ri rey yey lic c'o uwach pa ri rocho ri rey . Xquicoj c'u quib chwach ri Blasto y xquipuakij che cha' rire cach'aw paquiwi' chwach ri rey cha' na jinta chi ch'a'oj chiquiwach . Y jela' raj c'ay re rutinamit ri Herodes utz caquic'ayij ri cajawax chique ri e aj Tiro y aj Sidón .
43008049	Sin	Ec'u ri Jesús xuc'ul uwach chique : — Ri'in na in jinta puk'ab juna itzel uxlabixel ; ri can'ano e canyac uk'ij ri Nukaw y ralak cac'ak bi alak nuk'ij .
43006018	Description	Xpe c'u jun cakjik' chwi ri mar y ri tew xujek cuxulc'atila' ri ya' .
45008018	Faith	Yey chinuwach ri'in ri c'axc'obic cakatij ri'oj wo'ora na cu'maja ta q'uenok ruc' runimal uchomalil ri Dios , ri cak'alajin kuc' chikawach apanok .
62002012	Grace	Cantz'ibaj pan wa' che alak , ralak walc'o'al chupa rubi' ri Dios , ma cuytajinak chi mac alak ruma ri xu'an ri Kanimajawal Jesucristo .
55001009	Grace	E ri Dios xcoloben ke'oj y xojusiq'uij cha' cojc'oji' jusuc' chwach ; yey wa' na e ta ruma ri ka'anom ri'oj , ma e ruma lic e xraj ri' Rire chike . Echiri' c'amaja' ne cu'an ruwachulew , uch'obom chic cuya ri unimal rutzil uc'u'x chike ruma ri Kanimajawal Jesucristo .
43019006	Violence	Echiri' ri nimak e aj chacunel pa Rocho Dios cuc' ri e chajinel re ri Rocho Dios xquil ri Jesús , xquijek quesiq'uinic , jewa' caquibi'ij : — ¡ Camisax chwa cruz ! ¡ Camisax chwa cruz ! — quecha' . Ec'u ri Pilato xubi'ij chique : — We e ri' , c'ama bi ralak y camisaj alak chwa cruz , pero ri'in na jinta juna umac canriko — xcha' .
60001010	Grace	Ri k'alajisanelab re ojertan xek'alajisan lo puwi ri unimal rutzil uc'u'x ri Dios , ri caya'i' che ralak . Rique lic xquiya quina'oj puwi wa colobetajic y lic xquitij uk'ij umajic usuc' wa' .
63001007	Sin	Lic e q'ui ri e aj socoso'nel ebenak pa tak tinamit che ruwachulew , rique caquibi'ij : « Na katzij taj ri Kanimajawal Jesucristo e Rucha'o'n lo ri Dios yey xu'an achi echiri' xc'un che ruwachulew » quecha' . Janipa ri jewa' caquibi'ij , e socoso'nel y eyactajinak chirij ri Cristo .
44024005	Sin	» Wa karikom ri'oj chirij wa jun achi e pacha' chi jun petel-laj yabil . Rire ebuch'i'om ruc' ch'a'oj conoje raj judi'ab e c'o pa tak ronoje luwar che ruwachulew . Yey e c'amayom quiwach ri jumutzaj ticawex cabi'x “ nazarenos ” chique .
54003016	Grace	Pakatzij wi lic nim uk'ij ri K'ijsak re ri Dios k'alajisam chikawach : E ri Kanimajawal Jesucristo xu'an ticawex echiri' xc'un che ruwachulew . Ronoje ri xu'ano y ri xubi'ij e lic jusuc' y ri Ruxlabixel ri Dios e xk'alajisan re wa' . Xilitaj cuma ri ángeles . Xtzijox rubi' chique ruq'uiyal quiwach tak ri ticawex che ruwachulew y e q'ui ri xquicoj rubi' . Yey xc'ul tanchi chila' chicaj ruc' yacbal uk'ij .
66016021	Violence	Y xtzak lo chicaj nimak tak sakbach paquiwi ri ticawex . Ri ra'lal wa' laj jun quintal chujujunal . Ruma c'u ri c'axc'obic re ri nimak tak sakbach , ri winak lic tzel xech'a't chirij ri Dios , ma ri c'axc'obic xu'ano lic xibibal uwach .
61003013	Faith	No'j ri'oj koye'em jun c'ac' uwa caj y jun c'ac' uwachulew jela' pacha' rubi'tisim ri Dios . Yey chiri' , conoje xew e caqui'an ri lic jusuc' .
66006014	Description	Ruwa caj xmalca'nic jela' pacha' cu'an ri wuj echiri' cabotic . Yey ronoje juyub ruc' ronoje isla xjalc'atix quiluwar .
58010010	Grace	Jec'ula' ri Kanimajawal Jesucristo e xu'an ri rajawal uc'u'x ri Dios echiri' xu'an jusuc' chike ruma xuya rucuerpo pa camic ; yey wa' xa julaj xu'ano ma na cajawax taj cu'an tanchic .
52001002	Faith	Lic xaki cojtioxin chwach ri Dios uma onoje alak echiri' caka'an orar pawi' alak .
66006004	Violence	Xel chi c'u lo jun chic cawayu' , wa' cak rij . Yey ri cojoyom re xya' puk'ab caresaj ri utzil chomal che ruwachulew y cu'an chique ri winak caquicamisaj quib chiquiwach . Yey xya' jun nimalaj espada che .
54006001	Recommendation	Conoje raj chac e c'o puk'ab juna patrón e lic quilok'oj uk'ij ri quipatrón che ronoje ri caqui'ano , cha' jela' na jinta junok tzel cach'a't chirij rubi' ri Dios y chirij ri sakil c'utunic .
51003009	Recommendation	Ma'an alak rak'ubal chiwach alak , ma esam chi ib alak che ri ojer binic silabic alak y che ronoje ri na utz taj rekelem tak wa' .
66002020	Sin	Pero Ri'in c'o tak ri na cuc'ul ta nuc'u'x che ri qui'ano : E ri ic'ulum chixo'libal ri'ix ri jun ixok Jezabel rubi' . Wa' wi'xok u'anom k'alajisanel che rib ; pero ruc' tak ruc'utunic , e quebusoc ri waj chaquib cha' caquetz'abej uwa quik'ij cuc' jujun chic na quic'ulel taj y caquitij ri ic'owisam chi chiquiwach ri tiox .
48003008	Grace	Ruch'a'tem ri Dios xex chi ubi'im wi lo paquiwi ri na e ta aj Israel , we rique cacubi' quic'u'x ruc' ri Dios , quebu'an jusuc' . Ma jewa' ri utzilaj tzij xbi'x lo ojertan che ri Abraham : Awuma ri'at , ri Dios quebu'an bendecir conoje tak ri tinamit che ruwachulew .
58012005	Recommendation	Mic'ow c'u chic'u'x alak ri pixabanic re ri Dios , ri cubi'ij pa Ruch'a'tem che alak , ri alak ralc'o'al Rire : At walc'o'al , mac'ak bi uk'ij ri k'ilonic re ri Dios , mapax ne ac'u'x che echiri' cuch'a'bej apa .
58013017	Recommendation	Lic cojo alak quitzij ri e aj c'amal wach e alak y ya'a ib alak chitakic cuma , ma chwiquik'ab rique ya'tal wi ruchajixic ri c'aslemal alak chwach ri Dios . Yey rique caquik'alajisaj chwach ri Dios su'anic xqui'an tak ri quichac uc' alak . Lic chirajawaxic c'u ri' caya ib alak chitakic cuma cha' jela' rique utz caqui'an ri quichac ruc' qui'cotemal y na ruc' ta bis ruma ri cu'an alak alc'ayew chique ; ma we e ri' , na jinta cutikoj ri quichac uc' alak .
44013019	Description	Tec'uchiri' , xusach quiwach wukub nimak tinamit pa ri luwar re Canaán y xuya c'u chique ri kati'-kamam quecanaj can ruc' wa ulew .
54006003	Faith	We c'o junok junwi ri cuc'utu y na junam ta runa'oj ruc' ri sakil c'utunic re ri Kanimajawal Jesucristo y ruc' ri sakil binic chwach ri Dios ,
63001010	Recommendation	We c'o junok copon uc' alak yey ri cuc'utu na e ta ri sakil c'utunic puwi ri Cristo , mac'ul alak pa ocho alak y mabi'ij ne alak che : « ¡ Utzilaj c'unem ! »
47001005	Grace	Ma echiri' canimar ri c'axc'obic pakawi' ruma oj re ri Cristo , e lic canimar ri bochibal c'u'xaj cuya ri Cristo chike .
65001011	Sin	¡ Lic tok'o' c'u quiwach rique ! Ma e caqui'an pacha' ri xu'an ri Caín . Yey qui'anom ri na utz taj ruma ri quirayibal che ri beyomalil , jela' pacha' xu'an ri Balaam . Yey quecam ne c'u ri' ruma ri quititz'itiquil jela' pacha' ri xuc'ulumaj ri Coré .
65001010	Sin	No'j wa' wa'chijab queyok'on ne chirij ronoje tak ri na queta'am taj ; yey xa pa que wi caqui'an ri quirayibal jela' pacha' caqui'an rawaj na caquich'ob ta ri caqui'ano . Ruma c'u wa' , quituquel caquic'am lo k'atbal tzij paquiwi' .
58011007	Faith	Ri Noé , ruma ri cubulibal uc'u'x ruc' ri Dios , xucojo echiri' xbi'x che ruma ri Dios sa' tak ri catajin lok , tob ne wa' c'amaja' cu'ana' . Xutakej c'u ri xubi'ij ri Dios che y xu'an ri nimalaj barco re quebucolobej rufamilia chupa . Yey ruma wa cubulibal c'u'xaj xuc'utu , xk'alajin c'u ri quimac ri na quicojom ta utzij ri Dios y xpe c'u k'atbal tzij paquiwi' . Ec'u ri' ri Noé ruma xcubi' uc'u'x ruc' ri Dios , e xuc'ul ri utz cuya ri Dios chique ri e jusuc' chwach ruma ri cubulibal quic'u'x ruc' .
58009006	Description	Jec'uri'la' u'anom ronoje wa' . Chupa c'u ri nabe upa ja re ri Rocho Dios queboc raj chacunel cha' caquilok'nimaj uk'ij ri Dios .
44007051	Sin	» Ec'u ralak lic na jinta c'o cata alak . Ri c'u'x alak y ri tanibal alak e pacha' que ri winak na jinta ri Dios cuc' , ma na ca'aj ta alak cacoj alak utzij . Ralak alak pacha' ri chu'kaw alak ojertan , ma lic na ca'aj ta alak cata alak ri cubi'ij ri Santowilaj Ruxlabixel ri Dios che alak .
54001009	Sin	Keta'am c'ut ri Tzij Pixab na xya'i' taj re cuk'at tzij paquiwi ri jusuc' quibinic quisilabic ; ma xya'ic re cuk'at tzij paquiwi ri e aj palajiy tzij y ri na e ta cojol tzij , ri na jinta xi'in ib cuc' chwach ri Dios y ri e aj maquib , ri na queboc ta il che caquilok'nimaj uk'ij ri Dios y ri caquic'ak bi uk'ij ri Dios ; ri e camisay quichu-quikaw cuc' ri e camisanel ,
46005009	Recommendation	Chupa ri jun nucarta nutakom bi , ximbi'ij pan che alak machbilaj alak ri caquetz'abej uwa quik'ij cuc' jujun chic na quic'ulel taj .
48001015	Grace	Na ruc' ta c'u ri' , ri Dios xinucha' lo ri'in echiri' c'amaja' ne quinalaxic , xinusiq'uij ruma ri unimal rutzil uc'u'x
45007015	Description	Na can'an ta c'u ri' ri cuaj ri'in can'ano ; ma e ri tzel canwilo , e can'an ri' . Lic na canmaj ta c'u usuc' su'be can'an wa' .
61003018	Faith	Ri 'ana alak e q'uiya alak chupa ri unimal rutzil uc'u'x ri Dios y che ri reta'maxic uwach chi utz ri Kanimajawal y Kacolobenel Jesucristo . Che c'u Rire takal wi ri yacbal k'ij na jinta utakexic wo'ora y chikawach apanok . Amén .
46004010	Description	E ri'oj ruma katakem ri Cristo cabi'x chike sachinak kana'oj ; no'j ralak cach'ob alak rakan lic c'o na'oj alak chiquiwa ri jujun chic quicojom rubi' ri Cristo . E ri'oj e pacha' lic na jinta kachuk'ab , no'j ralak lic c'o chuk'ab alak . E ralak lic yacom k'ij alak , no'j ri'oj lic c'akom bi kak'ij .
60005009	Faith	Lic ch'ija alak uchuk'ab ritzel y lic chuk'ubej ib alak che ri cubulibal c'u'x alak ruc' ri Cristo . Yey mic'ow chic'u'x alak na xew ta ralak quic'owibej alak c'axc'obic , ma jenela' ri ka hermanos e c'o che ronoje ruwachulew caquic'owibej c'axc'obic .
51003022	Recommendation	Ec'u rilal lal mocom , lic cojo la utzij ri patrón la che ronoje . Chacuna la ruc' xi'in ib chwach ri Dios y ruc' ronoje c'u'x la , na xew ta echiri' catzutzu'x la ruma ri patrón pacha' ri caqui'an ri xa caquitzucuj ri yacbal quik'ij .
66017012	Description	» Ec'u ri lajuj ruc'a' xawilo , e que'elawi lajuj chi takanelab c'amaja' caquijek ri quitakanic ; yey caya' na paquik'ab quetakan junam ruc' ri nimalaj itzel chicop , pero xa jun ora uwach ri quitakanic .
46002012	Grace	Yey wo'ora , ri kana'oj ri'oj na junam ta ruc' ri quina'oj ri na queta'am ta uwach ri Dios . Ma ri'oj e kac'ulum ri Ruxlabixel ri Dios cha' caketa'maj ronoje ri chomilaj sipanic uya'om Rire chike .
59005001	Recommendation	Ec'u wo'ora , ralak ri alak beyomab , tanape alak : Chok' alak y juyuy alak ruma ri c'axc'obic cape pawi' alak .
66002010	Recommendation	Mixi'ij c'u iwib che ronoje tak ri quiwic'owibej . Chitape' : Cac'am ipa , ma ritzel winak quebuya jujun chiwe pa cárcel y quixc'oji' pa c'axc'obic lajuj k'ij . Chitiquiba' c'u ri cubulibal ic'u'x , tob quixcamisaxic ; ma Ri'in canya jun corona chiwe , wa' e ri c'aslemal na jinta utakexic .
54006011	Recommendation	No'j ri'at Timoteo , at jun raj chac ri Dios , chatanimaja c'u chwach ronoje tak ri na utz taj . E chatijoj awib che u'anic ri jusuc' y ri utz chwach ri Dios , cubula ac'u'x ruc' , chac'utu ri rutzil c'u'xaj , c'ola unimal c'u'xaj awuc' y cha'ana ch'uti'n che awib .
59005005	Sin	Ralak ya'om ib alak chupa ronoje rukusil ruwachulew y ya'om ib alak che u'anic tak ri rayibal alak . Ri 'anom alak e pacha' ri ca'an che juna chicop lic catzuk chi utz re cati'o'jrisaxic ma ya copon ri k'ij cacamisaxic .
66004004	Description	Yey wa tz'ulibal sutum rij ruc' veinticuatro tz'ulibal chic . Y xinwil veinticuatro nimak winak etz'ul pa ri veinticuatro tz'ulibal , quicojom quik'u' lic sak y c'o corona re oro che ri quijolom .
66018007	Description	Rire lic xu'an nim che rib y lic xuya rib che tak rurayibal ; ec'u wo'ora lic chiya'a pa c'ax y pa ok'ej ; ma jewa' ri cubi'ij pa ranima' : “ Ri'in in tz'ulic pacha' in juna reina , yey na in ta malca'n y na cantij tane c'ana ok'ej ” cacha' .
60003007	Recommendation	Ec'u rilal achi , jekela la ruc' ri ixokil la ruc' sakil na'oj . 'Ana la che janipa ri takal che rire . C'una c'u chic'u'x la e rire lic na jinta co ucowil yey junam uwach uc' la , ma junam cac'ul alak ri unimal rutzil uc'u'x ri Dios che ri c'aslemal alak . We ca'an c'u la wa' , echiri' ca'an la orar , na jinta calatz'an re ri ch'a'tem la chwach ri Dios .
54002012	Recommendation	Ri'in na canya ta luwar chique rixokib quebu'an e aj c'utunel chiquiwach rachijab o quetakan paquiwi' ; ma ri lic ube e xa caquito .
46001009	Faith	Ri Dios lic jusuc' , ma ronoje ri cubi'tisij e cu'ano y e Rire siq'uiyom e alak cha' cu'an alak xa jun ruc' Ruc'ajol , wa' e ri Kanimajawal Jesucristo .
48005013	Recommendation	Ma ralak hermanos , xsiq'uix alak cha' na cac'oji' ta alak chuxe' ri takanic que raj judi'ab ; xew c'u matz'ila' ri binic silabic alak ruc' tak ri rayibal re ri ti'jil alak . E nimaj ib alak chiwach alak ruc' rutzil c'u'xaj .
59002012	Recommendation	Mic'ow c'u chic'u'x alak , copon na ri k'ij cak'at tzij pawi' alak e chirij Rutzij Upixab ri Dios , ri quesaw ke'oj puk'ab ri mac . Ruma c'u ri' , chajij ib alak che ronoje ri cabi'ij alak y ca'an alak .
46012005	Faith	Lic q'ui tak uwach ri chac ; pero xa Jun c'u ri rajaw , wa' e ri Kanimajawal Jesucristo .
45009005	Description	Rique e calc'o'al can ri kamam lic c'o quiwach ojertan . Yey chique c'u rique upetebem wi ri Cristo , Rucha'o'n lo ri Dios , ri xc'un che ruwachulew y xu'an ticawex . Yey Rire e Dios puwi ronoje tak ri c'olic . ¡ Na jinta utakexic lic nim uk'ij ! ¡ Amén !
47001006	Description	Echiri' ri'oj cakatij c'ax yey ri Dios cubochi'ij kac'u'x , wa' cuc'am lo bochibal c'u'xaj y colobetajic re ri Dios che ralak . Jec'ula' ri c'ax katijom y ri bochibal c'u'xaj kac'ulum ri'oj , lic c'o cutikoj che alak cha' jela' cach'ij alak uchuk'ab ri c'axc'obic pacha' ri kic'owibem ri'oj .
47001021	Faith	Yey e ri Dios ri cujiquiba' kac'u'x chi utz ruc' ri Cristo junam uc' alak y xojucha'o cha' coju'an re Rire .
44010015	Recommendation	Xch'aw tanchi c'u ri jun kulaj , jewa' xubi'ij che : — Ri ujosk'im chi ri Dios , ri'at mabi'ij ch'ul che — xcha che ri Pedro .
66018009	Sin	Tak ri takanelab che ruwachulew emacuninak ruc' rixok , yey junam ruc' rire quiya'om quib che rukusil ruwachulew y jec'ula' quitz'ilo'm ri quibinic ruc' . Ec'u rique quebok'ic y quetunan puwi rixok echiri' caquil rusibol rire cac'atic .
43014023	Faith	Ri Jesús xuc'ul uwach : — China ri c'ax quinuna' ri'in , e cu'an janipa ri cambi'ij che . Ec'u ri Nukaw c'ax cuna' rire , yey ri Nukaw y ri'in cojo'ljekela ruc' .
62004010	Grace	Ri sakil rutzil c'u'xaj cak'alajinic na ruma ta e ri'oj ri c'ax xojna'w re ri Dios , ma e Rire ri c'ax xna'w ke ri'oj nabe y xutak lo Ruc'ajol cha' colu'ya'a rib pakac'axel re tojbal ri kamac .
62001007	Faith	No'j we cojbin chupa ri K'ijsak jela' pacha' ri Dios c'o pa ri K'ijsak , ri' xa jun ka'anom chikawach . Yey ronoje ri kamac cach'ajtaj c'u ri' ruma ruquiq'uel ri Kanimajawal Jesucristo , Ruc'ajol ri Dios .
48004007	Grace	E uwari'che na lal ta chi pacha' jun aj chac c'o puk'ab juna patrón , ma wo'ora lal ralc'o'al ri Dios . Y ruma lal ralc'o'al , Rire cuya na che'la janipa ri ubi'tisim chique ri ralc'o'al .
58001008	Faith	No'j c'u chwi Ruc'ajol jewa' cubi'ij : Rilal , Lal Dios yey ri takanic la na jinta utakexic y ri k'atbal tzij e la , lic jusuc' .
43010033	Sin	Raj judi'ab xquic'ul uwach : — Na caka'an ta la pa'baj ruma ri utz 'anom la ; e ruma macuninak la chirij ri Dios ruc' ri ch'a'tem la . Ma rilal xa lal jun achi y ca'an Dios che ib la — xecha' .
66014011	Description	Rusibol wa c'axc'obic cabuklanic quel chicaj y na jinta chi q'uisbal re . Ec'u ri caquilok'nimaj uk'ij ri nimalaj itzel chicop ruc' ri jun uc'axwach u'anom yey caquic'ul ri retalil rubi' , chique c'u rique na jinta c'ana uxlanem chipak'ij chichak'ab » cacha' .
47004001	Faith	Ruma c'u wa' na capax ta kac'u'x che u'anic wa chac , ma wa' ya'tal chike ruma ri rutzil uc'u'x ri Dios .
58013006	Faith	E uwari'che lic cakajiquiba' uwach ri tz'ibital can pa Ruch'a'tem ri Dios : Ri Nukaw Dios , e Rire ri cato'w we'in ; na canxi'ij tane c'ana wib che ri na utz taj cu'an juna ticawex chwe cojcha' .
45014003	Recommendation	Ec'u ri' ri jun cutij ronoje , na utz taj we cuc'ak bi uk'ij ri jun xa k'alaj ri cutijo . Yey ec'u ri jun xa k'alaj ri cutijo , na utz taj we cuk'at tzij puwi ri jun cutij ronoje . Ma e ri Dios c'uluyum que wa' wa ticawex .
45015005	Grace	Ec'u ri Dios , ri aj ya'l unimal c'u'xaj y ri cunimarisaj kac'u'x , chu'ana che alak xa jun c'u'x alak jela' pacha' ri xuc'ut can ri Kanimajawal Jesucristo .
58007027	Description	Na cajawax ta c'u che Rire cu'an pacha' ri xqui'an ri jujun chic cajawal raj chacunel pa Rocho Dios . Ma rique ri jujun k'ij , nabe na caquiya puwi raltar ri awaj ecamisam ruma ri quimac rique , y c'a tec'uchiri' , caquiya ri awaj ecamisam ruma ri quimac ri tinamit . No'j ri Jesús xa julaj xuya rib pa c'axc'obic cuma conoje ri winak .
62003017	Sin	Yey we c'o junok lic c'o ubitak re y carilo c'o cajawax che ri ratz-uchak' , pero na cajuch' ca'n ta pa ranima' , ¿ c'o neba rutzil uc'u'x ri Dios ri' pa ranima' ? Na jintaj .
47005008	Faith	Lic cubul c'u kac'u'x ruc' Rire . Yey e ne lic cakaj chic cakaya can wa kacuerpo cha' jela' coje'jekela chila' ruc' ri Kanimajawal .
60002011	Recommendation	Hermanos ri lic c'ax canna' alak , c'una chic'u'x alak , ralak na alak ta re ruwachulew , ma alak xa ic'owel . E uwari'che campixabaj alak , maya ib alak che tak ri rayibal re ri ti'jil alak ma wa' cach'o'jin pa anima' alak cha' cuyoj ri c'aslemal alak .
60002017	Recommendation	'Ana alak chique conoje ri ticawex janipa ri takal chique ; mac'ak bi alak uk'ij junok . C'ax chena'a alak ri hermanos . C'ola xi'in ib pa anima' alak chwach ri Dios . Lok'nimaj alak ri rey .
44007025	Description	E xuch'ob rire , tak ri ratz-uchak' caquimaj usuc' e ruma rire queberesaj bi ri Dios paquik'ab raj Egipto ; no'j rique na je ta la' ri xquimaj usuc' .
50003002	Violence	Cambi'ij c'u ri' : Lic chajij ib alak chiquiwach ri winak itzel quic'u'x , ri lic na e ta sakil aj chaquib , ri xa pa que rique caquibi'ij chirajawaxic chique conoje rachijab cak'at ri culewal cha' cacoj ri retalil re circuncisión chique . Ma chiquiwach rique , xew ri quicojom wa' takal chique e utinamit ri Dios .
56001016	Sin	Tob cubi'ij reta'am uwach ri Dios ; pero ruc' ri cu'ano , cak'alajinic na reta'am ta uwach . Ma xaki itzel uc'u'x , aj palajiy tzij y na jinta c'ana utz cu'an chwach ri Dios .
45010002	Faith	Ri'in cambi'ij ri wilom chique : Rique lic caquitij uk'ij quec'oji' chi utz chwach ri Dios , pero wa' na caqui'an ta ruc' sakil na'oj .
47001004	Grace	Rire e cabochi'in kac'u'x chwach ronoje c'axc'obic , cha' jela' ri'oj utz cakabochi'ij quic'u'x ri e c'o chupa ronoje c'axc'obic . Cakaya c'u ri bochibal c'u'xaj jela' pacha' ri uya'om ri Dios chike ri'oj .
55002015	Recommendation	Ri'at lic chachuk'ubej awib cha' lic jusuc' rabinic asilabic chwach ri Dios y jela' at jun aj chac na jinta c'o catq'uix che , e xaki catzijoj chi jusuc' ri Tzij re ri K'ijsak .
53002004	Description	Ec'u wa' wa'chi cayactaj chirij ri Dios y chirij ronoje tak ri calok'nimax uk'ij cuma ri winak , wa' e tak ri qui'anom tiox che . Rire que'tz'ula ne chupa ri Rocho Dios , cu'an che rib pacha' e Dios y cuc'ambej ne uwach ri Dios .
49006004	Recommendation	Ec'u ralak ri c'o alc'o'al alak , mapetisaj alak coyowal ri alc'o'al alak ; ri 'ana alak e cheq'uiyisaj alak ruc' sakil k'ilonic y chepixabaj alak cha' quebin chupa ri K'ijsak re ri Kanimajawal .
45008037	Grace	Na ruc' ta c'u ri' , lic cakach'ij uchuk'ab ronoje ruma ri Jun lic c'ax xojuna'o .
44026014	Violence	Xojtzak c'u konoje ri'oj pulew , yey xinta jun kulaj cach'a't wuc' pa ri ch'a'tem hebreo , jewa' cubi'ij chwe : “ Saulo , Saulo , ¿ su'chac catch'o'jin chwij ? Atuquel ca'an c'ax che awib jela' pacha' cu'an ri boyex echiri' cuya akan che ri puya cach'ic lo che ” xcha' .
66002009	Sin	Ri'in lic weta'am ronoje ri qui'ano , ri c'axc'obic ix c'o wi y ri niba'il quiwic'owibej , tob pakatzij wi ri'ix lic c'o ibeyomal chwach ri Dios . Lic weta'am ronoje ri tzel itzijobexic caqui'an jujun e aj judi'ab , ri caquibi'ij e utinamit ri Dios tob na e ta cuq'uil , ma e cuq'uil ri e c'o puk'ab ri Satanás .
46013006	Faith	We junok c'o ri rutzil uc'u'x ri Dios pa ranima' , ri' cubisoj ri na jusuc' taj ca'anic yey lic caqui'cot che ri jusuc' ca'anic .
59001021	Recommendation	Ruma c'u la' , ya'a can alak ronoje ri na chom ta uwach y ronoje ruq'uiyal mac . E lic c'ulu alak ruc' uch'uti'nal c'u'x alak Ruch'a'tem ri Dios tiquil chi chupa ri anima' alak , ma wa' cucolobej alak .
46003006	Grace	E ri'in xintzijoj ri Utzilaj Tzij che alak pacha' cu'an juna awanel ; y ri Apolos xuto' alak cha' catiqui' alak chi utz chwach ri Dios pacha' cu'an juna aj tico'n echiri' cu'an ja'anic . Pero ri q'uiyibal alak , e ri Dios xya'wic .
66014008	Sin	Tec'uchiri' , xc'un ruca'm ángel jewa' cubi'ij : « ¡ E la' xtzakic ! E la' xtzak ri nimalaj tinamit Babilonia , ri xebuk'abarisaj conoje tak ri tinamit y xebumin pa mac cha' ruc' ri quirayibal caquetz'abej quik'ij cuc' jujun chic na quic'ulel taj » cacha' .
43015014	Recommendation	» Ri'ix ix wamigos we e la' e qui'an janipa ri quixintak che u'anic .
62005021	Recommendation	Alak walc'o'al chupa rubi' ri Dios , malok'nimaj alak tak ri tiox . Amén .
55003006	Sin	Cuq'uil rique e c'o ri queboc pa tak ja y quequisoc rixokib lic c'o quimac ruma e quitakem tak ri quirayibal .
49004015	Faith	Pero ri chirajawaxic wi chike e cojtiqui' chi utz chupa ri K'ijsak y cakatzijoj c'u wa' ruc' rutzil kac'u'x . Jec'ula' cojq'uiy pa sakil wi cha' ruc' ronoje ri caka'ano coju'ana pacha' ri Jun Aj C'amal Kawach , wa' e ri Cristo .
49004003	Faith	Ri Ruxlabixel ri Dios xu'an xa jun che alak y xucoj utzil chomal chiwach alak ; maya c'u alak luwar cajach pa alak .
44009005	Description	Ri Saulo xutz'onoj che : — ¿ Lal china rilal , Wajawal ? — xcha' . Jec'uwa' xc'ul uwach che : — Ri'in in Jesús , ri Jun catch'o'jin chirij . Yey ri'at , atuquel nenare' lic ca'an c'ax che awib , jela' pacha' juna boyex echiri' cuya akan che ri puya cach'ic lo che — xuchixic .
60003015	Recommendation	Ri 'ana alak e lok'oj alak uk'ij ri Cristo chupa ri anima' alak , ma Rire e Kajawal . Xaki yijba' ib alak che uc'ulic uwach tak ri tz'onobal ca'an che alak puwi ri cubul pan c'u'x alak che ; yey 'ana alak wa' ruc' uch'uti'nal c'u'x alak y xi'in ib alak chwach ri Dios .
44007033	Recommendation	» Ec'u ri Dios xubi'ij che : “ Chajolo raxajab che rawakan ma wa luwar pa at c'o wi lic santo .
62002024	Faith	Ec'u ri xex chi tom wi lo alak puwi ri Cristo , e tiquila ri' chupa ri anima' alak . Yey we e u'anom ri' , c'o chi alak puk'ab ri Kakaw Dios y puk'ab Ruc'ajol .
43008051	Faith	Pakatzij wi cambi'ij che alak : China ri cacojow re ri cank'alajisaj ri'in , na cacam taj ma c'o uc'aslemal na jinta utakexic — xcha' .
66020011	Description	Tec'uchiri' , xinwil jun nimalaj tz'ulibal lic sak y xinwil ri Jun tz'ul chupa . Yey ec'u la' chwach Rire , e ruwachulew y ruwa caj xemalca'nic y na xilitaj ta chi quiwach .
46006013	Recommendation	E c'o jujun chic caquibi'ij : « Ri cakatijo e uwach re ri kapa yey ri kapa e uwach cuc'ul ri cakatijo » quecha' . No'j c'o jun k'ij echiri' ucabichal wa' casach uwach ruma ri Dios . Ec'u ri kacuerpo na re ta caketz'abej uwa uk'ij ruc' ch'ulilaj mac , ma ri kacuerpo e re ri Kanimajawal y puk'ab ri Kanimajawal c'o wi .
45006011	Faith	Jec'uri'la' c'ola chic'u'x ralak e pacha' alak caminak chi chwach ri mac yey alak c'aslic re calok'nimaj alak ri Dios , ma alak re ri Cristo Jesús , ri Kanimajawal .
47002014	Faith	¡ Xa maltiox c'u che ri Dios ! Ma cojel pan chi utz chwa ronoje ruma ri Cristo , yey ya'tal chike cakak'alajisaj ruc'u'x Rire . Ma kuma ri'oj que'ec utzijoxic ri Cristo che ronoje luwar , e pacha' cunabal qui' ruxlab camuyuyic .
62001005	Grace	Ec'u wa tzij katom che ri Kanimajawal Jesucristo e cakak'alajisaj che alak : Ri Dios e K'ijsak yey ruc' Rire na jinta c'ana k'eku'malil .
43006037	Grace	Ma conoje ri queya'i' chwe ruma ri Nukaw , quec'un wuc' ri'in ; yey china c'u ri' ri cape wuc' ri'in , na canmach'aj tubi .
58013001	Recommendation	Mok'otaj alak ri c'ax cana' ib alak chiwach alak , ma ralak chak' ib alak chupa rubi' ri Cristo .
58007025	Grace	Ruma c'u wa' na jinta utakexic ri colobetajic cuya ri Jesús chique ri quekib ruc' ri Dios ruma Rire . Yey ruma na jinta utakexic ruc'aslemal , c'o puk'ab xaki cach'aw lo paquiwi' chwach ri Dios .
43019015	Violence	No'j raj judi'ab co quesiq'uin che ubi'xic : — ¡ Camisax chwa cruz ! ¡ Camisax chwa cruz ! — quecha' . Ri Pilato xubi'ij chique : — ¿ Cancamisaj cami ri' chwa cruz ri rey e alak ? — xcha' . Pero ri nimak e aj chacunel re ri Rocho Dios xquic'ul uwach : — Ri'oj na jinta juna chic karey , xew e karey ri nimalaj takanel re Roma — xecha' .
45011005	Grace	Jec'ula' wo'ora c'a e c'o chi can jumutz chique raj Israel echa'tal can ruma ri unimal rutzil uc'u'x ri Dios .
66017002	Sin	Ruc' wa' wi'xok emacuninak tak wi ri takanelab che ruwachulew y conoje ri winak ejekel che ruwachulew , ma ek'abarinak ruma ri vino xuya rixok chique » xcha' .
45012010	Recommendation	Chijujunal alak lic c'ax na'a ib alak pa sakil wi , ma chak' ib alak chwach ri Kakaw . Matzucuj ri yacbal k'ij ralak ; e yaca alak quik'ij ri jujun chic .
45008014	Faith	Ma conoje ri cac'am quiwach ruma ri Ruxlabixel ri Dios , ri' e ralc'o'al ri Dios .
66012003	Description	Xwinakir c'u jun chic c'utubal che ruwa caj : Wa' e jun nimalaj dragón cak rij , c'o wukub ujolom y lajuj ruc'a' . Chujujunal rujolom cojom jun diadema che .
45008017	Faith	Yey ruma c'u oj ralc'o'al ri Dios , cakac'ul ri bi'tisinic u'anom ri Dios chique ri ralc'o'al , yey cakac'ul c'u wa' junam ruc' ri Cristo . Pero lic chirajawaxic wi cakatij na c'ax wo'ora pacha' ri xic'ow wi Rire , cha' jela' chikawach apanok , oj jun pa ri yacbal uk'ij Rire .
54005017	Recommendation	Chique conoje ri e aj wach re riglesia , ri quic'amom uwach chi utz rutinamit ri Dios , chirajawaxic ca'an cuc' janipa ri takal chique ruma ri chac caqui'ano ; y e ne más chirajawaxic ca'an wa' cuc' ri ya'tal paquik'ab quetzijonic y quec'utunic .
46008007	Sin	Na conoje ta c'ut caquimaj usuc' puwi wa jun Dios c'aslic ; ma e c'o hermanos ojertan xequitakej tak tiox , yey c'a c'o pa quijolom wa' e c'aslic . Ec'u wo'ora we rique caquitij ri ic'owisam chwach juna tiox , e caquina' rique mac ri caqui'ano . E caquich'ob wa' ruma na jinta ucowil ri quina'oj .
43015002	Grace	We c'o c'u juna uk'ab ri uva na cuya ta uwach , Rire cuk'at bi . No'j c'u ri cuya uwach , xa e cujal uwi' re cu'an chom che cha' jela' cuya más uwach .
60005003	Recommendation	Ma'an ne alak ri xew catakan alak paquiwi' ; ri 'ana alak e c'utu alak ri chomilaj binic silabic alak chiquiwach rique .
52004013	Recommendation	Hermanos , e cakaj ri'oj lic camaj alak usuc' chi utz paquiwi ri ka hermanos ecaminak chic , cha' na cabison ta alak jela' pacha' caqui'an ri ticawex na cubul ta pan quic'u'x che rilic tanchi quiwach ri ecaminak chic .
58011029	Description	Ri tinamit Israel , ruma ri cubulibal quic'u'x ruc' ri Dios , xebic'ow chupa ri mar Rojo echiri' wa' xjakataj upa y e la' pa chaki'j ulew xebic'owic . No'j echiri' raj Egipto xquijek quebic'ow chupa ri mar , ri ya' xuc'ul tanchi rib y jela' xejik' can chupa .
44007020	Description	» Chupa tak c'u ri' la' la k'ij xalax ri Moisés y e jun chomilaj ac'a chwach ri Dios . Ec'u rire oxib ic' xchajix xa xe'lak'ay pa rocho rukaw .
58005002	Grace	Ec'u rire , utz cuc'ut ri c'axna'bal uc'u'x chique ri quetzak pa mac tob na u'aniquil taj quemacunic , ma rire na cuch'ij tane u'anic janipa ri cubi'ij Rutzij ri Dios .
45013012	Recommendation	E wa oj c'o wi e pacha' xulan chi rak'ab y xa nakaj chic casakir wi . Ruma c'u la' maka'an ke'oj janipa ri ca'an xa xe'lak'ay pa k'eku'm ; e ka'ana janipa ri takalic ca'an pa ri K'ijsak . E lic ka'ana ke che tak ri to'bal uya'om ri Dios cha' cakach'ij uchuk'ab tak ri na utz taj .
49006009	Recommendation	Ec'u ralak ri alak patrón , 'ana alak ri utz chique tak ri mocom alak ma e caraj ri' ri Dios che alak . Maxibij ne alak quipa ruc' c'ax . C'una chic'u'x alak , e ralak alak jela' pacha' rique , ma junam cuc' rique c'o alak puk'ab ri Kanimajawal c'o chila' chicaj . Yey chwach Rire xa jun kawach konoje .
45012015	Recommendation	Qui'cota alak cuc' ri e c'o pa qui'cotemal ; chok'a alak cuc' ri quebok'ic .
45002005	Sin	No'j ri'at lic awiboch'im awib yey na cach'aw tane ac'u'x che catzelej atzij . Ruma c'u wa' e cat-tajin che upetisaxic ri royowal ri Dios pawi' chupa ri k'ij echiri' Rire cuc'ut ri royowal y cuk'alajisaj c'u ri jusuc' k'atbal tzij cu'ano .
44014019	Violence	Chupa c'u la' la' jok'otaj xec'un lo jujun aj judi'ab e aj pa ri tinamit Antioquía y ri tinamit Iconio . Rique xquicoj pa quijolom ruq'uiyal winak caqui'an ri Pablo pa'baj . Y ec'u xqui'ano . Tec'uchiri' , xquichararej bi ri Pablo tza'm tinamit . E chiquiwach rique , caminak chic .
43013021	Description	Echiri' xuq'uis ubi'xiquil wa' , ri Jesús xoc bis chuc'u'x y jewa' xubi'ij : — Pakatzij wi cambi'ij chiwe : Jun chiwe ri'ix quinuc'ayij — xcha' .
48003022	Faith	Ma chupa ri Tzij Pixab tz'ibital canok , cak'alajinic konoje ri oj ticawex oj c'o puk'ab ri mac ; e uwari'che lic cajawax ri bi'tisinic u'anom lo ri Dios chique ri cacubi' quic'u'x ruc' ri Kanimajawal Jesucristo .
66011007	Violence	Echiri' quiq'uisom chi utzijoxic Rutzij ri Dios , ri jun nimalaj itzel chicop , ri quel lo chupa ri siwan na jinta utakexic ruchoyil upa , cach'o'jin c'u cuc' , cuch'ij quichuk'ab y quebucamisaj .
58003014	Faith	Ma ri'oj 'anom xa jun chike ruc' ri Cristo we e la' e tiquil chi utz ri cubulibal kac'u'x ruc' Rire ; ec'u pacha' xkajekebej lok echiri' xkacoj rubi' , jec'ula' chirajawaxic cakaq'uisbej wi .
45008010	Faith	No'j we c'o ri Cristo pa anima' alak , ri' c'o chomilaj c'aslemal alak ruma ri u'anom alak jusuc' chwach ri Dios , tob ri cuerpo alak cacam na ruma ri mac .
44007052	Sin	¿ China junok chique ri k'alajisanelab na xternabex ta ruc' c'ax cuma ri chu'kaw alak ojertan ? Ma rique e xecamisan que ri xetzijon lo puwi ruc'utunic ri Jun lic jusuc' . Yey echiri' xc'un Rire , ralak xc'ayij alak y xcamisaj alak .
48005021	Sin	tzel caquil jun chic ruma caquirayij ri c'o ruc' , e camisanel , e k'aba'relab , caquimol quib re caqui'an ch'ulilaj mac y caqui'an jujun chic mac pacha' tak wa' . Cambi'ij c'u jumul chic che alak : Conoje wa' na jinta que cuc' ri ya'tal chique queboc pa rutakanic ri Dios .
43012036	Faith	Cojo alak ri K'ijsak xalok' c'a c'o uc' alak , cha' jela' cu'an alak re ri K'ijsak — xcha' . Echiri' xuq'uis ubi'xic wa' ri Jesús , xel bi chiquixo'l y xe'ec pa jun luwar pa na carikitaj ta wi cuma rique .
58003002	Faith	Ma ri Jesús lic jusuc' ri xu'an chwach ri Dios , ri xtakaw lo re che wa chac , jela' pacha' ri Moisés lic jusuc' xuc'am quiwach rutinamit ri Dios .
56003006	Grace	Ruma ri Kacolobenel Jesucristo , ri Dios xuya ri Ruxlabixel chike yey ¡ lic nim ruto'bal Rire kuc' !
44004036	Description	C'o c'u jun achi José rubi' , yey ri e tako'n caquibi'ij Bernabé che . ( Wa' wa bi'aj que'elawi “ bochi'inel ” . ) Rire aj Chipre y e cuq'uil ri ralc'o'al can ri Leví .
48006009	Recommendation	Mojcos che u'anic ri utz y makok'otaj ne u'anic wa' , ma copon na ruk'ijol que'kila uwach rujik'obalil ri ka'anom .
48002019	Faith	Ri'in xinya wib che u'anic ronoje ri takanic que raj judi'ab cha' jela' can'an jusuc' che wib , pero xinmaj usuc' na ruma ta wa' cu'an jusuc' junok chwach ri Dios ; ec'u wo'ora nuya'om wib che ulok'nimaxic ri Dios ruc' ronoje ri nuc'aslem .
66011001	Recommendation	Ec'uchiri' , xya' jun tani panuk'ab jela' pacha' juna vara re pajbal y jec'uwa' xbi'x chwe : « Chatyactajok , chapaja ri Rocho Dios , chapaja raltar y chebawajilaj janipa ri caquilok'nimaj uk'ij ri Dios chiri' .
66014004	Description	E tak achijab wa' na xquimin ta quib cuc' ixokib . Rique e queterej chirij ri K'apoj Bexex tob pachawi que'ec wi . Wa' e ri xecolobetaj chiquixo'l ri winak che ruwachulew re quebu'an pacha' ri nabe kasa'n chwach ri Dios y chwach ri K'apoj Bexex .
66009007	Description	Tak ri sac' jela' quetzu'nic pacha' ri cawayu' ewiktalic echiri' quebec pa ch'a'oj . Che ri quijolom quicojom pacha' coronas re oro ; tak ri quipalaj jela' catzu'nic pacha' quipalaj winak .
60002016	Recommendation	Pak'ab alak c'o wi sa' ri ca'an alak ; yey wa' na e ta re ca'an alak ri na utz taj , ma e re cu'ana alak aj chaquib re ri Dios y jec'ula' e ca'an alak ri caraj Rire .
54004010	Faith	Ruma c'u wa' cojchacunic y cakatij tak c'axc'obic , ma cubul pan kac'u'x ruc' ri Dios c'aslic , ri cacoloben que tak ri ticawex che ruwachulew ; y pakatzij wi , e quebucolobej conoje ri cacubi' quic'u'x ruc' ri Cristo .
58010029	Sin	Jec'ula' , we c'o junok cuc'ak bi uk'ij Ruc'ajol ri Dios , cu'an pacha' na jinta uchac che ruquiq'uel ri Kanimajawal Jesucristo y tzel cach'a't ne chirij ri Ruxlabixel ri Dios ¿ na cuc'ul ta neba unimal c'axc'obic ruma cu'an wa' ? Ma ruquiq'uel ri Kanimajawal e cujiquiba' ri tzij u'anom ri Dios kuc' y cu'an jusuc' chike ; yey ri Ruxlabixel ri Dios e caya'w ri unimal rutzil uc'u'x ri Dios chike .
43020021	Grace	Ec'u ri Jesús xubi'ij tanchi chique : — C'ola utzil chomal iwuc' . Jela' pacha' ri Nukaw xinutak lo ri'in , jec'uri'la' ri'in quixintak bi ri'ix — xcha' .
65001016	Sin	Wa' wa'chijab e c'o chixo'l alak lic quewunwutic y queyajan che ronoje . Xew cacaj caqui'an tak ri quirayibal y xew caquiyac quik'ij tak ri winak cha' jela' c'o caquesaj chique .
66006015	Description	Ec'u tak raj takanel che ruwachulew , ri lic c'o quiwach , ri beyomab , ri e takanelab paquiwi soldados , ri lic c'o quichuk'ab , ri elok'otal ruma cajaw yey ri na e jinta puk'ab juna cajaw , conoje c'ut xe'quewaj quib pa nimak tak jul y chuxe' nimak tak abaj c'o che ruwa tak juyub ,
66021008	Sin	No'j ri e turun , y tak ri xquijolij ri cubulibal quic'u'x wuc' , ri caqui'an ri lic q'uixbal uwach y ri e camisanel , ri caquetz'abej uwa quik'ij cuc' jujun chic na quic'ulel taj y ri e aj itz , ri e aj tioxab y conoje ri caqui'an rak'ubal , conoje c'u rique queya' pa ri jun luwar cayenen che ak' y cajinow ruc' azufre . Ec'u uca'm camic wa' » xcha' .
44022016	Recommendation	Ec'u wo'ora , ¿ sa' chi ri cawoy'ej ? Chatyactajok y chac'ulu ri bautismo cha' catch'ajtaj che ramac ; yey cha'ana c'u wa' chupa rubi' ri Kanimajawal ” xcha chwe .
66009008	Description	Yey ri quiwi' e pacha' quiwi' ixokib , y ri que' e pacha' ri que' tak ri coj .
55002024	Recommendation	Ma e juna aj chac re ri Kanimajawal Jesucristo chirajawaxic che na aj ta ch'a'oj , xaki utz uc'u'x cuc' conoje , lic cac'utun chi utz y lic nim uc'u'x cuc' conoje .
51002005	Faith	Ma tob ri'in na in jinta uc' alak chiwachil , pero pa wanima' e canna' ri'in pacha' in c'o uc' alak . Lic quinqui'cotic ma canwilo junam cachacun alak yey lic tiquil alak chi utz che ri cubulibal c'u'x alak ruc' ri Cristo .
60003012	Sin	Ma ri Kanimajawal c'o ruwach paquiwi ri jusuc' quibinic quisilabic re quebuchajij , yey lic cuya uxiquin chique echiri' quech'a't ruc' pa oración . No'j na chom ta queril janipa ri caqui'an ri na utz taj cacha' .
53002013	Faith	Ec'u ri'oj , hermanos , chirajawaxic xaki cojtioxin chwach ri Dios uma ralak ri lic c'ax cana' alak ruma ri Kanimajawal , ma ri Dios ucha'om chi lo alak chwi rujekebal ruwachulew cha' cac'ul alak ri colobetajic . Yey wa' e ruma xcoj alak ri K'ijsak y ruma ri cu'an ri Ruxlabixel ri Dios , ri cu'an chom che ri binic silabic alak .
66022011	Recommendation	China c'u ri cu'an ri na jusuc' taj , we na caraj taj carok'otaj u'anic , ruc' c'u rire c'o wi . China ri uch'ulam rubinic , we na caraj taj carok'otaj wa' , ruc' c'u rire c'o wi . Yey ec'u ri cu'an ri lic jusuc' , e chutakej u'anic ri lic jusuc' y china ri uya'om rib che jun santowilaj binic , e chuchuk'ubej rib che wa' » xcha ri ángel .
44002038	Faith	Y ri Pedro xubi'ij chique : — Tzelej tzij alak chwach ri Dios y chijujunal alak c'ulu alak pa rubi' ri Kanimajawal Jesucristo ri bautismo re cuybal mac alak y jela' cac'ul na c'u alak ri Santowilaj Uxlabixel , wa' e sipanic re ri Dios che alak .
52005015	Recommendation	We c'o junok u'anom ri na utz taj che alak , ma'an alak uc'axel che . E tijoj ib alak che u'anic ri utz chiwach alak y chiquiwach conoje .
45001027	Sin	Jec'ula' rachijab xquijalc'atij rusuc' ri quirayibal cuc' ri quixokilal ; xquitzak c'u quib che u'anic ri lic q'uixbal uwach , ma xquijek caquirayij quib chiquiwach , achijab cuc' achijab . Ruma c'u ri' e xquipetisaj lo ri royowal ri Dios paquiwi' y quic'ulum c'u ri tojbal re ri ch'ulilaj mac qui'anom .
50002018	Recommendation	Y jec'ula' cuaj caqui'cot onoje ralak wuc' .
44003019	Recommendation	» E uwari'che tzelej tzij alak chwach ri Dios y ya'a c'u ib alak puk'ab cha' cacuytaj ri mac alak y cha' ri Kajawal Dios cuya uxlanem y utzil chomal chupa ri anima' alak .
66021025	Description	Tak ri oquibal re wa tinamit na catz'api' ta chi q'uenok , ma chiri' na jinta chi ak'ab .
43006054	Faith	China c'u ri cutij ri nuti'jil y ri nuquiq'uel , ri' c'o uc'aslemal na jinta utakexic , yey ri'in canc'astajisaj lo chupa ri q'uisbal k'ij .
43019011	Sin	Ri Jesús xuc'ul uwach : — Pakatzij wi cambi'ij che'la , na jinta c'ana pak'ab la catakan la panuwi' we tamaji e ri Dios chila' chicaj xya'w che'la . E uwari'che , china ri xink'atisan pak'ab la , e más c'o umac ri' , chiwach rilal — xcha' .
59002017	Faith	Jec'uri'la' ri cubulibal c'u'xaj , we na jinta c'utubal re , na jinta cutikoj .
45008003	Sin	Yey rutakanic ri Tzij Pixab na jinta uchuk'ab re cojresaj lo puk'ab ri mac , ma ri'oj oj ticawex na jinta kacowil chwa ri mac . Ec'u ri na xuch'ij ta u'anic ri Tzij Pixab , ri Dios xu'ano echiri' xutak lo Ruc'ajol che ruwachulew tojbal re ri kamac , y xu'an ticawex che jela' pacha' ri'oj , no'j Rire na xmacun taj . Jec'ula' , ruma rucamic jun ticawex , wa' e ri Jesús , ri Dios xuk'at tzij puwi ri kamac .
60003014	Recommendation	Pero we catij alak c'ax ruma ca'an alak ri lic jusuc' , ri' lic nim k'ij alaxic alak . E uwari'che , maxi'ij ib alak che ri xibibal pa alak ca'anic yey masach c'u'x alak che wa' .
51003021	Recommendation	Yey ralak ri c'o alc'o'al alak , mapetisaj alak coyowal ri alc'o'al alak , cha' jela' na capax ta quic'u'x .
66018002	Sin	Lic co xsiq'uin che ubi'xiquil : « ¡ E la' xtzakic ! ¡ Xtzak na ri nimalaj tinamit Babilonia ! Y wo'ora u'anom quiluwar itzelilaj uxlabixel , quijul ch'ulilaj uxlabixel y quisoc ch'ulilaj tz'iquin ki'tzel quetzu'nic .
62002022	Sin	¿ China tak ri lic e aj rak'ul ? E tak ri caquibi'ij : « Ri Jesús na e ta Rucha'o'n lo ri Dios . » Ec'u tak ri caquibi'ij wa' , na xew ta eyactajinak chirij Ruc'ajol ri Dios , ma jenela' eyactajinak chirij ri Kakaw Dios .
46011027	Sin	E uwari'che china ri cutij wa pam y cukum wa vino re ri Kanimajawal yey na ruc' ta xi'in ib cutijo , ri' c'o ri k'atbal tzij re ri Dios puwi' ma e camacun chirij ri Kanimajawal echiri' cuc'ak bi uk'ij rucuerpo y ruquiq'uel .
59002020	Faith	Masach na'oj la puwi' ; cheta'maj la na jinta uchac ri cubulibal c'u'xaj we na jinta c'utubal re wa' .
43018003	Description	Ec'u ri Judas xoponic , ebuc'amom bi uq'uiyal soldados y tak ri chajinel re ri Rocho Dios . Rique cuc'a'am tak chapabal , yey e c'o ri cawolol ri qui ak' y e c'o ri xa quitzuq'uem qui ak' . Wa' etakom bi cuma ri nimak e aj chacunel pa Rocho Dios y ri fariseos .
53003003	Grace	Na ruc' ta c'u ri' , ri Kanimajawal lic jusuc' ma e cu'an na pacha' ri ubi'im , ma Rire cujiquiba' c'u'x alak y cuchajij c'u alak chwach ritzel winak .
44007021	Description	Pero echiri' na utz ta chi quewax pa ja , xesax bi y xe'rikitaj lo ruma rumi'al ri faraón ; y wa'li xuq'uiyisaj y xu'an pacha' ralab che .
66008005	Description	Ec'u ri ángel xuc'am ri rachpom y xunojisaj che ri rachk'a'l c'o chwa raltar . Tec'uchiri' xupuq'uij lo che ruwachulew . Ewi xtataj uch'awibal jab caraklajic y cajininic , y xyoc' ca'n ruxe' caj ; yey xpe jun nimalaj cabrakan .
66018003	Sin	Ma conoje tak ri jujun chic tinamit che ruwachulew ek'abarinak ruma wa tinamit , ri xebumin chupa uq'uiyal mac ruc' rayibal . Conoje c'u ri takanelab che ruwachulew emacuninak ruc' ; y conoje tak raj c'ay che ruwachulew ebeyomarinak ma ri tinamit Babilonia ruma ri unimal urayibal lic c'o xulok' chique » xcha' .
44026021	Violence	» Ruma c'u wa' , raj judi'ab xine'quichapa lo pa ri Rocho Dios y xcaj ne quinquicamisaj .
55004004	Sin	Rique na cacaj taj caquita ri K'ijsak y e caquiternabej tak tzijobal xa no'jital cuma winak .
43006064	Faith	Pero e c'o c'u jujun chixo'l alak na cubul ta quic'u'x wuc' — xcha' . Ri Jesús xubi'ij wa' ma xex chi reta'am wi china tak ri na cubul ta quic'u'x ruc' y china ri cac'ayin re .
43013026	Description	Ri Jesús xuc'ul uwach : — Canmu' juch'akap pam y china c'u che canya wi , e rire — xcha' . Xumu' c'u juch'akap pam y xuya che ri Judas aj Iscariot , ruc'ajol ri Simón .
54006020	Recommendation	Timoteo , chachajij chi utz janipa ri ya'tal pak'ab ; maya axiquin che tak ch'a'tem na jinta c'o cutikoj che rabinic asilabic chwach ri Dios y maya axiquin che c'utunic cabi'x che lic cuya na'oj tob na e ta c'u ri' .
44017005	Violence	Ruma wa' xoc retzelal c'u'x pa canima' raj judi'ab na quicojom ta rubi' ri Cristo . Xequirik c'u jujun achijab itzel quic'u'x xa ek'e'cotel pa tak be , y cuc' wa' xequimol uq'uiyal winak y xequich'u'jerisaj c'u ri tinamit . Xe'quimina c'u quib pa rocho ri Jasón , quequitzucuj ri Pablo y ri Silas cha' quequesaj lok y quequiya paquik'ab ri tinamit .
62005016	Sin	We c'o junok caril juna hermano catzak pa mac , yey we wa' wa mac na cuc'am tubi pa ri camic chwach ri Dios , chu'ana c'u orar ri' cha' wa hermano cutzelej utzij chwach ri Dios y jec'ula' ri Dios cuya uc'aslemal . Wa' e we ri mac na cuc'am tubi pa ri camic chwach ri Dios . Pero c'o mac cuc'am bi jun pa ri camic chwach ri Dios ; chwi c'u ri' wa' na cambi'ij taj we c'a ca'an orar puwi ri ca'anaw re .
43013020	Faith	Pakatzij wi cambi'ij chiwe : China ri cac'uluw re ri cantak bi ri'in , e junam ruc' in ri quinuc'ulu ; yey china c'u ri cac'uluw we ri'in , e cuc'ul ri Jun takayom lo we — xcha' .
58012028	Faith	Jec'ula' , ri'oj cakac'ul jun luwar pa caya'i' wi chike cojtakanic y wa' lic tiquil chi utz y na casach ta uwach . Ruma c'u wa' chojtioxin chwach ri Dios , kakasaj c'u kamejelem chwach y kalok'nimaj ruc' xi'in ib .
44019013	Description	Pero e c'o jujun aj judi'ab xa ebic'owel pa tak tinamit yey e quiwach quequesaj itzel uxlabixel chique ri ticawex . Rique xquitij uk'ij caquesaj bi ritzel tak uxlabixel chique ri winak pa rubi' ri Kanimajawal Jesús , jewa' caquibi'ij : « Chupa rubi' ri Jesús ri cutzijoj ri Pablo , quintakan piwi' cha' quixel bi » quecha' .
44015040	Grace	Yey ri Pablo xucha' bi ri Silas cha' carachbilaj bi che rubenam . Ec'u ri hermanos e c'o Antioquía xqui'an orar y xquitz'onoj bi ri unimal rutzil uc'u'x ri Dios paquiwi' ; tec'uchiri' , xquimaj bi quibe .
63001008	Recommendation	Chajij c'u ib alak cha' na casocotaj ta alak cuma rique ; e masach alak uwach ri rajil uc'axel ri chac ca'an alak , cha' jela' tz'akat uwach ri cac'ul alak .
66011006	Violence	Wa ca'ib k'alajisanelab ya'tal chique caquik'atej ri jab cha' na cu'an ta lo pa ruk'ijol echiri' quetajin che u'anic k'alajisanic ; y ya'tal chique caqui'an quic' che tak ri ya' y caqui'an c'ax che ruwachulew ruc' uq'uiyal c'axc'obic janipa laj cacaj rique .
44008021	Sin	Yey ri'at na jinta c'ana awe che wa chac caka'ano ma rawanima' na jusuc' ta chwach ri Dios .
43017010	Faith	Conoje ri e c'o panuk'ab , e e la . Jec'ula' ri' , conoje ri e c'o pak'ab Rilal , e we'in . Y ri yacbal nuk'ij cak'alajin cuma rique .
45003012	Sin	Conoje ri winak ebelinak che rube ri Dios , y na jinta chi c'ana quichac . Na jinta junok ca'anaw ri utz , tob tane xa jun .
50002003	Recommendation	Mac'o ma'an alak xew re cac'oji' más wach alak chiquiwa ri jujun chic o re yacbal k'ij alak . Ri lic usuc' e 'ana alak ch'uti'n che ib alak ruc' ri ca'an alak y yaca alak quik'ij ri jujun chic .
66001013	Description	Chiquinic'ajal c'u ri wukub utzuc'ulibal ak' re oro , xinwil pan Jun lic e catzu'n Ralaxel Chiquixo'l Ticawex . Ucojom jun uk'u' copon c'a chukul rakan y cojotal jun pas re oro chwa uc'u'x .
66022003	Faith	Chiri' na jinta chi ri na utz ta uwach xuc'am lo ri mac . Ec'u ri tz'ulibal re ri Dios y re ri K'apoj Bexex cac'oji' chiri' yey conoje ri e nimanel re ri Dios caquilok'nimaj uk'ij Rire .
60004007	Recommendation	Lic xa nakaj chi c'o wi lo ruk'ijol echiri' caq'uis ri na utz ta uwach y cajalc'atisax c'u ronoje ri c'olic . Ruma c'u ri' , lic c'ola na'oj alak puwi' sa' tak ri ca'an alak y xaki e ya'a ib alak pa oración chwach ri Dios .
44014026	Grace	Chiri' c'u ri' xquimaj bi pa barco y xetzelej Antioquía . Wa' e ri tinamit pa xtz'onox wubi ruto'bal ri Dios paquiwi ri Pablo y ri Bernabé cha' caqui'an ri chac ya'om paquik'ab , yey wa' wa chac quiq'uisom chi rique .
46007028	Recommendation	Pero we catc'uli'ic , utz ; ma na mac taj we jun cac'uli'ic . Jenela' juna ali we cac'uli'ic , na mac taj . Pero e ri quec'uli'ic cape uc'ayewal che ri quic'aslem . Ec'u wa ya'l c'ayew na cuaj ta che alak .
49006012	Sin	Ma ri'oj oj c'o pa ch'a'oj . Pero wa ch'a'oj na e ta cuc' ticawex quekam culewal quipoklajil , e cuc' tak itzelilaj uxlabixel e c'o xa pa tew , ri lic c'o quichuk'ab re quetakan paquiwi tak ri e c'o pa k'eku'm wara che ruwachulew . Cuc' tak rique ri kach'a'oj .
59001005	Recommendation	We c'o c'u junok che alak cajawax sakil una'oj , chutz'onoj che ri Dios y wa' caya'taj lo che , ma ri Dios na cuxu'yaj ta ri catz'onox che y na cuc'ak tane bi quik'ij ri ticawex c'o caquitz'onoj che .
52005019	Recommendation	Mak'atej alak janipa ri caraj cu'an ri Ruxlabixel ri Dios uc' alak .
58009002	Description	Xyac c'u jun nimalaj carpa “ Tabernáculo ” quecha che . Wa' queb upa u'anom . Ri nabe upa ja cabi'x “ Luwar Santo ” che . Chiri' c'o wi ri tzuc'ulibal ak' y c'o ri mexa pa caya' wi ri pam ya'tal chwach ri Dios .
66003018	Recommendation	E uwari'che canya wa pixabanic chiwe : Chilok'o chwe Ri'in ri oro lic chom , porotal chi utz pa ak' , cha' jela' pakatzij wi quixu'an beyom . Chilok'o chwe Ri'in rik'u' sak re quicojo cha' jela' quich'uk riq'uix ruma ix ch'analic y chilok'o chwe Ri'in ri cunabal re quicunaj riwach cha' jela' pakatzij wi quixtzu'nic .
62005013	Faith	Cantz'ibaj pan wa' che alak ri cojom alak rubi' Ruc'ajol ri Dios , cha' queta'maj alak c'o c'aslemal alak na jinta utakexic .
43007018	Faith	Ma china ri xa pa re cach'a'tic , ri' xew caraj cayac uk'ij cuma ri winak . No'j china ri caraj e cayac uk'ij ri takayom lo re , ri' lic katzij ri cutzijoj y na jinta c'ana rak'ubal cu'ano .
47004007	Grace	Ri K'ijsak re ri Dios e jun nimalaj beyomalil , yey uk'alajisam wa' chike tob ri'oj xa oj ulew poklaj . Jela' xu'ano cha' cak'alajin wa' : Ri unimal chuk'ab c'o kuc' , na ke ta ri'oj , ma ruc' ri Dios cape wi .
45012019	Recommendation	Ralak nu hermanos ri c'ax canna' alak , we c'o ca'anaw ri na utz taj chi'ij alak , matzelej alak uc'axel che . E ya'a alak puk'ab ri Dios cha' e Rire ri caya'w ri tojbal re , ma jewa' tz'ibital chupa Ruch'a'tem : Panuk'ab Ri'in c'o wi cank'at tzij paquiwi ri quebanaw re ri na utz taj chiwij ; In c'u ri' ri quin'anaw uc'axel chique cacha ri Dios Kajawxel .
43008054	Faith	Ri Jesús xuc'ul uwach : — We canyac nuk'ij ri'in chiwibil wib , ri' na jinta uchac ri yacbal nuk'ij can'ano ; no'j c'u ri cayacaw nuk'ij e ri Nukaw , ri cabi'ij alak e Dios alak .
45014020	Recommendation	Mawulij c'u alak ri chac u'anom ri Dios pa ranima' junok xa ruma ri wa'im catij alak . Katzij , ronoje ri ya'talic re catijic , na ch'ul taj . Pero na utz taj we quetzak jujun pa mac xa ruma ri cakatijo .
43019040	Description	Xquic'am c'u bi rucuerpo ri Jesús y xquibolk'otij pa jutak raba'j c'ul cojotal ri cunabal che , ma wa' lic xex caqui'an wi raj judi'ab che quimukic ri quecamic .
58010034	Faith	Lic c'u xjuch' ca'n c'u'x alak chique ri e c'o pa cárcel . Yey echiri' xmaj ne ri bitak e alak , ruc' qui'cotemal xch'ij alak wa' . Ronoje tak wa' xcuy alak ma eta'am alak chila' chicaj c'o wi ri bi'tisim che alak y wa' e ne más utz chwa ri xa re ruwachulew , ma e tak ri c'o chila' chicaj lic cacowinic .
44013023	Grace	» Ec'u chirij rubi'tisim lo chique ri e ralc'o'al can ri David , ri Dios e xuyac ri Jesús re Colobenel que raj Israel .
46002009	Faith	E jela' pacha' ri tz'ibital can chupa Ruch'a'tem ri Dios : E tak ri winak na caquimaj ta usuc' ronoje ri utz ujiquibam uwach ri Dios chique ri lic c'ax quena'w re Rire . E tak wa' wa utz lic na jinta junok iliyom re , na jinta junok tayom re y na jinta ne junok no'jiyom wa' cacha' .
45008011	Grace	We c'o c'u pa anima' alak ri Ruxlabixel ri Jun xuc'astajisaj lo ri Kanimajawal Jesucristo chiquixo'l ri ecaminak , ri' c'o jun k'ij Rire cuya jun c'ac' c'aslemal che ri cuerpo alak yey cu'an wa' ruma ri Ruxlabixel c'o pa anima' alak .
45008016	Faith	Ec'u ri Ruxlabixel ri Dios ri cajiquiban uwach pa kanima' : Ri'oj oj chi ralc'o'al ri Dios .
48006007	Recommendation	Masocosa' ib alak : Na jinta junok casocow re ri Dios . E chirij ri cutic junok , e jela' ri cumolo .
45011022	Grace	Chilape c'u alak ri' : Ri utzilaj rutzil uc'u'x ri Dios yey rutewul ri royowal . Ma lic c'o utewul ri royowal Rire echiri' cayactaj chirij ri na utz taj , jela' pacha' ri xu'an cuc' ri xejaljobic . No'j ri utzilaj rutzil uc'u'x e ri cuc'ut che ralak we catiqui' alak chupa wa rutzil uc'u'x . Yey we na e ta c'u ca'an alak ri' , cajok'ix ne ubi ri' ralak pacha' ri xquic'ulumaj rique .
59005007	Recommendation	Pero ralak hermanos , ruc' unimal c'u'xaj choye'ej alak ruc'unibal ri Kanimajawal Jesucristo . Ch'obo pe alak , juna awanel caroy'ej na ri chomilaj uwach rutico'n y ruc' unimal uc'u'x caroy'ej na ruk'ijol ri nabe jab y ri q'uisbal jab .
55001016	Grace	No'j ri Onesíforo na xinrok'otaj taj . Chuc'utu c'u ri Kanimajawal Jesucristo ri rutzil uc'u'x che rire y chique tak ri e c'o pa rocho , ma rire uq'uiyal laj xubochi'ij nuc'u'x y na xq'uix ta chwe tob in c'o pa carena chupa ri cárcel .
62002028	Faith	Ec'u wo'ora , ri alak walc'o'al chupa rubi' ri Dios , mesaj ib alak puk'ab ri Kanimajawal Jesucristo , cha' ruc' cubulibal kac'u'x cakoy'ej Rire y na cojq'uix ta chwach Rire echiri' cak'alajin uwach pa ruc'unibal .
48005016	Recommendation	Cambi'ij c'u wa' che alak : E takej alak janipa ri caraj ri Ruxlabixel ri Dios che alak cha' jela' na caya ta ib alak che tak ri rayibal re ri ti'jil alak .
54001015	Grace	Ec'u wa cambi'ij lic katzij y lic takal che caquicoj conoje ri ticawex : Ri Kanimajawal Jesucristo xc'un che ruwachulew cha' quebolu'colobej conoje raj maquib . Ec'u ri'in in jun chique wa' ; yey chinuwach ri'in , in ne ri más c'o numac chiquiwa rique .
49006010	Faith	Q'uisbal c'u re , cambi'ij che alak hermanos , chuk'ubej ib alak chwach ri Kanimajawal Jesucristo ruc' runimal uchuk'ab Rire .
46010012	Recommendation	E uwari'che , we c'o junok cuch'obo catiqui' jusuc' , e lic chuchajij c'u rib ri' cha' na catzak taj .
58010014	Grace	Ruma c'u xa julaj xuya rib pa camic , xa jumul xu'an jusuc' chique ri quiya'om quib puk'ab ri Dios .
43010031	Violence	Julaj chic raj judi'ab xquic'am abaj paquik'ab re caqui'an ri Jesús pa'baj .
46011003	Description	Pero c'o ri cuaj queta'maj alak : Ri Dios e ujolom pa chapatal wi ri Cristo . Jec'ula' , ri Cristo e ujolom pa chapatal wi rachi yey rachi e ujolom pa chapatal wi rixok .
58011036	Violence	E c'o jujun chic lic xech'amixic , xjich' quipa , xeya'i' pa carena y xeya' pa cárcel .
58006019	Faith	Ruma c'u cubul pan kac'u'x che wa bi'tisim canok , oj tiquil chi utz y jiquil uwach ri kanima' , ma lic cubul kac'u'x ruc' ri Jun oquinak c'a chila' chicaj chirij ri telón chupa ri Luwar lic Santo .
49005011	Recommendation	Ma'an e alak pacha' ri caqui'an ri e c'o pa k'eku'm , ma ri caqui'an rique na jinta c'ana uchac . Ri 'ana alak e k'alajisaj alak chique ri na utz taj caqui'ano cha' na caqui'an ta chic ,
59004011	Recommendation	Hermanos , mach'a'tibej ib alak chiwach alak . Ma e ri cach'a't chirij ri ratz-uchak' y cuk'at tzij puwi' xa pa re rire , ri' e junam ruc' e cach'a't chirij ri Tzij Pixab y cuk'at tzij puwi wa' . Yey we ca'an la wa' , ri' e que'elok na lal ta 'anal re ri Tzij Pixab ; ec'u ca'an che ib la lal aj k'atal tzij puwi' .
66021021	Description	Tak ri cablajuj oquibal e cablajuj perlas ; chujujunal oquibal e jun nimalaj perla . Y ri nimabe c'o chunic'ajal ri tinamit 'anom ruc' sakil oro , lic cajuljut upa pacha' chi vidrio .
58003006	Faith	No'j ri Cristo na xa ta e jun raj chac ri Dios , ma e Uc'ajol y ruma wa' catakan puwi ri Rocho Dios . Yey ri Rocho Dios e ri'oj oj utinamit , we e la' lic tiquil chi utz ri cubulibal kac'u'x ruc' y ruc' qui'cotemal koye'em ri cuya ri Dios chike chikawach apanok .
45012009	Recommendation	C'ax na'a ib alak pa sakil wi , na xa ta ruc' queb palaj alak . Mac'ul che ri binic silabic alak ri na utz taj ; e takej alak u'anic ri utz .
66011013	Violence	Chupa c'u la' la jok'otaj xpe jun nimalaj cabrakan y lajuj parte che ri tinamit xwuluwubic ; y ruma wa' e wukub mil ri winak xecamic . Ec'u ri na xecam taj , xoc jun xi'in ib cuc' y xquiyac uk'ij ri Dios c'o chila' chicaj .
48003020	Description	no'j ri Dios echiri' xu'an rubi'tisinic che ri Abraham , na jinta junok xk'atisan ri tzij chiquiwach , ma e Rire xuk'atisaj rutzij che ri Abraham y na xajawax ta c'u junok chic .
43019010	Description	Ri Pilato xubi'ij c'u che : — ¿ E la' na cac'ul ta la uwach wa cantz'onoj che'la ? ¿ Na eta'am ta cami la panuk'ab ri'in c'o wi cancamisaj la chwa cruz y panuk'ab c'o wi canyolopij bi la ? — xcha' .
44008032	Description	Ec'u ri carajilaj che Ruch'a'tem ri Dios e wa' : Xc'am bi e pacha' juna bexex re cacamisaxic ; e pacha' juna k'apoj bexex na cach'aw ta q'uenok echiri' casocax ri rismal ; jec'uri'la' rire na jinta c'ana xubi'ij .
44013021	Description	Chupa c'u rutakanic ri Samuel , ri tinamit xquitz'onoj che ri Dios cuya juna quirey . Ec'u ri Dios xucoj ri Saúl paquiwi' . Ri Saúl e uc'ajol ri Cis , jun achi upetebem chique ri ralc'o'al can ri Benjamín . Cuarenta junab c'u xtakan paquiwi' .
56001010	Sin	Ma lic e q'ui ri e titz'itak , caquic'ut ri na jinta uchac y e socoso'nel . Y chique tak wa' e c'o ri lic queboc il che ri retalil re circuncisión .
44010012	Description	Chupa wa' wa c'ul e c'o ronoje quiwachlibal awaj : wa' e ri c'o cajib cakan , ri quecharar pulew yey ri quexiq'uic' che ruwa caj .
43017022	Grace	» Ri yacbal nuk'ij ya'om la chwe ri'in , xinya chique rique cha' chu'ana xa jun quic'u'x jela' pacha' Rilal y ri'in xa jun kac'u'x .
55001013	Faith	E lic chac'utu chiquiwach ri ticawex ri sakil c'utunic atom ri'at chwe ; cha'ana wa' ruc' ri cubulibal c'u'xaj y ri rutzil c'u'xaj arikom ruc' ri Kanimajawal Jesucristo .
43002006	Description	Chiri' c'u ri' c'o wakib tena'x 'anatal ruc' abaj , wa' cac'oli' ya' chupa re quijosk'iquil raj judi'ab chwach ri Dios . Chujujunal tena'x , laj coc juna ochenta o juna cien litros ya' chupa .
46015034	Recommendation	Lic c'u chirajawaxic cac'un sak chiwach ralak y mamacun chi alak . Y cha' caq'uix c'ana alak che , cambi'ij wa' che alak : C'a e c'o ne jujun che alak na queta'am ta uwach ri Dios .
49004002	Recommendation	Ma'an c'u nim che ib alak ; e chu'ana ri lic utz c'u'x alak chiwach alak . Cuyu c'u ib alak chiwach alak ruc' unimal c'u'xaj ruma ri c'ax cana' ib alak .
65001023	Recommendation	Yey chique jujun chic , cheto'o alak cha' quecolobetaj che ri ak' re ri xibalba' , jela' pacha' cajeq'uix pana junok e ri' catzak pa ak' . C'utu alak ri relej c'u'x alak chique ri lic e aj mac . Pero e lic chajij ib ralak cha' na ca'an ta e alak ri mac caqui'an rique ; e 'ana alak pacha' ri cu'an junok echiri' na caraj taj cuchap juna c'ul lic ch'ul .
45008028	Grace	Keta'am c'ut , janipa ri c'ax quena'w re ri Dios , e tak ronoje ri quebic'ow chupa cato'bic cha' c'o cutikoj chique , wa' e chique janipa ri esiq'uim ruma ri Dios re caqui'an ri caraj Rire .
45016019	Recommendation	Lic c'ut eta'matal chi cuma conoje e lic takem alak ri sakil c'utunic , y lic quinqui'cot che alak ruma wa' . Yey ri cuaj che alak e lic c'ola na'oj alak che u'anic ri utz , na che ta u'anic ri na utz taj .
58009004	Description	Chiri' c'u ri' c'o jun altar re oro pa caporox wi incienso y c'o ri caxa re ri tzij u'anom ri Dios cuc' rutinamit yey wa caxa ch'ukum rij ruc' oro . Chupa c'u ri caxa c'o jun xaro re oro c'o maná chupa , c'o ri bara re ri Aarón , wa' e ri bara xtuxic y c'o ri jutak pera'j abaj pa xtz'ibax wi ri takanic re ri tzij u'anom ri Dios cuc' rutinamit .
45003027	Faith	¿ C'o neba ka'anom ri'oj cha' ruc' wa' utz caka'an nim che kib chwach ri Dios ? ¡ Na jintaj ! ¿ Su'be ? Ma na e ta ruma cakatakej ri takanic ri ca'anaw chike cojkib ruc' ri Dios ; e ruma ri cubulibal kac'u'x ruc' ri xu'an Rire .
43014010	Faith	Ri'in ruc' ri Nukaw y Rire wuc' ri'in , xa oj jun . ¿ Na cacoj ta cami ri' wa' ? E janipa wa cambi'ij chiwe , na xa ta pa we ri'in cambi'ij ma ri nuch'a'tem e re ri Nukaw ri jekel wuc' , yey Rire cu'an ruchac wuma ri'in .
44016022	Violence	Ec'uchiri' , xeyactaj ri tinamit chiquij ; y ri e aj k'atal tzij xetakan che carakix ri quik'u' cha' cabalac'ux quipa .
43013034	Recommendation	» Canya wa jun c'ac' takanic chiwe : E lic c'ax china'a iwib chiwach . Jela' pacha' ri'in lic c'ax quixinna'o , jec'ula' lic c'ax china'a iwib ri'ix chiwach .
47005001	Grace	Keta'am c'ut ri kacuerpo wara che ruwachulew e jela' pacha' juna rancho na jinta ucowil oj jekel chupa . Yey echiri' casach uwach ri kacuerpo , caya'taj jun kocho chila' chicaj na jinta utakexic rucowil , ma na uk'ab ta achi 'anayom re , e ri Dios 'anayom re .
43012044	Faith	Ri Jesús co xsiq'uin che ubi'xiquil : « China ri cacubi' uc'u'x wuc' , na xew ta cacubi' uc'u'x wuc' ri'in , ma e cacubi' uc'u'x ruc' ri Jun takayom lo we .
44009013	Description	Xubi'ij c'u ri Ananías che ri Kanimajawal : — Wajawal , lic nutom ronoje ri na utz taj u'anom wa' wa'chi chique ri quicojom ri bi' la chila' Jerusalem .
55003002	Sin	Ma e c'o ri xew caquitakej ri cacaj rique , e c'o ri lic e rayinel re puak , e c'o ri lic caquitac'aba' quik'ij , e c'o ri caquic'ak bi quik'ij ri catz-quichak' , e c'o ri tzel quech'a't chiquij jujun chic , e c'o ri na caquicoj ta quitzij quichu-quikaw , e c'o ri na jinta caquitioxij , e c'o ri na caquixi'ij ta quib chwach ri Dios .
45005009	Grace	We x'ani' c'u jusuc' chike ruma ruquiq'uel , mac'uwari' ruma Rire cojcolobetaj na chwach ri k'atbal tzij cu'an ri Dios chupa ri q'uisbal k'ij .
45014014	Sin	Puwi ri ya'talic re catijic , ri'in lic weta'am ruma ri Kanimajawal Jesús y lic nujiquibam c'u uwach wa' : Ronoje utz y na ch'ul taj chwach ri Dios . No'j we c'o junok cuch'obo c'o ri catijic “ ch'ul ” , ri' xew chwach rire ch'ul wi .
54004006	Faith	We ri'at cac'ut chique rutinamit ri Dios wa cantz'ibaj pan chawe , ri' catu'ana jun utzilaj aj chac re ri Kanimajawal Jesucristo ; ma wa Utzilaj Tzij acojom y ri sakil c'utunic atakem e caya'w achuk'ab chwach ri Dios .
