62003016	Faith	Ri Jesucristo man xupokonaj tüj xuya-riʼ pa camic koma roj . Y riqʼuin riʼ xucʼut chikavüch que ncʼatzin nkacʼut riqʼuin ri nkabanun que nyekajoʼ ri chʼaka chic , y man nkapokonaj tüj nkaya-kiʼ pa camic coma ri hermanos , si ncʼatzin .
43013001	Grace	Y tok nobos yan ri kʼij richin ri nimakʼij quichin ri israelitas rubiniʼan pascua , ri Jesús retaman chic cʼa que nobos yan ri hora richin que rijaʼ ntel-e chereʼ chuvüch ri ruchʼulef y ntzolij chilaʼ chicaj riqʼuin ri Dios , ri Rutataʼ . Ri Jesús juis vi ye rujoʼon-pe conojel ri ye richin chic rijaʼ ri yecʼo chereʼ chuvüch ri ruchʼulef , y quiriʼ na cʼa ri nucʼut richin ri nbanun chupan ri kʼij riʼ , ri ruqʼuisbül kʼij .
58003017	Sin	¿ Achique ta cʼa vinük ri cuarenta junaʼ xpuʼu ru-castigo ri Dios cheque ? ¿ Man cheque tüj comi ri xemacun y ye camnük xecanaj can pa tzʼiran ruchʼulef ?
60001014	Recommendation	Ticʼutuʼ cʼa que rix ralcʼual chic ri Dios . Titakej cʼa ri rutzij . Man cʼa tibün ri nirayij rix , xa cachiʼel ri xibün tok cʼa man jun ivetaman .
45011032	Grace	Ri Dios nukʼalajrisaj cʼa que conojel vinük ye aj-maquiʼ roma nrajoʼ nusuj ri utzilüj rusipanic cheque .
66006006	Description	Y xinvacʼaxaj cʼa chukaʼ que cʼo jun ri nchʼo-pe apeʼ yecʼo-vi ri ye cajiʼ ri juis qʼuiy runakʼ tak quivüch , y nbij cʼa : Rajil jun kʼij samaj chin jun samjel rajil ri caʼiʼ libras trigo , y rajil chukaʼ jun kʼij samaj chin jun samjel rajil vakiʼ libras cebada . Jacʼa ri aceite olivo y ri ruyaʼal-uva man tinük .
59004010	Recommendation	Tichʼutinirsaj-ka-iviʼ chuvüch ri Ajaf , y rijaʼ nunimirsaj ikʼij .
44017031	Grace	Roma rijaʼ ruchaʼon jun kʼij richin tok nbün juzgar pa quiviʼ conojel vinük . Ruchaʼon chic cʼa Jun ri choj vi nbanun juzgar . Y ri Dios xukʼalajrisaj que ketzij que ri Jun riʼ nbanun juzgar , roma xbün chin que xbecʼastüj-pe chiquicojol ri caminakiʼ , xbij ri Pablo .
43019002	Description	Ja ri soldados xquipachʼuj jun kʼayis ri juis ruqʼuixal . Cachiʼel jun corona xquibün chin , y cʼateriʼ xquiyaʼ pa rujolon ri Jesús . Cʼateriʼ xquiyaʼ chukaʼ jun tziük morado chirij ri Jesús , cachiʼel vi ri nyequicusalaʼ ri reyes .
54005014	Recommendation	Roma cʼa riʼ ninbij cheque ri malcaniʼaʼ tak ixokiʼ ri cʼa ye acʼualaʼ na que quecʼuleʼ jun bey chic , que ncalaj cal , y que nkʼalajin ta que ja rijeʼ ri ye teʼej pa cacho . Richin que ri vinük ri nyeʼetzelan kichin man nyetiquer tüj nquibij jun tzij chikij .
43014011	Faith	Quinimaj cʼa que yin yincʼo riqʼuin ri Nataʼ y rijaʼ cʼo viqʼuin yin . Y si man ninimaj tüj roma ri ninbij chive , titzʼetaʼ cʼa ri nusamaj y quinimaj .
66020014	Violence	Y jariʼ tok man ncʼulachitüj tüj chic camic , nixta ncʼujeʼ chic chukaʼ ri lugar ri apeʼ nyeyac-vi ri caminakiʼ richin nban juzgar pa quiviʼ , roma xa nyeqʼuis chi caʼiʼ , ri camic y ri lugar . Nyebeqʼuis cʼa pa kʼakʼ . Y ja ri kʼakʼ ri rucaʼn camic , ri nbe ruvüch apu .
58009026	Description	Roma xa ta qʼuiy mul xusuj-riʼ , qʼuiy ta mul xucʼusaj pokonül y qʼuiy ta mul xcom . Rutzʼucuban ta pe tok xban ri ruchʼulef . Pero man quiriʼ tüj xbün . Rijaʼ xa jun bey xcom , richin ntel ri kamac . Xa cʼa chupan ri ruqʼuisbül tiempo richin ri ruchʼulef , tok xpuʼu y xcom .
44013018	Description	Y ri jubama cuarenta junaʼ ri xquicʼusaj chupan ri tzʼiran ruchʼulef , ri Dios xucochʼ ri quinojibül .
46011033	Recommendation	Roma cʼa riʼ hermanos , tivoyobelaʼ cʼa iviʼ tok nimol-iviʼ richin nibün ri vaʼin cʼuxlaʼanic richin ri rucamic ri Ajaf Jesucristo .
66006012	Violence	Tok ri Jesucristo ri cachiʼel Alaj Oveja xrelesaj ri vakiʼ ( sexto ) retal richin ri boton vuj , xintzʼet cʼa que xbün jun nimalüj cab-rakün . Y ri kʼij man nsakrisan tüj chic , xa xkʼekür cachiʼel jun pin tziük ri banun riqʼuin rusmal jun chico xak rij , ri tziük ri nucusüs tok cʼo bis . Y ri icʼ quicʼ-quicʼ ntzuʼun roma xcakür-ka .
58011035	Violence	Yecʼo chukaʼ ixokiʼ ri xquiyaʼ cánima riqʼuin ri Dios , romariʼ ri Dios xerucʼasoj-pe ri quicaminakiʼ . Yecʼo cʼa chʼaka chic vinük , roma ri quiyoʼon cánima riqʼuin ri Dios , romariʼ yecʼo xeyoʼon pa tak rupokonül . Pero man xquipokonaj tüj xeʼapon chuvüch ri camic , roma quetaman que nyequilaʼ jun cʼaslen más utz . Man xquiyaʼ tüj can ri Dios , richin xquitoʼ ta quiʼ chuvüch ri camic .
44016037	Violence	Pero ri Pablo xbij cʼa cheque ri jukʼat chic chajinelaʼ : Roj roj achiʼaʼ romanos . Pero ivir , ri jueces chanin yan xquitük kachʼayic chiquivüch ri vinük y man jani tüj quibanun tüj juzgar pa kaviʼ . Cʼateriʼ xojquitzʼapij can chereʼ pa cárcel . Y vocomi ncajoʼ que man ta jun ri nunaben que nkutel-e . Ri ka-ley man quiriʼ tüj nbij . Queʼibij cheque ri jueces , que ja rijeʼ ri quepuʼu chikelesasic , xbij ri Pablo cheque .
45013009	Recommendation	Ri ley riʼ nbij : Rix achiʼaʼ ri cʼo ivixjaylal , man roma cʼa ticanoj jun chic ixok . Y rix chukaʼ ixokiʼ ri cʼo ivachijilal , man ticanoj jun chic cʼa achi . Man quixcamsan cʼa . Man quixelekʼ . Man titzʼuc tzij chirij jun chic vinük . Man tirayij que ivichin ta rix ri ruchajin ri jun chic . Y cʼo chʼaka chic chukaʼ ri nbij ri ley ri nucʼut achique rurayibül ri Dios . Pero cʼo jun chic tzij ri nutzʼom ronojel reʼ . Y ri tzij riʼ nbij : Cachiʼel najo-ka-aviʼ rat , quiriʼ chukaʼ queʼajoʼ ri chʼaka chic .
62003003	Faith	Y roj ri koyoben ri kʼij riʼ , katzʼamon ruchʼajchʼojrisasic ri kacʼaslen . Roma ri Jesucristo chʼajchʼoj vi .
45007022	Faith	Ri vánima , jabel vi nquicot riqʼuin ri ru-ley ri Dios .
50004004	Recommendation	Chi jumul cʼa tiquicot ri ivánima riqʼuin ri Ajaf . Tiquicot cʼa ri ivánima chi jumul .
66001012	Description	Cʼateriʼ xinpiscolij-viʼ richin nintzʼet achique ri ntzijon-pe chuve . Y tok nupiscolin chic viʼ , xintzʼet cʼa siete candeleros ye banun riqʼuin kʼanapük .
58003018	Sin	¿ Achique ta cʼa vinük ri xa xban jurar cheque roma ri Dios que man nyeʼoc tüj chupan ri uxlanen ri nuyaʼ ? ¿ Man cheque tüj comi ri vinük ri xa man xetaken tüj tzij ?
43010008	Sin	Y ye qʼuiy cʼa ri xecʼujeʼ yan nabey que chinuvüch yin y xquibij que ye takon-pe roma ri Dios , pero xa man quiriʼ tüj , xa ye junan quiqʼuin ri elekʼomaʼ y ye junan quiqʼuin ri nyetzʼamon vinük pa tak bey richin cʼo nquelesaj can cheque . Matiox cʼa que man xetzeklebex tüj coma ri ovejas ri ye vichin yin .
60002018	Recommendation	Y rix samajelaʼ , tichʼutinirsaj cʼa iviʼ y titakej quitzij ri i-patrones . Y si juis jabel quinaʼoj iviqʼuin , titakej cʼa quitzij . Y si juis itzel quinaʼoj iviqʼuin , chukaʼ titakej cʼa quitzij .
44006013	Description	Y xequicʼuaj cʼa achiʼaʼ richin que nquitzʼuc tzij chirij ri Esteban , y ri achiʼaʼ riʼ nquibij cʼa : Ri jun achi reʼ man ntaneʼ tüj cʼa baʼ richin nbij itzel chirij ri lokʼolüj racho ri Dios y chirij ri ley ri xuyaʼ ri Dios richin ri Moisés .
47005018	Faith	Y ronojel cʼa reʼ , riqʼuin vi cʼa ri Dios xalüx-vi-pe . Rurayibül vi cʼa rijaʼ que roj junan ta kavüch riqʼuin . Pero richin que nbanatüj ri samaj riʼ , ri Dios xucusaj ri Cristo . Ri samaj cʼa ri xbün ri Cristo , nbün cʼa que ri vinük junan quivüch riqʼuin ri Dios . Y ri samaj ri ruyoʼon ri Dios cheke roj richin que nkabün , ja ri nkayaʼ rutzijol cheque ri vinük que cʼo jun rubanic rijaʼ que ri nquitakej rijaʼ junan ta quivüch nbün riqʼuin ri Dios .
59005010	Recommendation	Quixcochʼon cʼa . Cachiʼel xquibün ri achiʼaʼ ojer can , ri xerutük-pe ri Ajaf , xquikʼalajrisan ri rutzij , xquicochʼolaʼ ri pokonül . Y quiriʼ chukaʼ tibanaʼ rix hermanos .
44002021	Faith	Y conojel cʼa ri nyecʼutun que ja ri Ajaf ri ntoʼon quichin , nyecolotüj-vi . Jariʼ ri rutzʼiban can .
66007012	Faith	Y tok quibin chic que quiriʼ vi , xquibij cʼa : Ja ri rubiʼ ri ka-Dios cʼo pa nabey . Rijaʼ cʼo-vi rukʼij , y ja rijaʼ ri Rajaf ri etamabül . Ja chukaʼ rijaʼ ri cʼuluman que ncʼulun ri matioxinic . Rijaʼ cʼo-vi rukʼij , cʼo ruchukʼaʼ richin chi jumul . Ronojel vi ntiquer nbün . Quiriʼ cʼa , nquibij .
60003003	Recommendation	Y rix ixokiʼ ncʼatzin-vi nivek-iviʼ , pero man quiqʼuin tüj cosas ri ye banun riqʼuin oro , ni man riqʼuin tüj jabel tak tziük , ni man riqʼuin tüj ri ruchojmirsasic ri rusmal tak iviʼ .
55001008	Faith	Man caqʼuix cʼa nakʼalajrisaj ri rutzij ri Kajaf . Ni man caqʼuix chukaʼ nabij que avetaman nuvüch yin , roma yin yincʼo pa cárcel roma ri rubiʼ rijaʼ . Y man tapokonaj nacʼusaj pokonül roma ncatzijoj ri utzilüj tzij richin colonic . Xa tacochʼoʼ cʼa ronojel , riqʼuin ri uchukʼaʼ ri yoʼon chave roma ri Dios .
43017019	Description	Coma rijeʼ yin ninchʼür cʼa chukaʼ viʼ richin ri samaj , richin quiriʼ ta chukaʼ nquibün rijeʼ . Tiquichʼara-quiʼ y quecʼujeʼ chupan ri ketzij .
66003002	Recommendation	Roma cʼa riʼ , ninbij chive que tunaʼ ivüch y man tiyaʼ kʼij que nyeqʼuis chukaʼ ri cʼa utz na ri yecʼo pa tak icʼaslen . Pa ruqʼuexel riʼ xa tibanaʼ cheque que nyeqʼuiy , roma xa quitzʼamon chukaʼ quicamic ri caʼi-oxiʼ riʼ . Yin nintzʼet-vi cʼa que ri nojibül ri nyeʼibanalaʼ rix ri rixcʼo pa tinamit Sardis , man utz tüj . Man utz tüj vi chuvüch ri Dios .
66016004	Description	Y ri rox ángel xberuvoxij cʼa can ri rucʼuan chupan ri lük pa quiviʼ ri rakün tak yaʼ y pa quiviʼ ri apeʼ nyeʼalüx tak yaʼ . Y ri yaʼ reʼ xeʼoc cʼa quicʼ .
45005002	Faith	Roma xkatakej ri Jesucristo xkil ri utzilüj sipanic ri nspaj-pe ri Dios . Riqʼuin cʼa rijaʼ kayoʼon-vi kánima y ja rijaʼ chukaʼ nkucusan-apu riqʼuin ri Dios . Nkuquicot roma koyoben ri kʼij tok junan nkujcʼujeʼ riqʼuin ri Dios . Y rijaʼ cʼo rukʼij .
49005005	Sin	Y rix ivetaman chic que ri achiʼaʼ y ri ixokiʼ ri nquicanola-quiʼ richin nyemacun , man nyeʼapon tüj chilaʼ chicaj apeʼ ja ri Katataʼ Dios y ri Cristo ri ye Juez . Quiriʼ chukaʼ ri nyebanun ri chʼaka chic itzel y ri nyerayin-apu ri ruchajin jun chic , man nyeʼapon tüj chilaʼ chicaj . Ri nbe cʼa cánima chirij ri ruchajin jun chic , junan riqʼuin ri nquiyaʼ ta quikʼij dios ( tiox ) ri xa man ye ketzij dios tüj .
58011008	Faith	Ri Abraham xuyaʼ chukaʼ ránima riqʼuin ri Dios , romariʼ , tok xoyox roma ri Dios richin que nbe cʼa pa jun chic ruchʼulef ri nuspaj chin , rijaʼ xutakej tzij y xbe , stapeʼ ( aunque ) man retaman tüj achique ruchʼulef napon-vi .
49005018	Recommendation	Man quixkʼabür , roma ruyon itzel nucʼün-pe chive . Pa ruqʼuexel riʼ tiyaʼ kʼij chin ri Lokʼolüj Espíritu que nunojsaj ri ivánima .
61002002	Sin	Y ye qʼuiy cʼa ri nyetzekleben quichin roma ri rubanic cʼaslen ri quicʼuan . Stapeʼ ( Aunque ) ri jun rubanic cʼaslen riʼ xa man utzilüj cʼaslen tüj . Y romariʼ nyokʼotüj cʼa ri ketzij bey , roma ri yecʼo-apu iviqʼuin .
49002018	Faith	Ri Cristo xcom chuvüch ri cruz koma roj , romariʼ chikonojel nkutiquer nkujel-apu riqʼuin ri Katataʼ Dios , chi israelitas y man israelitas tüj . Jacʼa ri Lokʼolüj Espíritu ri ntoʼon kichin richin que junan kavüch nkujel-apu riqʼuin .
44021025	Recommendation	Y cheque ri xa man ye israelitas tüj ri quitaken chic , xkatük yan cʼa e vuj quiqʼuin pariʼ ri naʼoj ri cʼateriʼ nkatzijoj-ka . Xaxe cʼa xkachilabej cheque que man tiquicʼux tiʼij richin jun chico ri xcamsüs richin xsuj chin jun dios ri man ketzij tüj , que man tiquitij quicʼ , man tiquicʼux tiʼij ri cʼa cʼo na quicʼ rucʼuan , cachiʼel ri quichin ri chico ri xejikʼ , chukaʼ ri achiʼaʼ y ri ixokiʼ man tiquirayij-quiʼ chiquivüch richin nyemacun , xquibij chin .
44005003	Sin	Pero ri Pedro xbij chin ri Ananías : ¿ Achique cʼa roma tok xayaʼ kʼij que ri itzel-vinük xunojsaj ri avánima , richin que xatzʼuc tzij chuvüch ri Lokʼolüj Espíritu , y xacʼün can chʼaka chin ri rajil ri ulef ri xacʼayij ?
49004014	Recommendation	Y tok tzʼaküt chic cʼa ri kacʼaslen , man nkabün tüj chic cachiʼel nquibün ri acʼualaʼ que nyebe quereʼ nyebe calaʼ y man cʼayuf tüj richin nyechʼacatüj . Roj man xtikabün tüj chic quiriʼ , que nkayaʼ ta kʼij que nkujucʼuʼüx coma tijonic ri man ye ketzij tüj , y nkutzak ta pa quikʼaʼ ri ye listo vi chubanic richin nkujquichʼüc .
46006009	Sin	¿ Man ivetaman tüj cʼa que ri man choj tüj quicʼaslen xa man nyeʼichinan tüj quiqʼuin ri yecʼo pa rukʼaʼ ri Dios ? Man tichʼüc-ka-iviʼ . Ri vinük ri man ye cʼulan tüj y nquicanola-quiʼ richin nquibün quimac , man nyeʼichinan tüj quiqʼuin ri yecʼo pa rukʼaʼ ri Dios . Y quiriʼ chukaʼ nquicʼulachij ri nquiyaʼ quikʼij dios ( tiox ) ri xa man ye ketzij tüj , ri achiʼaʼ ri cʼo quixjaylal ri nquicanoj jun chic ixok , ri ixokiʼ ri cʼo cachijlal ri nquicanoj jun chic achi , y ri achiʼaʼ ri man nyequijoʼ tüj chic ixokiʼ y xa quiqʼuin chic achiʼaʼ nyecʼuje-vi , man nyeʼichinan tüj quiqʼuin ri yecʼo pa rukʼaʼ ri Dios .
58010025	Recommendation	Roma yecʼo ri man nquirayij tüj chic nyeʼapon iviqʼuin tok nimol-iviʼ pa rubiʼ ri Dios . Jacʼa rix man tibün quiriʼ . Xa ncʼatzin que nimol-iviʼ , richin nicukubalaʼ icʼuʼx chiʼivachibil iviʼ . Y jariʼ ri más ncʼatzin roma ivetaman que napon yan ri kʼij tok npuʼu jun bey chic ri Ajaf Jesucristo .
51003005	Sin	Romariʼ , man cʼa tibün ri itzel ri nirayij rix , ri xa richin ri ruchʼulef . Xa ticamsaj ri itzel tak rayinic riʼ . Ri achiʼaʼ y ri ixokiʼ man tiquicanola-quiʼ richin nyemacun . Man titzʼilobisaj-iviʼ pa tak mac . Man tiyaʼ kʼij chin ri itzel tak irayibül . Xa tiyaʼ can ri rayinic riʼ . Man tirayij chic que iviqʼuin ta rix cʼo ronojel ri nirayij . Roma ri quiriʼ itzel vi . Roma si nibün quiriʼ , nibün cachiʼel Dios chin .
52005008	Faith	Pero roj ri richin ri sük , roma kataken ri Jesucristo , tikanaʼ jabel ri achique nyekabanalaʼ . Tikayaʼ kánima riqʼuin ri Jesucristo , y nkujoʼon , richin man nkayaʼ kʼij chin ri itzel-vinük richin nkuruchʼüc . Cachiʼel nbün jun soldado , nucusaj jun chʼichʼ chu-rucʼuʼx , richin nuto-riʼ chuvüch ri enemigo . Kʼij-kʼij tikayaʼ kánima que xojcolotüj yan pe chupan ri kamac , richin man nkayaʼ kʼij chin ri itzel-vinük . Roj xa tikabanaʼ cʼa cachiʼel nbün ri soldado , nucusaj jun chʼichʼ pa rujolon richin man nuyaʼ tüj kʼij chin ri enemigo .
55001007	Grace	Y ri Espíritu ri ruyoʼon ri Dios cheke roj ri kataken chic rijaʼ , man nbün tüj cheke que nkaxbij-kiʼ . Xa nuyaʼ kuchukʼaʼ , y nbün cheke que nkujoʼon y man nkayaʼ tüj kʼij chin ri mac .
62002004	Sin	Pero si cʼo jun nbin : Yin vetaman ruvüch ri Dios , y xa man nbün tüj ri nbij ri Dios , man ketzij tüj ri nbij que retaman ruvüch ri Dios . Ri ketzij xa man cʼo tüj pa ránima ri vinük riʼ .
50002002	Faith	Romariʼ ninbij chive que junan ivüch tibanaʼ , y chi jumul quixjoʼon . Ronojel ri nibün , riqʼuin jun icʼuʼx tibanaʼ . Si quiriʼ nibün , nquiquicot cʼa ivoma .
43007030	Description	Y yecʼo cʼa ri xejoʼon que xquitzʼom tüj , pero man xquitzʼom tüj e roma ri hora richin ri Jesús man jani cʼa tapon .
54006018	Recommendation	Tabij cheque ri beyomaʼ que quequibanalaʼ qʼuiy utz , y ye beyomaʼ ta chubanic ri utz cheque ri chʼaka chic . Que man tiquiqʼueqʼuej nquiyaʼ cheque ri chʼaka ri ncʼatzin cheque . Xa tiquiyaʼ jabel .
43018030	Description	Y ri vinük ri ye ucʼuayon-apu richin ri Jesús chuvüch ri gobernador , xquibij chin : Si ta ri achi reʼ man ta banüy-chʼaʼoj , man ta xkapabaʼ chavüch richin nabün juzgar pariʼ , xquibij chin .
45014006	Faith	Roma ri hermanos cʼo kʼij nquichajij , quiriʼ nquibün richin que nquiyaʼ rukʼij ri Dios . Y quiriʼ chukaʼ ri hermanos ri man jun kʼij nquichajij , quiriʼ nquibün richin nquiyaʼ rukʼij ri Dios . Ri hermanos ri nquicʼux ronojel , quiriʼ nquibün richin que nquiyaʼ rukʼij ri Dios . Nkʼalajin que quiriʼ roma nquimatioxij chin ri Dios . Y quiriʼ chukaʼ nquibün ri hermanos ri man nquicʼux tüj ronojel . Quiriʼ nquibün richin nquiyaʼ rukʼij ri Dios . Y rijeʼ chukaʼ nyematioxin chin ri Dios .
45012012	Recommendation	Tiquicot ri ivánima roma ivoyoben ri utz ri nuyaʼ ri Dios . Ticochʼoʼ ri pokonül ri nicʼusaj . Chi jumul tibanaʼ orar .
44024023	Description	Y ri Félix xbij cʼa chin ri Capitán que tuchajij jabel ri Pablo , pero chukaʼ man xe titzʼapeʼ , xa tuyaʼ baʼ kʼij chin que ntel baʼ . Y man querukʼüt ri nyeʼapon riqʼuin richin cʼo utz ri nquibün chin o nyequitzʼetaʼ can .
46013007	Description	Ri nyekajoʼ ri chʼaka chic nbün cheke que ketaman nkacochʼ ronojel , nbün cheke que man chanin tüj nkanimaj que jun vinük cʼo ri man utz tüj ntajin chubanic . Chukaʼ nbün cheke que ketaman nkoyobej ronojel . Si ketzij que nyekajoʼ ri chʼaka chic , ronojel vi ketaman nyekacʼusaj .
47004013	Faith	Y roma kayoʼon kánima riqʼuin ri Dios , nkatzijoj ri achique kataken . Nkabün cachiʼel ri tzʼiban can chupan ri rutzij ri Dios : Nuyoʼon vánima y romariʼ ninyaʼ rutzijol . Quiriʼ nbij . Y quiriʼ chukaʼ nkabün roj , nkatzijoj ri achique kataken .
52005014	Recommendation	Chukaʼ , hermanos , nkabij chive que queʼipixabaj ri hermanos ri cʼo quikʼoral . Tibij cheque que quesamüj . Y ri hermanos ri xa caʼiʼ quicʼuʼx banun , ticukubalaʼ quicʼuʼx . Y ri man jani cʼo tüj cuchukʼaʼ jabel chupan ri quicʼaslen riqʼuin ri Jesucristo , man queʼiyaʼ can . Xa queʼitolaʼ . Y chukaʼ queʼicochʼolaʼ conojel .
66016010	Description	Ri voʼoʼ ( quinto ) ángel xberuvoxij cʼa can ri rucʼuan pa lük , pariʼ ri ruchʼacat ri nabey chico y ri ruchʼulef apeʼ nbün mandar rijaʼ , y xka-ka cʼa jun nimalüj kʼekuʼn pariʼ . Y roma cʼa ri kʼoxomül ri nyetajin nquicʼusaj ri vinük ri aj-ruchʼulef riʼ juis cʼayuf , romariʼ nquicachʼulaʼ cakʼ .
48006016	Grace	Rix cʼa ri nyixbiyin cachiʼel nbij ri tzij reʼ , ncʼujeʼ ta cʼa uxlanen pa tak ivánima . Y nijoyovüx cʼa chukaʼ ivüch roma ri Dios , rix ri ketzij israelitas , roma rix rutinamit vi ri Dios .
44018025	Faith	Y jabel vi rutijosic banun chupan ri rutzij ri Ajaf Jesús . Y riqʼuin cʼa ronojel ránima nutzijoj ri rutzij ri Ajaf Jesús cheque ri vinük . Jabel vi nyerutijoj pariʼ ri Jesús . Xa ja rijaʼ xaxe ri bautismo richin ri Juan Bautista y ri retaman ri Juan pariʼ ri Jesús , jariʼ ri retaman Apolos chukaʼ .
46010031	Recommendation	Roma cʼa riʼ yin ninbij chive que riqʼuin cʼa ronojel nibün tiyaʼ rukʼij ri Dios . Tok nyixvaʼ o achique na chic ri nibün , richin ta que ri Dios nucʼul rukʼij ivoma rix .
62002027	Recommendation	Jacʼa rix ja ri Lokʼolüj Espíritu cʼo pa tak ivánima , ri yoʼon chive roma ri Jesucristo . Y man ncʼatzin tüj cʼa que cʼo jun chic ntijon ivichin , roma ri Lokʼolüj Espíritu ntijon ivichin chin ronojel . Y ri nucʼut rijaʼ chivüch , ketzij . Man jun ri nucʼut ri man ta ketzij . Titakej cʼa ri nucʼut rijaʼ chivüch , y riqʼuin riʼ jun nibün riqʼuin ri Jesucristo .
59002026	Faith	Romariʼ roj ri kataken chic ri Dios , si xa man nkabün tüj ri utz , roj camnük y man jun ncʼatzin-vi ri nkabij que kataken . Roj cachiʼel jun chʼacul ri man cʼo tüj chic ránima riqʼuin .
44027035	Description	Y tok chʼovinük chic cʼa ka ri Pablo , rijaʼ xberucʼamaʼ cʼa pe jun ruvay , xumatioxij chin ri Dios chiriʼ chiquivüch conojel , xuvechʼ y xutzʼom cʼa rucʼuxic .
44015020	Sin	Ri cʼuluman cʼa nkabün , ja ri tikataka-e rubixic cheque chupan jun vuj , que man nyequicʼux ri xa man utz tüj richin ncʼuxtüj roma yoʼon chic chiquivüch dios ri xa man ye ketzij tüj , y ri achiʼaʼ y ri ixokiʼ man tiquicanola-quiʼ richin nyemacun , y man chukaʼ tiquicʼux tiʼij ri cʼo quicʼ rucʼuan , cachiʼel quichin ri chico ri xejikʼ , ni man cʼa chukaʼ tiquitij quicʼ , nkurubij-e chupan ri vuj , richin quetaman achique ri man cʼuluman tüj que nquibün , y achique ri man ncʼatzinej tüj que nquibün .
44023003	Sin	Pero ri Pablo chanin xbij-apu chin ri Ananías : ¡ Ri nbanun cʼa quereʼ chave rat ja ri Dios ! ¡ Rat jun achi ri xa caʼiʼ rupalüj ! Roma rat tzʼuyul cʼa pe chiriʼ richin nabün juzgar pa nuviʼ , y chukaʼ nacʼusaj pa nuviʼ ronojel ri ley ri xuyaʼ ri Dios richin ri Moisés nabij , ¿ pero achique cʼa roma tok rat nabün que quichʼay , y ri ley ri xuyaʼ ri Dios richin ri Moisés man quiriʼ tüj ri nbij ? xbij ri Pablo .
45008001	Description	Roj ri jun chic kabanun riqʼuin ri Jesucristo , ri Jun chaʼon-pe y takon-pe roma ri Dios , ri man roj ucʼuan tüj chic roma itzel tak rayibül , y xa ja ri Lokʼolüj Espíritu ri ucʼuayon kichin , vocomi man nka-ka tüj cʼa ri nimalüj castigo pa kaviʼ .
52005009	Grace	Tikachajij cʼa kiʼ , man tikayaʼ kʼij chin ri itzel-vinük richin nkuruchʼüc , roma ri Dios man nrajoʼ tüj que npuʼu ru-castigo pa kaviʼ . Xa rijaʼ nrajoʼ que nkatakej ri Kajaf Jesucristo richin nkucolotüj .
66020008	Violence	Y npuʼu cʼa jun bey chic chin nyeruchʼüc ri yecʼo pa ronojel ruchʼulef . Y ri vinük aj-Gog y aj-Magog reʼ , nyeruchʼüc-vi . Nyerumol cʼa e richin ri oyoval . Y nyevuchʼuban can . Xa ye cachiʼel ri sanayiʼ ri cʼo chuchiʼ ri mar .
46006011	Grace	Y tok rubanun can , rix cʼayuf ri cʼaslen ri xicʼuaj y yecʼo chive rix ri xebanun mac ri xinbij yan ka . Jacʼa ri vocomi chʼajchʼoj chic ri ivánima , rix richin chic ri Dios , y man jun chic imac ri nkʼalajin chuvüch rijaʼ . Quiriʼ ri favor ri xicʼul roma ri Ajaf Jesús y ri Lokʼolüj Espíritu richin ri ka-Dios .
55001012	Faith	Y romariʼ nintij ri pokonül reʼ . Pero man nquiqʼuix tüj . Roma vetaman-vi ri achique nutaken y nuyoʼon vánima riqʼuin rijaʼ que nuchajij ri vánima ri nujachon pa rukʼaʼ . Y vetaman chukaʼ que nchajij-apu , cʼa tok napon ri kʼij tok npuʼu chic jun bey rijaʼ .
49006018	Faith	Y tibanaʼ cʼa orar , chi jumul . Y tok rix nibün orar , tiyaʼ kʼij chin ri Lokʼolüj Espíritu que nuyaʼ pa tak ivánima achique ri nimatioxij y nicʼutuj chin ri Dios . Ticʼutuj cʼa chin ri Dios ronojel ri ncʼatzin y ronojel cʼa ruvüch oración tibanaʼ . Man timalij ri oración , xa titijaʼ ikʼij nibün orar chi jumul . Y riqʼuin cʼa ronojel ivánima ticʼutuj favor chin ri Dios pa quiviʼ conojel ri hermanos .
52001001	Grace	Yin Pablo ye vachibilan ri hermanos Silvano y ri Timoteo , nintzʼibaj cʼa e ri carta reʼ chive rix hermanos ri rix aj-Tesalónica , ri nimol-iviʼ pa rubiʼ ri Dios . Rix ri jun ibanun riqʼuin ri Katataʼ Dios y ri Ajaf Jesucristo . Y ja ta cʼa ri utzilüj sipanic ri nspaj-pe ri Dios y ri uxlanen ri petenük riqʼuin ri Katataʼ Dios y ri Ajaf Jesucristo ncʼujeʼ pa tak ivánima chiʼivonojel .
50004005	Faith	Ri icʼaslen utzilüj cʼo ta utz nucʼut chiquivüch conojel ri vinük . Ri Ajaf man nqʼuiyilüj tüj chic ri ru-tiempo chin nobos chic .
46011026	Faith	Romariʼ tok roj nkacʼux cʼa ri caxlan-vüy y nkatij chukaʼ ri ruyaʼal-uva , ja vi cʼa ri rucamic ri Ajaf ri nkakʼalajrisaj , y quiriʼ nkabün-apu , cʼa tok napon ri kʼij que npuʼu jun bey chic rijaʼ .
59005015	Faith	Y si riqʼuin ronojel cánima nquibün orar , ri yavaʼ ncʼachoj . Ri Ajaf nucʼachojrisaj . Y si cʼo mac rubanun ri yavaʼ riʼ , man xe tüj cʼa ncʼachoj , xa ncuyutüj chukaʼ ri rumac .
55001003	Faith	Yin chi jumul ninbün orar avoma . Chi pakʼij chi chakʼaʼ ninbün orar . Y chukaʼ ninmatioxij cʼa chin ri Dios avoma rat . Yin ninmatioxij cʼa chin ri Dios ri ninsamajij riqʼuin jun chʼajchʼojilüj vánima , cachiʼel xquibün ri kaxquin-kamamaʼ can roj israelitas , ri ojer can tiempo .
66006016	Description	Y conojel cʼa ri vinük reʼ nquibij cʼa : Nyetzak ta pe ri juyuʼ y abüj chikij y nkujquivevaj chuvüch la tzʼuyul pa lokʼolüj ruchʼacat . Y nkujquivevaj chuvüch ri castigo ri nuyaʼ ri Jesucristo ri cachiʼel Alaj Oveja .
66002017	Description	Roma cʼa riʼ , achique ri cʼo ruxiquin richin nracʼaxaj , tracʼaxaj cʼa ri nbij ri Lokʼolüj Espíritu cheque ri siete molaj ri ye quitaken vichin . Roma achique cʼa ri nchʼacon , ninyaʼ cʼa ri vüy ri rubiniʼan maná chin , vüy ri yacül can . Y chukaʼ ninjüch cʼa jun vit sük abüj chin , ri apeʼ tzʼiban-e jun cʼacʼaʼ biʼaj . Y ri cʼacʼaʼ biʼaj reʼ , xaxe cʼa ri ncʼulun richin ri nyeʼetaman .
61002003	Sin	Y ri vinük riʼ roma ri rayinic chirij tumin , nquibij cʼa que richin vi ri Dios ri tijonic ri nquiyaʼ . Y xa man quiriʼ tüj . Xaxe richin nquelesaj-e tumin chive . Y ri vinük cʼa ri nyebanun quereʼ , xa yecʼo chic cʼa que nyeqʼuis , roma ojer-ojer riʼ rubin can ri Dios que nuyaʼ castigo pa quiviʼ . Castigo ri npuʼu-vi .
53002011	Sin	Romariʼ ri Dios nuyaʼ kʼij que nyechʼacatüj y que nquinimaj ri man ketzij tüj .
45002024	Sin	¿ Man ketzij tüj comi ri nbij chupan ri rutzij ri Dios ri tzʼiban can ? Tok nbij : Ri vinük ri man ye israelitas tüj nquiyokʼ rubiʼ ri Dios tok nquitzʼet ri nyixbanun rix . Quiriʼ ri tzʼiban can .
55003008	Sin	Y cachiʼel xquibün ri aj-itzaʼ quibiniʼan Janes y Jambres ri ojer can , que xquetzelaj ri xbij ri Moisés , quiriʼ vi chukaʼ ri nquibün ri achiʼaʼ ri nyeʼapon pa tak cacho ri ixokiʼ , nquetzelaj ri ketzij . Xaxe ri itzel nquinuc . Nquibij que quitaken chic ri Dios , y xa man ketzij tüj .
66003019	Recommendation	Y yin ninbij cʼa ri achique quibanun y nyenyaʼ chukaʼ pa cʼayuf ri nyenjoʼ . Romariʼ rix riqʼuin cʼa ronojel ivánima titzolij chic pe icʼuʼx viqʼuin .
45005001	Faith	Man jun vi cʼa kamac nkʼalajin chuvüch ri Dios roma kataken ri Kajaf Jesucristo . Y matiox cʼa chin ri Jesucristo roma tok junan chic kavüch riqʼuin ri Dios .
54004016	Recommendation	Tachajij cʼa jabel ri acʼaslen chuvüch ri Dios y quiriʼ chukaʼ tabanaʼ riqʼuin ri tijonic ri nayaʼ cheque ri hermanos . Y man tayaʼ can rubanic , richin quiriʼ nacol-aviʼ rat y nyeʼacol chukaʼ ri nyeʼatijoj .
44026011	Violence	Y qʼuiy mul ri xinyaʼ pokonül cheque , richin quiriʼ nquiyokʼ ta can ri rutzij ri Jesús . Quiriʼ xinbanalaʼ cheque pa tak jay apeʼ ntzijos-vi ri rutzij ri Dios . Y juis cʼa voyoval catajnük chiriʼ . Romariʼ hasta xinbe pa tak tinamit quichin chʼaka chic ruchʼulef chiquicanoxic ri quitaken ri Jesús , richin que xenyaʼ pa pokonül .
48005019	Sin	Y chanin vi cʼa nkʼalajin ri vinük ri nbanun ri nurayij rijaʼ , roma ri nbanun ruyon cachiʼel reʼ : Ri vinük ri ye cʼulan y ri man ye cʼulan tüj nquicanola-quiʼ richin nyemacun . Juis vi itzel nquibün y man jun quiqʼuix tok nyequibanalaʼ .
46003007	Grace	Romariʼ ja ri Dios ri cʼo rakalen , roma ja rijaʼ ri xbanun que xqʼuiy ri rutzij pa tak ivánima , yin xaxe xintic ri rutzij pa tak ivánima y man jun chic xinbün . Y quiriʼ chukaʼ ri hermano ri xsamajin ri tzij riʼ , xaxe cʼa chukaʼ riʼ xbün .
46001007	Faith	Y riqʼuin cʼa ri ivilon-pe ri utzilüj tak sipanic ri nuyaʼ ri Cristo chin nibün ri rusamaj rijaʼ , ronojel cʼa cʼo chic iviqʼuin , xa xe chic cʼa ivoyoben ri kʼij tok ri Kajaf Jesucristo npuʼu jun bey chic .
66014002	Description	Y jariʼ tok xinvacʼaxaj que cʼo jun bix ri nban-pe chicaj , y ri rubanic , cachiʼel cʼa tok juis nyejinin qʼuiy rakün-yaʼ , o cachiʼel tok nvulul jun nimalüj trueno , o cachiʼel tok navacʼaxaj que nyekʼojomüx juis qʼuiy kʼojon ri nbix arpa cheque .
44010043	Faith	Ojer cʼa ri bitajnük can coma ri xekʼalajrisan ri rutzij ri Dios , que conojel cʼa ri nyetaken richin ri Jesús , ncuyutüj quimac . Quiriʼ ri quibin can pariʼ ri Jesús ri achiʼaʼ ri xekʼalajrisan ri rutzij ri Dios ojer can tiempo .
45002007	Faith	Si nkucochʼon y chi jumul nkacʼuaj jun cʼaslen utz , ri Dios nuyaʼ ri cʼaslen man nqʼuis tüj cheke . Jariʼ ri nuyaʼ ri Dios cheke roj ri cʼo rayibül kiqʼuin richin nkubecʼujeʼ chilaʼ chicaj chi jumul , ri apeʼ cʼo sük ruyon y chiriʼ chukaʼ nnimirsüs-vi kakʼij .
66001004	Grace	Y yin Juan nintzʼibaj cʼa e ri vuj reʼ chive que rix siete molaj hermanos ri rixcʼo chiriʼ pa ruchʼulef rubiniʼan Asia , y ticʼuluʼ cʼa ri utzilüj sipanic ri nspaj-pe ri Dios y ri uxlanen ri nuyaʼ ri Dios , ri cʼo-pe pa rutzʼuquic , cʼo ri vocomi y ncʼujeʼ ri nbe-apu chukaʼ . Y ticʼuluʼ ri uxlanen y ri utzilüj sipanic ri nyequispaj-pe ri siete utzilüj tak espíritu ri yecʼo-apu chuvüch ri Dios ri tzʼuyul pa lokʼolüj ruchʼacat .
44019004	Faith	Y ri Pablo xbij cheque : Ri bautismo ri xbün ri Juan , retal que ri vinük xtzolin-pe quicʼuʼx riqʼuin ri Dios . Pero xbij cʼa chukaʼ que cʼo Jun ri npuʼu , y jariʼ ri tiquitakej . Y riʼ ja ri Jesús , roma ja rijaʼ ri Jun chaʼon-pe y takon-pe roma ri Dios , xbij ri Pablo .
61002009	Violence	Ri Ajaf Dios xa retaman nyerucol ri ye ucʼuayon jun cʼaslen ri cachiʼel nrajoʼ rijaʼ . Tok xa yecʼo pa jun pokonül richin nyetijox , rijaʼ nyerucol . Jacʼa ri vinük ri man quicʼuan tüj jun chojmilüj cʼaslen , ri Ajaf xa nyeruyüc-apu richin ri kʼij tok nbün juzgar pa quiviʼ .
58011016	Grace	Pero coyoben jun ruchʼulef más utz , ja chilaʼ chicaj , y romariʼ ri Dios man nqʼuix tüj nbij que ja rijaʼ ri qui-Dios , roma rubanun cʼojlen ri quitinamit .
54004007	Recommendation	Man queʼacʼul tzij ri xa man riqʼuin tüj ri Dios ye petenük-vi , ri xa vinük ye tzʼucuyun-pe , xa tzij quichin ri man jun quinaʼoj . Rat xa tatijaʼ akʼij que nacʼuaj jun cʼaslen utz chuvüch ri Dios .
66020009	Violence	Xejoteʼ na vi e pa tinamit ri juis nrajoʼ ri Dios y ri apeʼ yecʼo-vi ri yecʼo-vi pa rukʼaʼ rijaʼ . Ri vinük cʼa ri ye ruyacon-e ri itzel-vinük , quinojsan cʼa e ruvüch ri ruchʼulef y choj xbequisutij quij ri apeʼ yecʼo-vi ri yecʼo-vi pa rukʼaʼ ri Dios y ri tinamit . Pero ri Dios xbün que xbetzak-pe kʼakʼ pa quiviʼ , y xeruqʼuis kʼakʼ .
44010048	Description	Y ri Pedro xbij cʼa que queban bautizar ri Cornelio y conojel ri quimolon-quiʼ riqʼuin . Y pa rubiʼ cʼa ri Ajaf Jesús queban bautizar . Y ri hermanos ri xeban bautizar , xquicʼutuj cʼa chin ri Pedro que ticʼuje-ka caʼi-oxiʼ kʼij quiqʼuin .
45002019	Grace	Y rix ninuc que nyixtiquer nicʼut quibey ri ye moyiʼ , nicʼut ri sük chiquivüch ri yecʼo pa kʼekuʼn ,
62002025	Grace	Y ri Jesucristo cʼo-vi ri rusujun can cheke . Ri rusujun cʼa can rijaʼ , ja ri cʼaslen ri man nqʼuis tüj .
59003017	Description	Pero si ja ri etamabül ri petenük chilaʼ chicaj riqʼuin ri Dios ri cʼo iviqʼuin , nbün cʼa chive que nicʼuaj jun cʼaslen chʼajchʼoj , que man nibün tüj oyoval , utz nibün quiqʼuin conojel , nivacʼaxaj jabel ri achique ncajoʼ ri vinük chive , y que nijoyovaj quivüch conojel . Nibün cʼa ronojel ri utz , man caʼiʼ tüj icʼuʼx , ni man caʼiʼ tüj ipalüj chukaʼ .
43003035	Faith	Y ri Tataʼaj juis vi cʼa nrajoʼ ri Rucʼajol , y pa rukʼaʼ rijaʼ xujüch-vi ronojel .
61003009	Grace	Ri Ajaf Dios xa npuʼu yan . Y man rumestan tüj , cachiʼel ri nquinuc ri chʼaka , que juis qʼuiy yan tiempo tibe y man jun rutzijol richin npuʼu . Man quiriʼ tüj . Rijaʼ xa cʼa nim na ri ránima kiqʼuin , y man nrajoʼ tüj cʼa que cʼo ta jun ri ncom chupan ri rumac . Y romariʼ xa cʼa ruyoʼon na kʼij cheke richin ntzolij-pe kacʼuʼx riqʼuin ri Dios .
46007007	Grace	Yin ninbij que galán ta utz , que conojel ye cachiʼel ta yin , que nquicochʼ man ta nyecʼuleʼ . Pero chikajujunal man junan tüj ri ruspan-pe ri Dios cheke , y romariʼ jun vi ri jun y jun vi chic ri jun .
46014001	Recommendation	Ri más ncʼatzinej ja tikatzeklebej cʼa ri rubeyal ri nyekajoʼ ri chʼaka chic . Y tikarayij chukaʼ riqʼuin ronojel kánima ri nyeruyaʼ ri Lokʼolüj Espíritu cheke . Y juis ta jabel que nkarayij que ri Lokʼolüj Espíritu nuyaʼ ta kʼij cheke que nkakʼalajrisaj ri nbix cheke roma ri Dios .
47004006	Grace	Pa rutzʼuquic , ri Dios xbij que ticʼujeʼ cʼa sük pa kʼekuʼn , y ja chukaʼ rijaʼ ri nuyaʼ pa sük pa tak cánima , richin que roj tikayaʼ pa sük , y tikakʼalajrisaj cʼa cheque ri vinük ri rukʼij ri Dios , ri ntzʼetetüj-vi riqʼuin ri Jesucristo .
44018024	Description	Y chiriʼ pa tinamit Éfeso ri tiempo riʼ , xapon cʼa jun achi israelita rubiniʼan Apolos , jun achi aj pa tinamit Alejandría . Y jabel cʼa retaman ri rutzij ri Dios ri tzʼiban can , y jabel chukaʼ retaman nchʼo chiquivüch ri vinük , romariʼ jabel rubixic nbün chin .
58013012	Grace	Y romariʼ ri Jesús ncʼatzinej que quiriʼ ri xucʼulachij . Rijaʼ xucʼuʼüx-vi cʼa chuchiʼ e ri tinamit , xapon chupan ri rupokonül y xcom . Xbiyin-vi ri ruquiqʼuel koma roj vinük , richin que xuchʼajchʼojrisaj ri kánima .
56002015	Recommendation	Queʼatijoj cʼa ri chʼaka chic chin ronojel reʼ . Tabij cheque ri utz quicʼaslen quicʼuan , que man tiquiyaʼ can . Y ri itzel quicʼaslen , tabij cheque que tiquiyaʼ can ri itzel cʼaslen riʼ . Man taxbij-aviʼ nabün quiriʼ , roma ja ri Dios yoʼon ri samaj reʼ chave . Ncʼatzinej cʼa que ncatquitakej .
62004009	Grace	Y ri Dios xucʼut chikavüch que njoʼon , roma xutük-pe ri Rucʼajol chuvüch ri ruchʼulef . Y rijaʼ xe ri jun Rucʼajol cʼo . Pero ri Dios xutük-pe richin xuyaʼ ri cʼacʼaʼ cʼaslen cheke .
43017024	Grace	Nataʼ Dios , yin ninjoʼ cʼa que conojel ri ye ayoʼon chuve nyebecʼujeʼ ta cʼa viqʼuin chilaʼ chicaj , richin que xtiquitzʼet ta cʼa ri nukʼij ri ayoʼon , roma xinajoʼ yan tok cʼa man jani cʼo ta ri ruchʼulef chiriʼ .
45003016	Sin	Yecʼo ri nquiyalaʼ can bis y kʼoxon ri apeʼ nyecʼo-vi .
58004014	Faith	Roj cʼo cʼa jun Kanimalüj Sacerdote xapon chilaʼ chicaj , y riʼ ja ri Jesús ri Rucʼajol ri Dios . Roma cʼa riʼ man tikayaʼ can rukʼalajrisasic que kataken .
61001017	Grace	Y xkatzʼet cʼa ri rukʼij ri yoʼon roma ri Dios , ri Rutataʼ . Y xkacʼaxaj cʼa chukaʼ ri xbix roma ri nimalüj Dios ri xa cʼo rukʼij . Rijaʼ xbij : Jareʼ ri Nucʼajol y juis ninjoʼ y nuyoʼon chukaʼ vánima riqʼuin , xbij .
46012011	Description	Y ronojel riʼ xa rusipanic cʼa jun , rusipanic ri Lokʼolüj Espíritu . Rijaʼ nuyaʼ cʼa cheke chikajujunal que cʼo sipanic que cʼo jun samaj ri nkutiquer nkabün , y man xa achique na ta sipanic nuyaʼ cheke , xa ruchaʼon-vi cʼa jabel ri achique cʼuluman que nkabün .
66008012	Description	Y ri rucaj ángel xuxubaj cʼa ri ru-trompeta , y jubama nicʼaj chin ri kʼij , jubama nicʼaj chin ri icʼ y jubama nicʼaj chukaʼ cheque ri chʼumilaʼ , xemoyomoʼ . Man xetzuʼun tüj chic cʼa jabel . Y xbün cʼa que chin ronojel kʼij , jubama nicʼaj ri man xtzuʼun tüj chic ri kʼij . Y quiriʼ cʼa chukaʼ xcʼulachij ri akʼaʼ . Jubama nicʼaj chukaʼ ri man xetzuʼun tüj chic ri icʼ y ri chʼumilaʼ .
44018017	Violence	Jariʼ tok ri vinük xquitzʼom ri Sóstenes chuvüch ri Galión ri gobernador , y xquichʼey . Ri Sóstenes cʼa reʼ jun ri ucʼuey quichin ri vinük chiriʼ chupan ri jay apeʼ ntzijos-vi ri rutzij ri Dios . Pero ri Galión xbün que man xutzʼet tüj ri xbanatüj .
43010039	Violence	Juis cʼa xcajoʼ ri achiʼaʼ riʼ que xquitzʼom ta e ri Jesús , pero xa man xetiquer tüj jun bey chic , roma xa xbe chiquivüch .
47004016	Faith	Jariʼ ri nbanun cheke roj que man jun bey nkamalij tüj kiʼ chubanic ri samaj , stapeʼ ( aunque ) , ta cʼo pokonül . Ri chʼaculaj ri kacʼuan roj nuna-vi juis , roma nkanaʼ ntajin nqʼuis-ka . Jacʼa ri espíritu kichin roj , man quiriʼ tüj . Roma ri espíritu cʼo kiqʼuin pa ruqʼuexel que nqʼuis ta ka ruchukʼaʼ , xa kʼij-kʼij más ruchukʼaʼ ncʼuje-pe .
43012003	Description	Xpuʼu ri María ri ruchʼak ri Marta y ranaʼ ri Lázaro , xberucʼamaʼ cʼa pe jun libra jubulüj akʼon rubiniʼan nardo , jun jubulüj akʼon ri juis jotol rajil . Y jareʼ ri xuyaʼ chirij rakün ri Jesús y xerusulaʼ can riqʼuin ri rusmal tak ruviʼ rijaʼ . Y ri jay riʼ xnoj cʼa riqʼuin ri rujubulil ri akʼon riʼ .
58011009	Faith	Ruyoʼon-vi ránima riqʼuin ri Dios , y romariʼ xcʼujeʼ chupan ri ruchʼulef riʼ , ri sujun chin roma ri Dios , stapeʼ ( aunque ) ri ruchʼulef riʼ xa pa quikʼaʼ chʼaka chic vinük cʼo-vi . Y romariʼ xa pa carpa xcʼuje-vi . Quiriʼ chukaʼ xquibün ri Isaac ri rucʼajol y ri Jacob ri rumam . Roma cheque rijeʼ chukaʼ sujun ri ruchʼulef riʼ .
50003017	Recommendation	Hermanos , tibanaʼ cʼa ri cachiʼel nitzʼet viqʼuin yin , y tibanaʼ ri nitzʼetaʼ quiqʼuin ri chʼaka chic , ri nquibün chukaʼ ri cachiʼel ninbün yin y ri ye vachibil .
48006002	Recommendation	Y si cʼo cʼa nkacʼulachilaʼ , y nkanaʼ que cachiʼel jun akaʼn ri cʼo chikij , tikatolaʼ cʼa kiʼ chucʼuaxic ri akaʼn reʼ . Y riqʼuin riʼ , nkabün-vi cʼa ri nbij ri ley richin ri Cristo .
59002024	Faith	Nkʼalajin cʼa que richin que man jun kamac nkʼalajin chuvüch ri Dios , ncʼatzinej nkabün ri nrajoʼ rijaʼ , y man xe tüj nkabij que kataken .
45009014	Faith	Y man tinuc que man choj tüj ri xbün ri Dios que ja ri Jacob ri xuchaʼ y man ja tüj ri Esaú .
45014001	Recommendation	Ri hermanos ri ncajoʼ nquibün jun kiqʼuin , ncʼatzinej que nyekacʼul , y stapeʼ ( aunque ) ri hermanos riʼ man ta nquiyaʼ cánima riqʼuin ri Cristo . Pero man quekacʼul xaxe chin nkabün oyoval quiqʼuin roma ri quinojibül .
66012007	Violence	Y chilaʼ chicaj xbanatüj cʼa jun oyoval . Ri nimalüj ángel Miguel ri rucʼuan ri chʼaka chic ángeles , ye rachibilan ri ru-ángeles , xquibün oyoval riqʼuin ri itzel dragón cük rij y ri ye itzel tak ru-espíritus rijaʼ .
49004026	Recommendation	Tok cʼo nbanun chive que nyixoyovür , man quixmacun . Y man tiyaʼ kʼij que cʼa cʼo na ivoyoval tok ntzak-ka ri kʼij . Ncʼatzin que nichojmirsaj chanin .
60003009	Recommendation	Y tok nban jun itzel chive , man cʼa tibün ruqʼuexel . Y tok nbix tzij ri juis ye pokonül chive , man cʼa chukaʼ tibij jun chic tzij quiriʼ rix richin nibün ruqʼuexel chin . Man tibün quiriʼ , xa ticʼutuj chin ri Dios que tutoʼ ri vinük riʼ . Roma ri Dios rix royon richin nibün ri utz , y nrajoʼ cʼa chukaʼ que rix nicʼul ri utz .
43008029	Grace	Ri Nataʼ ri takayon-pe vichin , cʼo viqʼuin . Man cʼa nquiruyaʼ tüj can nuyon , roma yin ninbün-vi ri nkaʼ chuvüch , xbij ri Jesús .
49006014	Recommendation	Y richin cʼa que man quixtzak pa rukʼaʼ , tibanaʼ cachiʼel nbün jun soldado . Rijaʼ nubützʼ rupan pa chʼichʼ richin nbe pan oyoval . Y rix richin nibün oyoval riqʼuin ri itzel-vinük , ja ri ketzij ri ticusaj . Jun soldado chukaʼ nucusaj jun chʼichʼ chuvüch-rucʼuʼx richin nuto-riʼ chuvüch ri enemigo . Y rix richin nito-iviʼ chuvüch ri itzel-vinük , ja ri cʼaslen choj ri ticusaj .
66001020	Description	Ri siete cachiʼel chʼumilaʼ ri xatzʼet pa vajquikʼaʼ ( nu-mano derecha ) y ri siete candeleros ri ye banun riqʼuin kʼanapük , cʼo-vi cʼa ri nyeʼel chi tzij . Ri siete cachiʼel chʼumilaʼ ri ye nucʼuan pa vajquikʼaʼ ( nu-mano derecha ) , ja ri siete nusamajelaʼ ri yecʼo pa quiviʼ ri siete molaj ri ye takeyon vichin . Jacʼa ri siete candeleros ri ye banun riqʼuin kʼanapük , ja rijeʼ ri ye siete molaj ri ye takeyon vichin .
58002009	Grace	Y ketaman chukaʼ que ri Jesús manak más rukʼij xban chin que chiquivüch ri ángeles . Pero xaxe caʼi-oxiʼ kʼij ri xban quiriʼ chin , y vocomi yoʼon chic nimalüj rukʼij . Y riʼ roma ri xutij pokonül y chukaʼ roma ri xcom . Ri Dios xojrujoʼ , romariʼ xrajoʼ que ri Jesús xcom koma konojel .
50002013	Grace	Ri Dios nsamüj pa tak ivánima , y nuyaʼ ri rayibül chive que nibün ri nkaʼ chuvüch rijaʼ . Y chukaʼ nuyaʼ ivuchukʼaʼ richin nyixtiquer nibün .
43015011	Grace	Y ronojel cʼa ri nubin chic chive , richin cʼa que ticʼujeʼ quicot pa tak ivánima , cachiʼel ri quicot ri cʼo viqʼuin yin . Y tzʼaküt ta cʼa chukaʼ ri quicot ncʼujeʼ pan ivánima .
54001001	Description	Yin Pablo , jun ru-apóstol ri Jesucristo . Quiriʼ xbij ri Dios Kacolonel y quiriʼ chukaʼ xbij ri Kajaf Jesucristo . Y roma cʼa ri Ajaf Jesucristo , koyoben ri kʼij tok nkube chilaʼ chicaj riqʼuin rijaʼ .
54002009	Recommendation	Y quiriʼ cʼa chukaʼ ri ixokiʼ , quequicusaj cʼa quitziek ri más choj oc . Nquinuc ta jabel ri achique nyequibün y ja ta chukaʼ ri más cʼuluman ri nquibün . Man ta nquibanala-e juis ruchojmil ri rusmal quiviʼ xaxe richin que quetzʼet coma ri vinük . Tok nquivek-e-quiʼ man quequicusalaʼ cosas ri ye banun riqʼuin qʼuiy oro , o juis nyequicusalaʼ ta chukaʼ ri abüj ri nbix perla cheque , y chukaʼ man juis tüj quequicusala-e jabel tak tziük ri jotol cajil richin que quetzʼet coma ri vinük .
43002015	Violence	Ri Jesús , xe cʼa xerutzʼet , xbün cʼa jun ruchʼaybül riqʼuin coloʼ y xerokotaj-pe conojel . Xerokotaj cʼa pe cachibilan ri qui-ovejas y ri quivacx chiriʼ chuvüch racho ri Dios . Y cheque ri qʼuexoy-ruvüch tumin , xucʼakalaʼ cʼa can ri qui-tumin chiquivüch y xerutecamayilaʼ can ri qui-mesas .
49002010	Grace	Roma xaxe ri Dios ri nyoʼon jun cʼacʼaʼ kacʼaslen roma xkatakej ri Jesucristo , ri Jun chaʼon-pe y takon-pe roma ri Dios . Y jariʼ nuyaʼ richin que nkacʼuaj jun cʼaslen utz . Jariʼ ri runucun-pe pa kaviʼ que nkabün .
60004012	Recommendation	Hermanos ri juis nyixinjoʼ , man nyesatz tüj icʼuʼx nitzʼet ta rix tok nyixapon pa jun pokonül y ninaʼ que xa pa jun kʼakʼ richin nyixtijox rixcʼo-vi . Roma riqʼuin baʼ ri nyixtijox riʼ petenük riqʼuin ri Dios richin nkʼalajin si ketzij que iyoʼon ivánima riqʼuin . Y man ja tüj cʼa rix ri nabey nyixcʼulachin quereʼ .
66019007	Recommendation	Titzeʼen cʼa kavüch y tinoj ri kánima riqʼuin quicot , y tikayaʼ rukʼij ri Dios . Roma xka-pe yan cʼa ri kʼij richin nbanatüj ri nimalüj cʼulubic richin ri Jesucristo ri Jun cachiʼel Alaj Oveja . Y ri xtün ruchojmirsan chic riʼ richin ri rucʼulubic .
49006017	Recommendation	Ri soldado nucusaj chukaʼ jun chʼichʼ richin nutoʼ ri rujolon chuvüch ri enemigo . Y rix richin que man jun nicʼulachij chuvüch ri itzel-vinük , ticusaj cʼa ri icolonic . Ri soldado nucʼuaj rumachet richin nucamsaj ri enemigo . Y rix richin que quiriʼ nibün chin ri itzel-vinük , ticusaj cʼa ri nuyaʼ pan ikʼaʼ ri Lokʼolüj Espíritu . Y ri nuyaʼ pan ikʼaʼ ri Lokʼolüj Espíritu ja ri rutzij ri Dios .
44007024	Violence	Y xutzʼet cʼa que jun aj-Egipto juis cʼa nchapon chin jun israelita , ruvinak rijaʼ . Y richin nutoʼ ri ruvinak riʼ y nutzolij ruqʼuexel chin , xucamsaj ri achi riʼ , ri juis nchapon .
53003013	Recommendation	Hermanos , man nyixcos chubanic ri utz .
46016013	Faith	Hermanos , tichajij cʼa ri icʼaslen y tiyaʼ chukaʼ ivánima riqʼuin ri Dios . Rix man titzolij-iviʼ chivij , xa tibanaʼ cʼa cachiʼel nquibün ri achiʼaʼ pa tak oyoval , pero rix ticusaj ri uchukʼaʼ ri ruyoʼon ri Dios chive .
44007043	Sin	Pa ruqʼuexel que quiriʼ ta xibün , xa xeʼitelelaʼ ruvachbül ri racho ri dios Moloc , ri ruvachbül ri chʼumil , ri i-dios rubiniʼan Renfán . Y ja vachbül riʼ ri xeʼibanalaʼ rix , richin xiyaʼ quikʼij . Roma cʼa riʼ yin , xbij ri Dios , ninbün chive que nyixbecʼujeʼ cʼa más calaʼ chin ri ruchʼulef Babilonia . Quiriʼ nbij chupan ri ye tzʼiban can coma ri rusamajelaʼ ri Dios .
53002015	Recommendation	Roma cʼa riʼ hermanos , man timestaj ri tijonic ri xkayaʼ chive tok xojcʼujeʼ iviqʼuin . Ni man timestaj chukaʼ ri xkabij chupan ri carta ri xkatük iviqʼuin . Xa titzeklebej cʼa .
47005005	Grace	Ri Dios nrajoʼ que ncʼujeʼ kacʼaslen ri man nqʼuis tüj y rubanun cheke que riqʼuin ronojel kánima koyoben-apu . Y chukaʼ ruyoʼon ri Lokʼolüj Espíritu cheke richin retal que ketzij que nyekilaʼ ri cʼaslen ri man nqʼuis tüj .
54002011	Recommendation	Y chukaʼ ninbij cheque que tok nquimol-quiʼ richin ncacʼaxaj ri rutzij ri Dios , choj ticacʼaxaj y man jun tzij tiquibij-apu . Xa ticacʼaxaj ri nbix , y tiquitakej chukaʼ .
54005019	Recommendation	Y chukaʼ ninbij chave , que si cʼo jun ucʼuey quichin ri hermanos ri nbix que xmacun , y xa jun oc ri nsujun chirij , man tanimaj . Ncʼatzin que yecʼo caʼiʼ o oxiʼ ri nyesujun chirij richin nnimüx .
45016016	Recommendation	Y chukaʼ ninbij chive que tibanaʼ saludar cʼa iviʼ chiʼivonojel riqʼuin ronojel ivánima tijola-iviʼ . Y ticʼuluʼ cʼa ri saludos ri nyequitük-e conojel ri hermanos ri nquimol-quiʼ pa rubiʼ ri Cristo pa tak tinamit ri yecʼo chiriʼ .
66018019	Description	Y ri vinük cʼa ri ye richin pa tak barcos y ri samajelaʼ ri richin pa tak yaʼ , xquiyalaʼ cʼa ulef pa tak quijolon , nyeʼokʼ y juis cʼa nyebison , y riqʼuin cuchukʼaʼ nquibij : Juyaʼ cʼa ruvüch ri nimalüj tinamit Babilonia . Riqʼuin cʼa ri rubeyomal rijaʼ xebeyomür can conojel rajaf tak barcos . Y xa pa jun hora xqʼuis ronojel , xquibij .
62003001	Grace	Tinucuʼ cʼa jabel que ri Dios nkurujoʼ riqʼuin ronojel ránima . Roma xbün cheke que cʼuluman que nbix ralcʼual ri Dios cheke , y quiriʼ vi , roj ralcʼual vi rijaʼ . Y ri vinük ri cʼa quiyoʼon na cánima riqʼuin ri ruchʼulef man quetaman tüj cʼa kavüch , roma rijeʼ man quetaman tüj ruvüch ri Dios .
60005005	Recommendation	Y rix cʼa chukaʼ ri cʼa rix acʼualaʼ na , titakej cʼa quitzij ri achiʼaʼ ye rajatük ri ye ucʼuayon ivichin . Y chi acʼualaʼ y chi rajatük , titakelaʼ cʼa itzij . Man tinimirsaj-iviʼ . Roma chupan ri rutzij ri Dios ri tzʼiban can , nbij : Ri Dios nyeretzelaj y man nucʼün tüj quivüch ri nquinimirsaj-quiʼ . Jacʼa ri nquichʼutinirsaj-quiʼ , rijaʼ nuyaʼ ri utzilüj sipanic ri nspaj-pe pa quiviʼ .
45003004	Faith	Man quiriʼ tüj . Ri Dios ketzij vi nchʼo , stapeʼ ( aunque ) conojel vinük man quiriʼ tüj nquibün . Cachiʼel ri tzʼiban can roma ri David . Rijaʼ rubin can : Nkʼalajin chiquivüch ri vinük que ketzij vi ri nabij . Y si yecʼo vinük ri juis itzel nyechʼo chavij , nkʼalajin ta chukaʼ que man ketzij tüj ri nquibij . Quiriʼ nbij chupan ri tzʼiban can .
44009014	Violence	Y ri cʼo chereʼ pa tinamit Damasco vocomi , yoʼon cʼa pe chukaʼ autoridad pa rukʼaʼ coma ri más nimalüj tak sacerdotes richin que nyeruxim-e conojel ri nquiya-vi akʼij , xbij ri Ananías .
61002001	Sin	Ri ojer can , chiquicojol ri nuvinak israelitas xecʼujeʼ achiʼaʼ ri xebin que xa ye takon-pe roma ri Dios richin nquikʼalajrisaj ri rutzij . Pero xa man quiriʼ tüj . Y quiriʼ cʼa chukaʼ chiʼicojol rix vocomi . Yecʼo cʼa vinük ri nyebecʼulun-pe , y nquibij que ja ri rutzij ri Dios ri nquicʼut , y xa man ketzij tüj . Roma xa quinaʼoj cʼa rijeʼ ri nyixakala-apu y man jun nyenaben tok nyequiyala-apu chiʼicojol . Y ri vinük reʼ hasta man nquitakej tüj que ri Ajaf Jesús xcom richin xutoj ri quimac . Xa ja rijeʼ ri nyeʼoyon castigo pa quiviʼ . Man nquinabej tüj cʼa tok nka-pe . Tok nquinaʼ cʼa xa pa kʼakʼ chic yecʼo-vi . Y chiriʼ cʼa chukaʼ pa kʼakʼ nyebeka-vi ri quitzekleben quichin .
43005018	Violence	Y jariʼ tok ri achiʼaʼ ri cʼo quikʼij chiquicojol ri israelitas , más xquinuc pariʼ richin achique ta modo nquibün richin nquicamsaj ri Jesús , roma chiquivüch rijeʼ , xajan ri nyerubanalaʼ chupan ri kʼij richin uxlanen . Y chukaʼ man xe tüj cʼa romariʼ , xa roma cʼa chukaʼ ri Jesús nbij Rutataʼ chin ri Dios , roma chiquivüch rijeʼ , ri Jesús nbün que rijaʼ junan riqʼuin ri Dios .
46011002	Faith	Hermanos , utz vi cʼa ri ibanun roma chupan ronojel ri icʼaslen yincʼo-vi chiʼicʼuʼx . Rix nibün-vi ri nbin can chive . Icʼulun can jabel ri tijonic ri xinyaʼ yin chive .
44002025	Faith	Romariʼ ri rey David rubin cʼa pariʼ ri Jesús : Chi jumul cʼa nintzʼet que ri Ajaf cʼunük chinuvüch . Man jun achique tüj nbanun chuve richin ninxbij-viʼ , roma cʼo viqʼuin pa vajquikʼaʼ ( nu-derecha ) .
60001023	Grace	Roma rix cʼo jun cʼacʼaʼ icʼaslen . Y ri cʼaslen reʼ man ta ri jun cʼaslen ri nqʼuis , ri xicʼul tok xixalüx . Man quiriʼ tüj . Reʼ cʼacʼaʼ cʼaslen , jariʼ ri xicʼul tok xitakej ri rutzij ri Dios . Tzij ri richin chi jumul ncʼujeʼ , y tzij ri cʼo-vi cʼaslen riqʼuin .
59005016	Recommendation	Y rix man tivevalaʼ si cʼo mac ri ibanalun . Xa tikʼalajrisalaʼ chivüch , y titola-iviʼ riqʼuin oración , richin nyixchojmir . Y si choj ri icʼaslen chuvüch ri Dios , y riqʼuin ronojel ivánima nibün orar , qʼuiy ri nicʼul chin ri Dios .
43006047	Faith	Tivacʼaxaj na peʼ jabel ri ninbij chive : Ri ntaken cʼa vichin , cʼo na vi rucʼaslen ri man nqʼuis tüj .
43014018	Grace	Yin man nyixinmalij tüj can stapeʼ ( aunque ) nquibe , man nyixcʼujeʼ tüj can cachiʼel jun mebaʼ , roma xa nquipuʼu chic iviqʼuin .
45003002	Grace	Pero yin ninbij : Qʼuiy utz rucʼamon-pe cheke . Pero xaxe cʼa ri nabey ri ninkʼalajrisaj , y riʼ ja ri rutzij ri Dios ri ukuxanen can pa kakʼaʼ .
49006005	Recommendation	Y rix samajelaʼ , titakej quitzij ri i-patrones . Riqʼuin ronojel ivánima tibanaʼ ri ncajoʼ que nibün y tixbij chukaʼ baʼ iviʼ chiquivüch , cachiʼel xa ta ja ri rusamaj ri Cristo ri nibün .
45002004	Grace	¿ Man kʼaxnük tüj comi chive achique roma ri Dios jabel utz iviqʼuin y achique roma rijaʼ nucuy-vi mac y ncochʼon ? Chivüch rix utz que nibün achique na mac ri nijoʼ nibün y rijaʼ man jun nbün chive . Pero xa man quiriʼ tüj . Rijaʼ quiriʼ rubanun-pe iviqʼuin rix roma nrajoʼ que niyaʼ can ri mac .
62005014	Faith	Y romariʼ roj man jun cʼa xbiriʼ kiqʼuin richin que nkucʼutuj jun cosa chin ri Dios , roma ketaman que tok cʼo nkacʼutuj chin , y si ja ri rurayibül chukaʼ rijaʼ ri nkacʼutuj , rijaʼ nkuracʼaxaj-vi .
45015013	Faith	Ri Dios nbün cheke que yoʼon-apu kánima riqʼuin . Y ri nurayibül yin chive rix , que ri Dios nunojsaj ta ri ivánima riqʼuin ronojel quicot y uxlanen . Quiriʼ nbün chive si itaken rijaʼ . Nyixrutoʼ riqʼuin ri ruchukʼaʼ ri Lokʼolüj Espíritu , richin que yoʼon ivánima nivoyobej ri utziluj rusipanic ri Dios .
43019041	Description	Pariʼ cʼa ri juyuʼ apeʼ xbajix-vi ri Jesús chuvüch ri cruz , chunakaj apu , cʼo cʼa jun ulef ticon ruvüch . Y chiriʼ cʼo cʼa jun jul cʼoton richin camnük y man ucusan tüj . Man jun cʼa camnük ri yoʼon tüj chupan ri jul riʼ .
66019020	Violence	Y ri nabey chico xtzʼam cʼa e , rachibilan ri jun achi ri nbin que kʼalajrisüy ri rutzij ri Dios y xa man ketzij tüj . Ri jun cʼa achi tzʼucuy-tzij reʼ , xerubanalaʼ cʼa milagros ri man jun bey ye tzʼeton tüj , chuvüch apu ri chico . Y riqʼuin cʼa riʼ , xeruchʼüc ri vinük richin que xquicʼul ri quetal pa nicʼaj-quivüch o pa tak quikʼaʼ . Y ri vinük reʼ xquiyaʼ cʼa chukaʼ rukʼij ri ruvachbül ri chico . Y romariʼ ri chico y ri jun ri xechʼacon ri vinük , ye cʼüs cʼa xetorix chupan ri kʼakʼ yojon riqʼuin azufre nbarür .
45012020	Recommendation	Y romariʼ ri rutzij ri Dios ri tzʼiban can , nbij : Si nnum rupan ri nretzelan avichin , rat tayaʼ ruvay . Y si chakiʼj ruchiʼ , tayaʼ ruyaʼ . Si quiriʼ nabün , rijaʼ xa nqʼuix roma ri itzel rubanun . Quiriʼ nbij ri tzʼiban can .
51003016	Recommendation	Ncʼatzin chukaʼ que ri kánima nojnük riqʼuin ri rutzij ri Cristo . Riqʼuin ronojel etamabül tikatijola-kiʼ y tikacukubalaʼ kacʼuʼx chikachibil kiʼ . Y tikabixaj rubiʼ ri Ajaf roma ri matioxinic ri cʼo pa tak kánima . Quekabixalaʼ cʼa salmos , himnos y chʼaka chic bix ri nyeʼalüx pa tak kánima roma cʼo ri Lokʼolüj Espíritu kiqʼuin .
51003019	Recommendation	Y rix achiʼaʼ , queʼijoʼ ri ivixjaylal , y man tibanalaʼ oyoval quiqʼuin , xa quixoc cʼa utz tak achijlonelaʼ .
54005016	Recommendation	Pero si cʼo jun hermano o hermana ri yecʼo ru-familiares malcaniʼaʼ tak ixokiʼ , ja rijeʼ ri ncʼatzinej que nyeʼilin quichin , y man ja tüj ri molaj hermanos . Y riqʼuin riʼ ri hermanos nyetiquer nyequitoʼ ri malcaniʼaʼ tak ixokiʼ ri quiyon y man jun nilin quichin .
62005011	Grace	Y jareʼ ri nbij ri Dios , que nuyaʼ ri cʼaslen ri man nqʼuis tüj cheke , y riqʼuin ri Rucʼajol nkacʼul-vi ri cʼaslen reʼ .
62005012	Faith	Y roj cʼa ri kacʼulun chic ri Rucʼajol ri Dios , cʼo chic kacʼaslen riqʼuin . Jacʼa ri vinük ri man quicʼulun tüj ri Rucʼajol ri Dios , manak quicʼaslen riqʼuin .
43008036	Grace	Romariʼ si yin ri Rucʼajol ri Dios nquicolon ivichin , ketzij vi que colonic ri nivil .
49003013	Faith	Romariʼ ninchilabej cʼa chive que man timalij iviʼ y niyaʼ bis pa tak ivánima , roma cʼo ninuc tok nquinitzʼet que yin nincʼusaj pokonül ivoma . Xa quixquicot cʼa roma ri nincʼusaj , roma nkʼalajin que cʼo-vi ikʼij .
45016018	Sin	Roma rijeʼ man ja tüj ri rusamaj ri Kajaf Jesucristo ri nquibün , xa ja ri ncajoʼ rijeʼ ri nquibün . Rijeʼ jabel tak tzij cʼa ri nyequibilaʼ y romariʼ juis utz ncacʼaxaj ri hermanos ri man nyenucun tüj jabel pariʼ , y chanin nyechʼacatüj-e pa quikʼaʼ .
45001029	Sin	Ruyon ri man choj tak nojibül tüj ri ye nojnük pa tak cánima . Roma ri achiʼaʼ y ri ixokiʼ nquirayila-quiʼ richin nquibün quimac . Nquibanalaʼ itzel cheque ri chʼaka . Chi jumul cʼa nquirayij ri ruchajin ri jun chic . Qʼuiy itzel nquirayij nquibün cheque ri chʼaka chic , juis itzel nquitzʼet jun chic roma utz cʼo . Nyecamsan . Nquibün oyoval . Nyebojoyin . Y xa nquimolalaʼ tzij . Y nquitzʼuculaʼ ruviʼ ri nquitzʼet y nquijül rubixic .
55001014	Recommendation	Xa tachajij ri samaj ri yoʼon chave roma ri Dios . Y ja ri Lokʼolüj Espíritu ri cʼo pa tak kánima ri ntoʼon avichin .
48006008	Faith	Romariʼ , si xa ja ri nkurayij roj ri nyekabanalaʼ , jariʼ ri nyeqʼuison richin ri kacʼaslen . Pero si nkacʼuaj ri cʼaslen ri nrajoʼ ri Lokʼolüj Espíritu , nucʼün cʼa pe ri cʼaslen cheke ri man jun bey nqʼuis tüj .
46010009	Recommendation	Yecʼo chukaʼ cheque rijeʼ ri xquibün ri man utz tüj , roma xcajoʼ xquitzʼet vi ri Ajaf ketzij nuya-pe ru-castigo pa quiviʼ . Y rijeʼ xecom cʼa pa quikʼaʼ cumütz . Y roj man cʼa tikabün cachiʼel ri xquibün rijeʼ .
46013005	Recommendation	Ri nyekajoʼ ri chʼaka chic man nbün tüj cheke que man nkapokonaj tüj jun vinük , y chukaʼ man nbün tüj cheke que xaxe roj cʼo nkacusaj chin ncʼatzin cheke . Man quiriʼ tüj . Y quiriʼ chukaʼ man nkacatüj tüj koyoval . Man nkuniman tüj chin ri achique nban o nbix cheke .
66009009	Description	Ri quij cachiʼel cʼa chʼichʼ . Ri quixicʼ juis cʼa nkʼajan , cachiʼel nyekʼajan ye qʼuiy carruajes ye chiriren coma quiej y junanin ye benük richin nyebe pan oyoval .
43015022	Sin	Y si man ta xtipuʼu yin chuvüch ri ruchʼulef chukʼalajrisasic ri nutzij , man ta xinquetzelaj y man ta nkʼalajin que ye aj-maquiʼ . Jacʼa vocomi , roma yin xinpuʼu yan chuvüch ri ruchʼulef , romariʼ rijeʼ man nyetiquer tüj nquibij que man jun quimac .
51004005	Recommendation	Y rix tivetamaj cʼa nyixbiyin chiquicojol ri vinük ri man quitaken tüj ri Cristo . Jabel ta ri nibün y nibij cheque ri vinük . Man tiyaʼ kʼij que choj ncʼo ri tiempo .
45006006	Faith	Tok rubanun can , xkacʼuaj jun itzel cʼaslen . Pero cachiʼel ta xojbajix riqʼuin ri Jesucristo chuvüch ri cruz , y romariʼ ri itzel cʼaslen riʼ xqʼuis can y xojcolotüj pa rukʼaʼ ri mac .
62003010	Sin	Y nkʼalajin-vi ri achique ri ralcʼual ri Dios . Y nkʼalajin chukaʼ achique ri ralcʼual ri itzel-vinük . Jacʼa ri man chojmilüj cʼaslen tüj quicʼuan y man nyequijoʼ tüj ri hermanos , jariʼ ri man ye richin tüj ri Dios .
45008007	Sin	Ri ye ucʼuan roma ri itzel tak quirayibül , nquetzelaj ri Dios . Man nquitakej tüj ri nbij ri ru-ley ri Dios . Man nyetiquer tüj nquitakej .
44002026	Faith	Y romariʼ nquicot ri vánima , y quicot chukaʼ nquichʼo . Y stapeʼ ( aunque ) nquicom , ninyoʼon vánima que nincʼul ri utz richin ri Dios .
46010020	Sin	Pero chukaʼ man ninbij tüj que ri nyesujun ri tiʼij cheque ri vachbül xa man jun tüj nbün cheque . Cʼo-vi nbün cheque . Ri vinük ri man quetaman tüj ruvüch ri Dios , man chin tüj ri Dios nquisuj-vi ri tiʼij , xa cheque ri itzel tak espíritu nquisuj-vi tok nquiyaʼ cheque ri vachbül . Y yin man ninjoʼ tüj cʼa que riqʼuin riʼ junan ivüch nibün quiqʼuin ri itzel tak espíritu .
44013001	Description	Chiquicojol ri hermanos ri nquimol-quiʼ pa rubiʼ ri Dios pa tinamit Antioquía , yecʼo cʼa hermanos ri nyekʼalajrisan ri nbix cheque roma ri Dios , y yecʼo chukaʼ maestros ri nyetijon quichin ri hermanos chupan ri rutzij ri Dios , cachiʼel ri Bernabé , ri Simón ri nbix chukaʼ ri Xak chin , ri Lucio ri aj-Cirene , ri Manaén ri junan xqʼuiytisüs riqʼuin ri Herodes ri xbanun mandar chiriʼ pa ruchʼulef Galilea , y ri Saulo .
49005006	Recommendation	Y yecʼo ri nyebin que man jun itzel nucʼün-pe ri nyebanun quiriʼ . Pero rix man cʼa quixchʼacatüj pa quikʼaʼ riqʼuin ri nquibij . Roma ri nyebanun ri itzel quiriʼ y man nquitakej tüj rutzij ri Dios , ketzij vi que nka-ka ri ru-castigo ri Dios pa quiviʼ .
56001011	Sin	Y jariʼ ri cʼuluman que nkatzʼapij quichiʼ roma ye qʼuiy ri nyechʼacatüj pa quikʼaʼ . Y hasta cʼo mul xa conojel ri yecʼo pa jun jay nyechʼacatüj pa rukʼaʼ ri itzel tak tijonic ri nyequiyaʼ . Y man xe tüj riʼ ri nquibün . Xa nquicʼutuj chukaʼ cajil roma ri tijonic ri nquiyaʼ .
43013011	Sin	Rijaʼ xbij cʼa quiriʼ , roma retaman achique ri ncʼayin richin . Y romariʼ tok xbij : Man chiʼivonojel tüj rix chʼajchʼoj .
43010001	Sin	Y tivacʼaxaj na peʼ jabel ri ninbij chive : Ri quicoral ri oveja cʼo cʼa jun ruchiʼ . Y ri man cʼa nucusan tüj ri ruchiʼ ri coral richin ntoc-apu y xa nuropij , ri nbanun cʼa quiriʼ jun elekʼon y jun tzʼamoy quichin vinük pa tak bey richin cʼo nrelesaj can cheque .
61002015	Sin	Y quiyoʼon chic cʼa can rubanic ri cʼaslen choj . Ye satznük-vi can . Y xa quicʼuan cʼa ri cʼaslen ri xucʼuaj ri jun achi xcʼujeʼ ojer can ri rubiniʼan Balaam , rucʼajol ri achi ri rubiniʼan Beor . Ri Balaam xa juis vi xurayij ri tumin , stapeʼ ( aunque ) riqʼuin itzel chʼacoj petenük-vi .
44014005	Violence	Y ja tok ri vinük israelitas riʼ y ri man ye israelitas tüj chukaʼ y ri nyebanun mandar pa quiviʼ quiyoʼon chiquivüch que juis nquibün cheque ri Pablo y ri Bernabé , y hasta nyequicamsaj chi abüj ,
43021017	Description	Y pa rox mul , ri Jesús xbij cʼa chin : Rat Simón ri rucʼajol ri Jonás , ¿ nquinajoʼ cʼa ? xbij . Y ri Pedro kʼalüj vi cʼa que xpuʼu bis pa ránima , roma ja yan riʼ ri rox mul ri xcʼutux chin roma ri Jesús : ¿ Nquinajoʼ cʼa ? Cʼateriʼ ri Pedro xbij : Ajaf , rat ronojel cʼa avetaman . Avetaman cʼa que ncatinjoʼ . Y ri Jesús xbij chic cʼa chin : Queʼayukʼuj y queʼachajij cʼa ri nu-ovejas .
66021027	Sin	Pero ronojel cʼa ri xa tzʼil , man jun bey cʼa ntoc-apu chupan ri tinamit . Nixta chukaʼ jun vinük ri itzel rubanun chuvüch ri Dios ri ntoc ta apu chiriʼ . Nixta ri ye tzʼucuy tak tzij chukaʼ . Ri nyeʼoc-apu chiriʼ , xaxe cʼa ri cʼo ri quibiʼ tzʼiban chupan ri vuj richin cʼaslen , ri ruvuj ri Jesucristo ri cachiʼel Alaj Oveja .
66017004	Sin	Y ri ixok riʼ rucusan cʼa tziük cük y morado . Ye rucusan chukaʼ chʼaka chic cosas ri ye banun riqʼuin kʼanapük , riqʼuin jabel tak abüj y ri abüj chukaʼ ri nbix perla cheque , richin ruvekon-riʼ jabel . Y pa rukʼaʼ , rucʼuan cʼa jun copa ri banun riqʼuin kʼanapük . Y ri copa riʼ nojnük-e rupan riqʼuin ri itzel tak runojibül ri ye rubanalun chuvüch ri Dios , y riqʼuin chukaʼ ri tzʼilolüj tak nojibül ri ye rubanalun , cachiʼel ri mac quiqʼuin achiʼaʼ .
51003014	Recommendation	Y ja ri nkajo-kiʼ ri más ncʼatzinej . Roma si nkajo-kiʼ , nbün cheke que junan kavüch quiqʼuin conojel .
43012023	Description	Y ri Jesús jariʼ xbij cheque ri caʼiʼ rachibilaʼ riʼ : Ja kʼij reʼ xka-pe , richin que yin ri xinalüx chiʼicojol ncʼujeʼ nukʼij y nquitzolij-e chilaʼ chicaj .
45002022	Sin	Rix nibij cheque ri achiʼaʼ ri cʼo quixjaylal que man tiquicanoj jun chic ixok , y nibij cheque ri ixokiʼ ri cʼo cachijlal que man tiquiyaʼ kʼij que ntoc jun chic achi quiqʼuin . Y rix ¿ ketzij que man nibün tüj rix quiriʼ ? Rix nibij que queʼetzelüs ri dios ri xa man ye ketzij tüj . ¿ Y quiriʼ comi ri nibün rix ? ¿ Man nivelekʼaj tüj comi ri cʼo chupan ri cacho rijeʼ ?
45007008	Sin	Pero roma chupan ri ley ri xuyaʼ ri Dios richin ri Moisés quiriʼ nbij , romariʼ xbekʼalajin-pe ri mac ri cʼo pa vánima . Xebekʼalajin cʼa pe ronojel quivüch itzel tak rayibül ri nyenbanalaʼ . Man ta cʼo ri ley , camnük ta ri mac ri cʼo pa vánima .
44026017	Grace	Ri ncatapon-vi , ncatintoʼ cʼa chiquivüch ri avinak , y chukaʼ chiquivüch ri vinük man ye israelitas tüj . Y quiqʼuin cʼa ri vinük riʼ ncatintük-e vocomi .
56003003	Sin	Roma tok rubanun can , roj chukaʼ roj nacanük riqʼuin ri kanojibül . Man xkatakej tüj tzij . Juis roj satznük chiriʼ . Man xojtiquer tüj xkato-kiʼ chuvüch ri mac . Xa xkabün ronojel ri itzel ri xkarayij , y xbe kánima chirij ri quicot richin ri ruchʼulef . Juis itzel ri kacʼaslen xkacʼuaj . Itzel xekatzʼet ri chʼaka chic roma ri utz cʼo quiqʼuin . Chikacojol kiʼ xketzelaj-kiʼ , y roma ri man utz tüj ri kacʼaslen , ri vinük xojquetzelaj chukaʼ .
54005021	Recommendation	Y chuvüch Dios y chuvüch ri Ajaf Jesucristo y chiquivüch ri ángeles ri ye chaʼon roma ri Dios , ninbij cʼa chave rat Timoteo , que tabanaʼ quereʼ quiqʼuin conojel ri nyemacun .
58010035	Recommendation	Roma cʼa riʼ utz que iyoʼon ivánima riqʼuin ri Dios . Man tiyaʼ can cʼa . Roma nucʼün-vi-pe jun nimalüj rajil-ruqʼuexel chive .
46004002	Faith	Y conojel cʼa ri yoʼon pa quikʼaʼ richin jabel nyekʼalajrisan ri runojibül ri Dios , ncʼatzin cʼa que tiquibanaʼ ri samaj riʼ , ri cachiʼel cʼuluman que nquibün chin .
44009043	Description	Y ri Pedro qʼuiy cʼa kʼij ri xcʼuje-ka quiqʼuin , chiriʼ pa tinamit Jope . Xcʼujeʼ pa racho jun achi rubiniʼan Simón , ri ntzacon y nakʼoman quij quitzʼumal chico .
46003016	Grace	¿ Man ivetaman tüj cʼa rix que rix racho ri Dios ? ¿ Man ivetaman tüj cʼa que ri Lokʼolüj Espíritu richin ri Dios cʼo pa tak ivánima ?
58010019	Faith	Hermanos , ri Jesús xcom y xbiyin ruquiqʼuel koma roj , y romariʼ tok kayoʼon kánima nkujel-apu riqʼuin ri Dios .
43008021	Sin	Y jun bey chic , ri Jesús xbij cʼa cheque : Yin nquitzolij-vi cʼa , y tok rix cʼateriʼ nquinicanoj , man cʼa nquinivil tüj . Xa chupan cʼa ri imac nyixcom-vi . Y ri apeʼ nquibe-vi yin , rix man nyixtiquer tüj nyixapon , xbij ri Jesús .
51003012	Recommendation	Ri Dios juis nkurujoʼ , xojruchaʼ y xuchʼajchʼojrisaj ri kacʼaslen . Roma cʼa riʼ ncʼatzinej que chi jumul nkujoyovan-kiʼ . Ncʼatzin que utz kanaʼoj quiqʼuin conojel , que man nkanimirsaj tüj kiʼ , roj xa tikayaʼ kʼij cheque ri chʼaka chic achique ri quinojij y nkacochʼon ta .
43012026	Faith	Si cʼo cʼa jun ri nrajoʼ nbün ri nusamaj , tipuʼu cʼa viqʼuin . Y ri apeʼ cʼa yincʼo-vi yin , chiriʼ cʼa chukaʼ ncʼuje-vi rijaʼ . Ri nbanun cʼa ri nusamaj , ninimirsüs cʼa rukʼij roma ri Nataʼ .
54003004	Description	Y chukaʼ jabel ta quicʼuaxic rubanun cheque ri ye aj pa racho . Si yecʼo ralcʼual , ri acʼualaʼ riʼ jabel ta rucʼutun chiquivüch que nquitakej rutzij y nquiyaʼ ta chukaʼ rukʼij .
52005011	Recommendation	Roma cʼa riʼ ticukubalaʼ icʼuʼx chiʼivachibil iviʼ . Y chukaʼ titola-iviʼ richin que nyixqʼuiy riqʼuin ri icʼaslen , cachiʼel ri ibanun-pe .
62003011	Recommendation	Ri tzij reʼ ivacʼaxan-vi-pe . Ri tzij ri ivacʼaxan-pe tok xitakej ri Jesucristo , ja ri nbij que tikajola-kiʼ .
46007026	Recommendation	Yin ninnuc que roma juis ye cʼayuf ri kʼij rojcʼo vocomi , más utz nkucʼujeʼ cachiʼel kabanun .
43003001	Description	Y cʼo cʼa jun achi chiquicojol ri fariseos ri rubiniʼan Nicodemo , y ri achi reʼ cʼo-vi cʼa rukʼij chiquivüch ri ruvinak israelitas .
59002025	Description	Y chukaʼ ri Rahab ri ixok ri xcʼujeʼ ojer can , stapeʼ ( aunque ) man utz tüj rucʼaslen rucʼuan , man jun rumac xkʼalajin chuvüch ri Dios roma ri xbün . Rijaʼ xerevaj ri caʼiʼ achiʼaʼ israelitas ri ye takon-e roma ri Josué , y xerutük-e pa jun chic bey richin man jun tiquicʼulachij .
54002015	Faith	Y ri ixokiʼ nyecolotüj tok nyeʼalan , si nquiyaʼ cánima riqʼuin ri Dios , si ncajoʼ ri Dios y conojel vinük , si nquicʼuaj jun cʼaslen chʼajchʼoj , y si nquibün ri cʼuluman .
44013017	Grace	Ri ka-Dios roj israelitas xeruchaʼ cʼa ri kaxquin-kamamaʼ can , y xbün cʼa cheque que xeʼoc jun nimalüj tinamit tok cʼa yecʼo na chiriʼ pan Egipto , ruchʼulef ri xa man quichin tüj rijeʼ . Ri Dios riqʼuin cʼa ri ruchukʼaʼ xerelesaj-pe chiriʼ .
44015008	Grace	Ri Dios xukʼalajrisaj que nyerucʼul ri vinük riʼ . Romariʼ xuya-pe ri Lokʼolüj Espíritu pa quiviʼ junan cachiʼel xuya-pe pa kaviʼ roj roj israelitas , roma xutzʼet ri cánima . Junan cʼa ri xbün ri Dios cheke roj israelitas y cheque ri man ye israelitas tüj .
59002011	Sin	Roma tok ri Dios xuyaʼ ri ley , xbij : Rix achiʼaʼ ri cʼo ivixjayil , man ticanoj cʼa jun chic ixok . Y chukaʼ rix ixokiʼ ri cʼo ivachijil , man ticanoj cʼa jun chic achi . Y ri mismo Dios xbij : Man quixcamsan . Y si rat man nacanoj tüj chic jun ixok , pero xa nacamsaj jun vinük , nkʼalajin que man jun natakej chin ri ley ri ruyoʼon can ri Dios .
43010028	Grace	Man nyesatz tüj cʼa can , xa nquil-vi quicʼaslen ri man nqʼuis tüj , viqʼuin yin . Ni man jun cʼa chukaʼ ri ntiquer nyeʼelesan-e pa nukʼaʼ .
45016020	Grace	Ja ri Dios nyoʼon uxlanen pa tak kánima . Y rijaʼ nbün yan chive que nyixchʼacon chirij ri itzel-vinük . Ri utzilüj sipanic ri nspaj-pe ri Kajaf Jesucristo ncʼujeʼ ta cʼa iviqʼuin .
55003005	Sin	Rijeʼ nquibij que quitaken chic ri Dios , pero xa man nquiyaʼ tüj kʼij chin ri Dios que nujül quicʼaslen . Man cʼa queʼavachibilaj vinük ri nyebanun quiriʼ .
45012005	Description	Y quiriʼ chukaʼ roj ri kataken ri Cristo , roj qʼuiy y man junan tüj ri kasamaj . Pero junan kavüch y nkatola-kiʼ roma jun kabanun riqʼuin ri Cristo .
56003008	Faith	Ronojel reʼ ketzij vi , utz vi , y ncʼatzin-vi chin ri quicʼaslen conojel vinük . Roma cʼa riʼ ninjoʼ que man tatanabaʼ quitijoxic ri quitaken chic ri Dios chin ronojel reʼ , richin quiriʼ tiquitijaʼ quikʼij nquibün ri utz .
59002023	Faith	Y riqʼuin riʼ chukaʼ xbanatüj ri nbij chupan ri rutzij ri Dios ri tzʼiban can , que ri Abraham xutakej ri Dios y man jun rumac xkʼalajin chuvüch . Quiriʼ nbij chupan ri tzʼiban can . Y ri Abraham xbix chin que ru-amigo ri Dios .
59002001	Faith	Hermanos ri itaken chic ri Kajaf Jesucristo ri juis rukʼij , yin ninbij cʼa chive que man titzʼet jun vinük si cʼo rubeyomal o manak . Xa tikanaʼ cʼa kiʼ que roj junan konojel .
45003013	Sin	Nyebojoyin-vi riqʼuin ri quitzij nquibilaʼ . Ye cachiʼel cumütz ri nquibün camic roma riqʼuin ri nyechʼapon . Nyecamsan riqʼuin ri quitzij , roma pa quichiʼ cachiʼel jul richin camnük .
49005028	Recommendation	Y cachiʼel cʼa ri Cristo nkurujoʼ roj , quiriʼ chukaʼ ncʼatzin que nibün rix achiʼaʼ quiqʼuin ri ivixjaylal . Queʼijoʼ cʼa . Roma xa jun ibanun . Ja ri ivixjaylal ri chʼaculaj y ja rix ri jolon . Romariʼ ri njoʼon ri rixjayil , nbij cʼa chi tzij que nrajo-riʼ rijaʼ .
45009030	Faith	Y ronojel reʼ nukʼalajrisaj chikavüch que ri man ye israelitas tüj y man ta quitijon quikʼij richin que man jun tüj quimac nkʼalajin chuvüch ri Dios , xa jariʼ ri xeʼilon . Quiriʼ cʼa nban cheque conojel ri nquiyaʼ cánima riqʼuin ri Jesucristo .
54003009	Faith	Y ncʼatzin que ticʼujeʼ chiquicʼuʼx ri cʼate baʼ xukʼalajrisaj ri Dios , ri kayoʼon kánima riqʼuin . Y chukaʼ riqʼuin ta jun chʼajchʼojilüj cánima nquibün quiriʼ .
54006002	Recommendation	Y si ri qui-patrón rutaken chic ri Dios , man cʼa tiquibij que man ta nquiyaʼ rukʼij , xaxe roma ye hermanos chic quiʼ . Xa tiquiyaʼ rukʼij y más jabel tiquisamajij , roma rijaʼ rutaken chic ri Dios y ye hermanos chic quiʼ . Y rat Timoteo , ninbij chave que queʼatijoj y tabij cheque ri hermanos que tiquibanaʼ ronojel reʼ .
45003003	Faith	¿ Y nkabij ta cʼa que roma ye juis kavinak ri man xquitakej tüj , roma ta riʼ ri Dios man ta nbün ri rubin ?
43019034	Violence	Stapeʼ ( Aunque ) xquitzʼet que ri Jesús camnük chic , jun cʼa cheque ri soldados xujuʼ ri rutzaʼn ri ru-lanza pa rucʼalcʼaʼx ri Jesús , y jariʼ tok xbeʼel-pe quicʼ y yaʼ .
43015012	Recommendation	Y yin ninchilabej cʼa chive , que tijoʼ cʼa iviʼ , cachiʼel ri nyixinjoʼ yin .
45006013	Recommendation	Tok rubanun can , roj camnük chupan ri mac . Jacʼa vocomi man roj quiriʼ tüj chic , roma kacʼuan chic jun cʼacʼaʼ kacʼaslen . Romariʼ tikajacha-kiʼ pa rukʼaʼ ri Dios richin nkabün ri nrajoʼ rijaʼ , richin que ri kakʼa-kakün nyeʼucusüs roma ri Dios chubanic ri choj . Y man tikayaʼ kʼij que ntoc ri mac kiqʼuin , richin que ri kakʼa-kakün man quekaj chubanic ri man choj tüj .
58010039	Faith	Jacʼa roj man rojcʼo tüj chiquicojol ri quiyoʼon can ri Dios y cʼa pa ru-castigo nyebeka-vi . Roj chiquicojol ri quiyoʼon cánima riqʼuin ri Dios richin nyecolotüj , chiriʼ rojcʼo-vi .
45011026	Grace	Pero cʼo jun kʼij ri npuʼu tok nyecolotüj can conojel ri nuvinak israelitas ri nyecʼaseʼ chupan ri kʼij riʼ . Cachiʼel nbij ri rutzij ri Dios ri tzʼiban can : Que ri Colonel npuʼu pa tinamit Sión , y nrelesaj-e ri itzel chiquicojol ri ye ruxquin-rumam can ri Jacob .
52002015	Violence	Y ri quivinak rijeʼ jariʼ xebin que ticamsüs ri Ajaf Jesucristo . Y chukaʼ ja rijeʼ ri xeʼokotan-pe kichin roj . Y chukaʼ ri israelitas ri xecʼujeʼ ojer can , ye qʼuiy achiʼaʼ xequicamsalaʼ , achiʼaʼ ri xekʼalajrisan ri xbix cheque roma ri Dios . Ri israelitas ri xecʼujeʼ ojer can y ri ye richin ri tiempo reʼ , ye junan . Man nquibün tüj ri nkaʼ chuvüch ri Dios , y nyequetzelaj conojel ri vinük .
58010026	Sin	Roma ri xa quetaman chic ri achique rubanic ri ketzij y quicʼulun chic pa tak cánima , y man riqʼuin tüj riʼ rijeʼ nquibün que nyemacun y man nquiyaʼ tüj can rubanic , man jun chic cʼa ncom richin nyerucol-pe chupan ri quimac .
49002006	Grace	Y roma ri Dios xucʼasoj ri Cristo chiquicojol ri caminakiʼ , quiriʼ chukaʼ xbün kiqʼuin roj , xojrucʼasoj . Y xbün cheke que xojtzʼuyeʼ chilaʼ chicaj riqʼuin ri Jesucristo , ri Jun chaʼon-pe y takon-pe roma ri Dios .
49004025	Recommendation	Roma cʼa riʼ tiyaʼ can ri tzʼucuj tak tzij y xaxe cʼa ri ketzij ticusaj tok nyixchʼo . Roj junan chic cʼa kavüch roma ri Cristo .
48002005	Faith	Jacʼa roj ni xa ta baʼ xbij kánima que xekatakej tüj , richin quiriʼ ri ketzij rubanic ri utzilüj tzij richin colonic , ja ta riʼ ncʼujeʼ iviqʼuin .
46014013	Recommendation	Romariʼ si jun hermano yoʼon chin que nchʼo pa jun chic chʼabül ri man retaman tüj , tucʼutuj cʼa chin ri Dios que ntiquer ta chukaʼ nukʼalajrisaj ri nbij chupan ri chʼabül riʼ .
44009001	Violence	Jacʼa ri achi ri rubiniʼan Saulo man cʼa ncʼo tüj ri royoval catajnük chiquij ri hermanos , y nrajo-vi cʼa nyerucamsaj . Romariʼ rijaʼ xbe cʼa riqʼuin ri nimalüj sacerdote ,
43017013	Description	Yin , ja yan cʼa reʼ nquitzolin aviqʼuin , Nataʼ Dios , pero riqʼuin cʼa ri cʼa nquicʼujeʼ na e chuvüch ri ruchʼulef baʼ chic , nincʼutuj cʼa ri utz ri nayaʼ pa qui-cuenta , roma ninjoʼ que tzʼaküt ta ri quicot ri ncʼujeʼ can pa tak cánima . Cachiʼel ri quicot cʼo viqʼuin yin .
60004013	Recommendation	Tok rix nyixcʼo cʼa pa jun kʼoxomül , cachiʼel ri kʼoxomül ri xucʼusaj ri Cristo , man quixbison cʼa , xa quixquicot . Y tok napon cʼa ri kʼij tok nkʼalajin que ri Cristo cʼo-vi rukʼij , juis cʼa nquicot ri ivánima rix .
44011006	Description	Y ja tok nutzʼeton-nutzʼeton , xintzʼet cʼa que xa ronojel quivüch chico ye petenük chupan ri jun nimalüj cachiʼel cʼul riʼ . Yecʼo chico ri cajiʼ cakün , que cʼuxunel y man cʼuxunel tüj . Yecʼo chʼipaʼ y chʼaka chic quivüch chico .
51003008	Recommendation	Jacʼa vocomi xcanaj yan can ronojel . Man quetiqueʼ chic cʼa chukaʼ oyoval pa tak ivánima , ni man chukaʼ queʼibanalaʼ ri man cʼuluman tüj roma ri ivoyoval . Man tirayij chic cʼa nibün itzel cheque ri chʼaka chic , y man tibij chic itzel tak tzij chiquij . Man tibij chic tzij ri man ye cʼuluman tüj .
44018003	Description	Y roma ri xa junan cʼa ri quisamaj chi oxiʼ , ri Pablo xcʼujeʼ cʼa ka quiqʼuin . Chi oxiʼ ye banuy cʼa jay riqʼuin cʼul , y junan xesamüj .
45006012	Sin	Romariʼ man tikayaʼ kʼij que ntoc ri mac kiqʼuin , richin que man ja tüj ri itzel tak rayibül ri nyeʼucʼuan kichin .
53003012	Recommendation	Cheque rijeʼ nkabij cʼa , y ri Ajaf Jesucristo chukaʼ nbij cheque que xa quesamüj cʼa . Xa choj cʼa quesamüj richin nquichʼüc quivay .
44007009	Sin	Y ri chʼaka cʼa rucʼajol ri Jacob itzel cʼa xquinaʼ chin ri quichakʼ rubiniʼan José , roma ja rijaʼ ri más njoʼox . Y romariʼ tok xquicʼayij-e , y xucʼuʼüx-e cʼa pa ruchʼulef Egipto . Jacʼa ri Dios cʼo-vi riqʼuin ri José ,
44011028	Description	Y jun cʼa cheque ri hermanos riʼ , ja ri Agabo . Y roma ri Lokʼolüj Espíritu ruyoʼon-vi tzij chin , romariʼ tok xbepaʼe-pe chiquivüch ri hermanos xukʼalajrisaj-vi cʼa que npuʼu jun nimalüj vayjül pariʼ ri ruchʼulef . Y ri nimalüj vayjül riʼ xpuʼu na vi pa ru-tiempo ri rey pa tinamit Roma rubiniʼan Claudio .
44020036	Description	Y tok rijaʼ chʼovinük chic ka , xxuqueʼ cʼa y xbün orar quiqʼuin conojel ri yecʼo chiriʼ .
48005024	Faith	Y konojel cʼa ri roj richin chic ri Cristo , cachiʼel ta xojbajix riqʼuin rijaʼ chuvüch ri cruz , richin roj xekayaʼ can ri itzel tak rayinic .
59001002	Recommendation	Hermanos , tiquicot cʼa juis ri ivánima tok nyixtijox riqʼuin ronojel ruvüch pokonül .
62001006	Sin	Y si nkabij que junan chic kavüch riqʼuin ri Dios , y xa kacʼuan jun cʼaslen richin ri kʼekuʼn , man ketzij tüj cʼa ri nkabij que junan kavüch riqʼuin ri Dios , roma xa man ja tüj ri ketzij ri cʼaslen chin sük ri nkabün .
44010011	Description	Rijaʼ xutzʼet cʼa que ri caj jakatajnük , y chilaʼ cʼa nka-vi-pe jun nimalüj cachiʼel cʼul , ri ye tzʼamalon ri cajiʼ rutzaʼn . Y kʼalüj que cʼo ri petenük chupan , roma chʼokochʼic banun . Y ri cachiʼel cʼul rutzʼamon-pe kajin chuvüch ri ruchʼulef .
44002009	Description	Roma yecʼo cheke roj ri ye aj-chereʼ pa ruchʼulef Judea , yecʼo ri ye petenük pa ruchʼulef Partia , pa ruchʼulef Media , pa ruchʼulef Elam , pa ruchʼulef Mesopotamia , pa ruchʼulef Capadocia , pa ruchʼulef Ponto , pa ruchʼulef Asia ,
51001010	Faith	Quiriʼ nkacʼutuj chin ri Dios , roma nkajoʼ que rix chi jumul ticʼuaj jun cʼaslen utz , ri cʼuluman que nicʼuaj roma itaken chic ri Ajaf Jesucristo . Que rix chi jumul ta cʼa nicʼuaj jun cʼaslen ri nkaʼ chuvüch rijaʼ . Nicʼuaj ta utzilüj tak icʼaslen y nyixqʼuiy chupan ri rutzij ri Dios , y romariʼ ye qʼuiy ta chʼaka chic vinük ri nyetaken ta ri rutzij ri Dios . Nibanalaʼ ta ronojel ri utz , y nivetamaj ta más utz achique ri Dios .
54001018	Recommendation	Y rat Timoteo rat cachiʼel nucʼajol , ninbij cʼa chave que man tamestaj ri bin can coma ri hermanos tok xatoc jun rusamajel ri Dios . Y riʼ xa bin cheque rijeʼ roma ri Dios . Man cʼa tamestaj . Xa tatijaʼ akʼij nabün ri samaj ri bin can chave que nabün , cachiʼel nbün jun utzilüj soldado .
66019001	Faith	Y chirij cʼa ronojel reʼ tok yin Juan xinvacʼaxaj que juis cʼa quichʼabül vinük ri nvunu chicaj . Y ri vinük reʼ riqʼuin cuchukʼaʼ nquibij cʼa : Tinimirsaj rubiʼ ri Kajaf Dios , roma riqʼuin rijaʼ petenük-vi ri colonic , richin rijaʼ ri ruchukʼaʼ , y cʼo chukaʼ ri nimalüj rukʼij .
49002001	Grace	Ri Dios xuyaʼ icʼaslen . Y tok rubanun can , xa rix caminakiʼ vi chupan ri imac y chupan ri itzel ri nyixbanun .
46010021	Sin	Roma rix nitij cʼa ri ruyaʼal-uva richin nicʼuxlaʼaj ri rucamic ri Ajaf . Y si quiriʼ , man cʼuluman tüj que rix nitij chukaʼ jun cosa quichin ri itzel tak espíritu . Rix nicʼux ri caxlan-vüy richin nicʼuxlaʼaj ri rucamic ri Ajaf , y si quiriʼ , man cʼuluman tüj nicʼux chukaʼ jun cosa richin niyaʼ quikʼij ri itzel tak espíritu .
49005003	Recommendation	Rix tibanaʼ cʼa cachiʼel xbün ri Cristo , quixjoʼon y mani nibün ri nirayij rix . Chi achi chi ixok man ticanola-iviʼ richin nyixmacun . Ni man tibün chʼaka chic itzel quereʼ . Man tirayij-apu ri utz ri nchajin jun chic , roma rix lokʼolüj tak ralcʼual chic ri Dios . Man cʼuluman tüj ni richin nyeʼitzijoj .
56001015	Sin	Ri vinük ri chʼajchʼoj ri quicʼaslen , utz nquitzʼet ronojel ri utz . Jacʼa ri vinük ri man chʼajchʼoj tüj ri quicʼaslen y man quitaken tüj chukaʼ ri Dios , ronojel ri utz itzel nquitzʼet , roma xa yojtajnük ri quinojibül y man nquinaʼ tüj que man utz tüj ri quicʼaslen chuvüch ri Dios .
44009021	Description	Y conojel cʼa ri vinük ri nyeʼacʼaxan richin ri Saulo , xsatz quicʼuʼx y nquibilaʼ cʼa pariʼ : Cʼayuf que nkayaʼ kánima que jareʼ ri mismo achi ri juis kʼoxomül xbün cheque ri nquiya-vi rukʼij ri Jesús chiriʼ pa tinamit Jerusalén y xbün cheque que xquicʼusaj pokonül . Y vocomi xka-pe chereʼ pa Damasco richin que ye ximon nyerucʼuaj-e ri nquiyaʼ rukʼij ri Jesús , y nyeberuyaʼ pa quikʼaʼ ri más nimalüj tak sacerdotes , nquibij .
58008006	Description	Y riqʼuin ronojel reʼ nkatzʼet-vi cʼa que ri rusamaj ri Jesús más nim rukʼij que chuvüch ri quisamaj ri sacerdotes chupan ri racho ri Dios chereʼ chuvüch ri ruchʼulef . Roma ri trato chucojol ri Dios y ri vinük , ri nusamajij ri Jesús , más vi utz ri nyerusuj . Nkʼalajin-vi cʼa que cʼo ruchukʼaʼ .
50001021	Faith	Roma chuve yin , si cʼa nquicʼaseʼ na chuvüch ri ruchʼulef , ja ri Cristo ri nucʼaslen . Y si ta nquicom-e , nquichʼacon .
50001006	Faith	Ri Dios rutzʼamon cʼa jun utzilüj samaj pa tak ivánima . Y yin vetaman que nqʼuis na vi pariʼ y man nuyaʼ tüj can rubanic ri samaj riʼ . Quiriʼ vi nbün-apu cʼa tok napon ri kʼij richin ri Jesucristo .
62005020	Faith	Y ketaman chukaʼ que xcʼulun-pe yan ka ri Rucʼajol ri Dios chuvüch ri ruchʼulef . Rijaʼ xuyaʼ etamabül cheke , richin xketamaj ruvüch ri ketzij Dios . Y jun kabanun riqʼuin ri Dios y ri Jesucristo ri Rucʼajol . Rijaʼ ketzij Dios vi , y riqʼuin rijaʼ petenük-vi ri cʼaslen chi jumul .
45012018	Recommendation	Man tibün oyoval cʼa , xa titijaʼ ikʼij que jabel nicʼuaj-iviʼ quiqʼuin conojel .
58010023	Faith	Y roj ri nkubin cheque ri vinük que koyoben ri nimalüj utz ri nuyaʼ ri Dios pa kaviʼ , man tikayaʼ can cʼa ri oyobenic riʼ . Y man tikoyobej cʼa riqʼuin caʼiʼ kánima . Roma ja ri Dios ri xbin que nuyaʼ ri nimalüj utz pa kaviʼ , y rijaʼ nbün-vi .
43014027	Grace	Ri uxlanen ri cʼo viqʼuin yin , jariʼ ri ninyaʼ can chive . Ri uxlanen cʼa ri ninyaʼ can yin pa tak ivánima rix ri itaken chic , man cachiʼel tüj cʼa oc ri uxlanen ri nquisuj ri vinük ri xa cʼa quiyoʼon na cánima riqʼuin ri ruchʼulef . Man cʼa tisatz icʼuʼx , ni man chukaʼ tixbij-iviʼ .
47005006	Faith	Romariʼ roj kayoʼon kánima chi jumul , koyoben-apu jampeʼ cʼa nkacʼul ri jun chic racho ri kánima . Roma ketaman que tok cʼa rojcʼo vi chupan ri chʼaculaj reʼ , y man jani rojcʼo tüj chupan ri ketzij kacho , man jani nkucʼujeʼ tüj cʼa riqʼuin ri Ajaf Jesús .
43012047	Grace	Y ja ri vinük ri nracʼaxaj ri nutzij y xa man nkaʼ tüj chuvüch nbün ri nracʼaxaj , man ja tüj cʼa yin ri nquibanun juzgar pariʼ . Roma ri nusamaj ri nucʼamon-pe tok xinpuʼu chuvüch ri ruchʼulef , man richin tüj que ninbün juzgar pa quiviʼ ri vinük . Man tinuc quiriʼ . Ri nusamaj cʼa yin ja ri nyencol ri vinük .
62003012	Sin	Y man tikabün cʼa cachiʼel xbün ri achi rubiniʼan Caín ojer can . Rijaʼ richin vi ri itzel-vinük y xucamsaj ri ruchakʼ . ¿ Y achique cʼa roma xucamsaj ? Roma ri rubanun ri ruchakʼ ye choj vi . Y ri rubanun rijaʼ xa itzel .
66016020	Description	Y roma chukaʼ ri nimalüj cab-rakün ri xbün , ri ruchʼulef ri yecʼo pa tak yaʼ xebe chuxeʼ yaʼ . Y ri juyuʼ man xetzʼetetüj tüj chic .
58011012	Description	Y romariʼ ye qʼuiy ruxquin-rumam can ri Abraham ri xecʼujeʼ . Juis vi ye qʼuiy . Cachiʼel ri chʼumilaʼ ri yecʼo chicaj , ri man jun ri ntiquer tüj najlan quichin . Cachiʼel ri sanayiʼ ri cʼo chuchi-mar . Juis vi ye qʼuiy ri ruxquin-rumam can ri Abraham . Y stapeʼ ( aunque ) rijaʼ riʼj chic tok xcʼujeʼ ri ralcʼual .
54001017	Faith	Romariʼ tikayaʼ rukʼij ri Dios richin chi jumul . Ja rijaʼ ri Rey pa kaviʼ konojel chupan ri jaruʼ tiempo ri benük . Rijaʼ man ncom tüj . Rijaʼ man tzʼetetül tüj . Xaxe rijaʼ ri Dios y nimalüj etamanel . Y ri Dios nucʼul ta cʼa rukʼij richin chi jumul . Quiriʼ ta cʼa .
66014007	Faith	Y riqʼuin cʼa ronojel ruchukʼaʼ nbij : Titakej rutzij ri Dios , y tiyaʼ chukaʼ rukʼij , roma ri kʼij richin que nbün juzgar xa xka-pe yan . Tiyaʼ cʼa rukʼij ri Dios ri banayun ri caj y ri ruchʼulef , ri nimakʼ tak yaʼ y ri apeʼ nyeʼalüx tak yaʼ .
44006001	Description	Chupan cʼa ri tiempo riʼ , ri hermanos quitzʼamon nyeqʼuiyür . Y cʼo cʼa sujunic quichin ri hermanos ri nyechʼo chʼabül griego chiquij ri hermanos nyechʼo chʼabül hebreo . Ri hermanos ri nyechʼo griego nquibij cʼa que ri malcaʼn tak ixokiʼ ri yecʼo chiquicojol nban cheque que baʼ oc cakalen tok nban ri jachoj-cosas richin kʼij-kʼij .
60002021	Grace	Quiriʼ nrajoʼ ri Dios que nibün chiʼivonojel rix ri xixoyox roma rijaʼ . Nrajoʼ que nibün cachiʼel xbün ri Cristo . Rijaʼ xa xutij pokonül koma roj . Y riqʼuin riʼ xucʼut can cheke que man tikapokonaj nkujapon chuvüch ri pokonül .
53003010	Recommendation	Y tok xojcʼujeʼ iviqʼuin , xkabij chive que si cʼo jun ri man nrajoʼ tüj nsamüj , chukaʼ man tucʼux ruvay , xkabij chive .
43003016	Grace	Ri Dios juis vi cʼa njoʼon . Xerujoʼ ri vinük ri yecʼo chuvüch ronojel ruchʼulef , y romariʼ xutük cʼa pe ri Rucʼajol chereʼ chuvüch ri ruchʼulef . Rijaʼ xaxe cʼa jun Rucʼajol cʼo , pero xutük-pe richin que achique na cʼa vinük ri nitaken richin , man cʼa napon tüj chupan ri camic ri richin chi jumul , xa ncʼujeʼ rucʼaslen ri man nqʼuis tüj .
44019015	Description	Pero jun bey tok rijeʼ xquicusaj ri rubiʼ ri Jesús richin nquelesaj ri itzel espíritu cʼo riqʼuin jun achi , ri espíritu riʼ xchʼo-pe y xbij : Yin vetaman achique ri Jesús y chukaʼ vetaman achique chi achi ri Pablo . Jacʼa rix , ¿ achique uchʼukʼaʼ pan ikʼaʼ rix ? xbij cheque .
66019019	Violence	Y cʼateriʼ tok yin Juan xintzʼet chic ri nabey chico y xentzʼet ri reyes richin ri ruchʼulef chukaʼ , y ye juis cʼa chukaʼ achiʼaʼ banuy-oyoval ri ye cachibilan-e . Y conojel reʼ quimolon cʼa quiʼ richin nquibün oyoval riqʼuin ri Jun ri tzʼuyul chirij ri quiej sük rij y quiqʼuin chukaʼ ri ye tzekleben richin .
44027002	Description	Romariʼ yin , Lucas , vachibilan cʼa ri hermano Aristarco , ri npuʼu pa tinamit Tesalónica ri cʼo pa ruchʼulef Macedonia , xojbe cʼa chirij ri Pablo . Xojoc-e pa jun barco ri petenük cʼa calaʼ pa jun tinamit rubiniʼan Adramitio , y nbe pa chʼaka tinamit ri yecʼo chuchiʼ ri mar chiriʼ pa ruchʼulef rubiniʼan Asia .
58013003	Recommendation	Y man queʼimestaj ri yecʼo pa tak cárcel . Tinaʼ cʼa ri kʼoxon pan ivánima , cachiʼel ta ja rix ri rix tzʼapin . Y chukaʼ man queʼimestaj ri banun cheque que yecʼo pa pokonül . Roma rix ivetaman achique riʼ ri pokonül .
51003017	Recommendation	Ronojel cʼa ri nkabün , tikabanaʼ pa rubiʼ ri Ajaf Jesús . Y ronojel ri nkabij , tikabij pa rubiʼ rijaʼ . Y chi jumul cʼa nkumatioxij chin ri Katataʼ Dios . Xaxe roma ri Jesús tok nkutiquer nkumatioxin chin ri Dios .
48006006	Recommendation	Y rix ri nyixtijox chin ri rutzij ri Dios , queʼitoʼ cʼa ri nyetijon ivichin riqʼuin ronojel ri ncʼatzin cheque .
44007005	Description	Y ri Dios man jun cʼa ulef xuyaʼ ta can chin ri Abraham chupan ri ruchʼulef reʼ , stapeʼ ( aunque ) ta xaxe richin npaʼe-vi . Man jun vi ri xrichinaj can . Pero ri Dios xuchokʼobej-vi cʼa chin que ri ruchʼulef reʼ ntoc richin rijaʼ y hasta cʼa chirij ri rucamic ja xa cheque ri ruxquin-rumam can . Quereʼ xbij ri Dios chin ri Abraham , stapeʼ ( aunque ) man jun ralcʼual chiriʼ .
44007019	Description	Y ri cʼacʼaʼ rey reʼ xuchʼüc ri kavinak israelitas . Y xbün cʼa cheque que xquicʼusaj pokonül ri kaxquin-kamamaʼ can , tok xbün cʼa cheque que ri calcʼual xa cʼa pa calaxic xebetorix can , roma xrajoʼ que man ta xeqʼuiyür .
43020003	Description	Ri Pedro y ri jun chic achibil , xe xcacʼaxaj ri xbij ri María Magdalena cheque , jariʼ xeʼel-e y xebe chuchiʼ ri jul .
44024016	Faith	Y romariʼ yin nintij cʼa nukʼij que man ninbün tüj ri itzel chuvüch ri Dios y chiquivüch chukaʼ ri vinük . Y quiriʼ ri vánima utz vi cʼa nunaʼ .
65001013	Description	Y nyekʼalajin-vi ri nyequibanalaʼ ri achiʼaʼ riʼ , nyebanun ri juis qʼuixaj qʼuin . Xa ye cachiʼel jun yaʼ ri juis nsilon . Nbolkoʼt y nvokon ruviʼ . Ye cachiʼel chukaʼ chʼumilaʼ ri ye elenük chic e chupan ri quibey . Rijeʼ xa ye oyoben chic roma ri lugar ri kʼekuʼn-kʼekuʼn , ri apeʼ nyebecʼuje-vi pa castigo ri xa man jun bey nqʼuis .
48001012	Description	Man riqʼuin tüj jun vinük xincʼul-vi-pe , ni man xtzijos tüj chukaʼ chuve roma jun vinük . Ja ri Jesucristo ri xkʼalajrisan chinuvüch .
45007005	Sin	Tok rubanun can , ja ri itzel tak karayibül ri xekabanalaʼ , y ri ley ri xuyaʼ ri Dios richin ri Moisés nbij que man utz tüj ri itzel tak rayibül riʼ . Pero roma quiriʼ nbij ri ley , xebecʼutun cʼa pe ri kamac , y tok xkacʼaxaj riʼ , xa más xekarayij ri mac riʼ , y ri mac xa camic nroyoj pa kaviʼ . Ri mac xerucusaj-vi cʼa ri kakʼa-kakün .
54002007	Faith	Y yin xinruchaʼ ri Dios richin xinoc jun apóstol y richin xintzʼom rutzijosic ri ketzij rutzij rijaʼ cheque ri vinük ri man ye israelitas tüj . Y ketzij vi . Roma ri Cristo nutzʼet-vi-pe ri vánima que man nintzʼuc tüj . Y xinbe cʼa chutzijosic cheque ri vinük ri man ye israelitas tüj que ncʼatzinej que nquitakej ri Jesucristo .
62003024	Faith	Y si nyekabün ri nyerubij , jun kabanun riqʼuin rijaʼ , y chukaʼ rijaʼ cʼo pa tak kánima . Y ketaman que cʼo pa tak kánima , roma cʼo ri Lokʼolüj Espíritu ri ruyoʼon cheke .
46010024	Recommendation	Man cʼa tikabün xaxe ri nkaʼ chikavüch roj , xa ncʼatzin que tikabanaʼ ri nkaʼ chiquivüch ri chʼaka chic . Ri utz nbün cheque rijeʼ .
45012016	Recommendation	Junan ivüch tibanaʼ . Man tibün nim ivakün . Xa vit oc tibanaʼ y man tinuc que juis etamabül cʼo iviqʼuin .
49004031	Recommendation	Tikayaʼ cʼa can rubanic ronojel itzel . Man itzel tikanaʼ chin jun chic . Man titiqueʼ oyoval pa tak kánima , ni man quekabanalaʼ ri man cʼuluman tüj roma ri koyoval . Mani riqʼuin ronojel kuchukʼaʼ tikabilaʼ tzij roma nkarayij . Man tikabij itzel cheque ri chʼaka chic .
51001025	Faith	Y yin xinoc cʼa samajel richin ri iglesia riʼ , y ri samaj ri xuyaʼ ri Dios chuve yin ja vi ri chiquicojol ri man ye israelitas tüj , cachiʼel rix . Y rijaʼ nrajoʼ cʼa que tzʼaküt ta ri rutzij ri ninyaʼ chivüch .
66001014	Description	Ri rujolon y ri rusmal tak ruviʼ sük-sük , cachiʼel rusakil ri lana y ri sutzʼ tok nsakrisan y chukaʼ cachiʼel ri hielo . Y ri runakʼ-ruvüch cachiʼel ruxak tak kʼakʼ .
47004015	Grace	Y roma cʼa nkajoʼ que rix nivil ri utzilüj sipanic ri nspaj-pe ri Dios riʼ , roma cʼa riʼ tok roj kacochʼon juis pokonül , richin quiriʼ ye qʼuiy ta cʼa ri nyecʼulun ri utzilüj sipanic ri nspaj-pe ri Dios y nyecolotüj ta . Y riqʼuin riʼ juis ta vi ye qʼuiy ri nyematioxin chin ri Dios y nquiyaʼ rukʼij .
43006056	Faith	Ri nquicʼux cʼa ri nuchʼacul yin y nquitij chukaʼ ri nuquiqʼuel , xa jun cʼa ri nkabün quiqʼuin . Rijeʼ nyecʼujeʼ viqʼuin yin y yin quiqʼuin rijeʼ .
43011027	Faith	Y ri Marta xbij chin ri Jesús : Jaʼ , Ajaf . Ninnimaj na vi ronojel ri nabij , roma vetaman-vi que ja rat ri Cristo ri Rucʼajol ri Dios , ri ncʼatzinej-vi que npuʼu na chuvüch ri ruchʼulef , xbij ri Marta .
44002042	Faith	Y man jun bey cʼa nquimalij ta quicʼuʼx , xa chi jumul cʼa nquimol-quiʼ richin ncacʼaxaj ri quitijonic ri apóstoles . Junan chukaʼ quivüch . Junan nquimol-quiʼ richin nquicʼux ri caxlan-vüy richin nquicʼuxlaʼaj ri rucamic ri Ajaf Jesús , y junan chukaʼ nquibün orar . Chi jumul cʼa quiriʼ nquibün .
58001009	Grace	Ajoʼon cʼa ri chojmil y avetzelan ri itzel . Y romariʼ yin ri a-Dios nuyoʼon quicot pan avánima . Más quicot nuyoʼon chave rat que chuvüch ri quicot ri nuyoʼon cheque ri chʼaka chic .
44012002	Violence	Y chi machet cʼa xutük rucamsasic ri Jacobo . Ri Jacobo y ri Juan ye quichakʼ quiʼ .
55002016	Recommendation	Y man cʼa queʼacʼul tzij ri man riqʼuin tüj ri Dios ye petenük-vi , ri xa ye richin ri ruchʼulef y man jun utz nquicʼün-pe . Roma ri vinük ri jabel nyequicʼul tzij quiriʼ , xa chi jumul nyebe más chupan ri cʼaslen ri man nkaʼ tüj chuvüch ri Dios .
62003015	Sin	Roma ri nyeʼetzelan richin jun hermano ye cachiʼel camsanelaʼ . Y rix ivetaman , que ri ye camsanelaʼ man cʼo tüj ri cʼaslen ri man nqʼuis tüj pa tak cánima .
43021015	Faith	Y tok xecolaj yan conojel , ri Jesús xucʼutuj chin ri Simón Pedro : Rat Simón ri rucʼajol ri Jonás , ¿ nquinajoʼ comi más que chiquivüch conojel reʼ ? xbij chin . Y ri Simón Pedro xbij cʼa : Ajaf , quiriʼ vi . Rat avetaman que ncatinjoʼ . Y ri Jesús xbij chin : Si nquinajoʼ , queʼayukʼuj y queʼachajij cʼa ri nu-ovejas , xbij .
46012008	Grace	Ri Lokʼolüj Espíritu nuyaʼ cʼa etamabül cheque chʼaka hermanos y nbün chukaʼ cheque que nyetiquer nquikʼalajrisaj ri etamabül riʼ . Y cheque chʼaka chic nuyaʼ quinaʼoj , y nbün cheque que nyetiquer nquikʼalajrisaj chukaʼ ri quetaman .
44007013	Description	Y ja tok xebe chic jun bey , jariʼ tok ri José xukʼalajrisaj-riʼ chiquivüch ri runimal y ruchakʼ que ja rijaʼ ri José . Y roma ri Faraón xretamaj ye achique ri runimal y ruchakʼ ri José , romariʼ xretamaj que jun hebreo vi .
60003010	Recommendation	Y cachiʼel chukaʼ nbij ri rutzij ri Dios ri tzʼiban can . Ri chiriʼ nbij Si najoʼ jun cʼaslen richin quicot , y si najoʼ chukaʼ nyeʼavilaʼ kʼij juis jabel , man tacusaj ri avakʼ richin nabij tzij ri man ye utz tüj , ni man chukaʼ tacusaj ri achiʼ richin nabij tzij richin nabün avakʼ .
44004032	Description	Y jaruʼ cʼa ri vinük ri quitaken chic , junan cʼa quivüch y jun cánima quibanun . Man jun cʼa ri nbin que xe ta richin ka rijaʼ ri ruchajin , roma jun quibanun conojel .
46015003	Grace	Ri tzij ri xincʼul yin , ja chukaʼ tzij riʼ ri xintzijoj chive rix . Y ri nabey cʼa ri xintzijoj chive , que ri Cristo xcom roma ri kamac , cachiʼel ri tzʼiban can chupan ri rutzij ri Dios , que quiriʼ ncʼatzinej que nbanatüj ,
66018024	Violence	Y chupan cʼa chukaʼ ri tinamit Babilonia xbiyin-vi quiquiqʼuel ri ye rusamajelaʼ ri Dios ri xekʼalajrisan ri rutzij , y ri quiquiqʼuel ri chʼaka chic ri yecʼo-vi pa rukʼaʼ ri Dios . Pariʼ cʼa ri tinamit riʼ xka-ka-vi ri quicamic conojel ri takenelaʼ richin ri Dios ri ye camsan-e chuvüch ri ruchʼulef .
44013048	Faith	Y tok ri vinük ri man ye israelitas tüj xcacʼaxaj cʼa ri tzij xbix-ka , juis cʼa xequicot pa cánima , y xquiyaʼ cʼa rukʼij ri rutzij ri Ajaf Dios . Y ye jaruʼ cʼa ri ncʼatzinej que nquil na ri cʼaslen ri man nqʼuis tüj , xquitakej .
66022020	Description	Y ri nkʼalajrisan cʼa ronojel reʼ , nbij cʼa chukaʼ : Jaʼ , ketzij vi que nquinapon yan , nbij . Y yin Juan ninbij : Quiriʼ ta cʼa . Catampe yan cʼa , Ajaf Jesús .
50004009	Recommendation	Ja ri xivetamaj , ri xicʼul , ri xivacʼaxaj y ri xitzʼet viqʼuin , jariʼ ri tibanaʼ . Y ri Dios ri nyoʼon ri uxlanen , ncʼuje-vi iviqʼuin .
53003015	Recommendation	Pero man tivetzelaj . Xa tipixabaj , cachiʼel ta nibün chin jun hermano .
51002008	Recommendation	Tichajij cʼa iviʼ richin que man nyixchʼacatüj pa quikʼaʼ ri vinük ri xa jun yan chic tijonic quicʼuan , tijonic ri jabel oc nyekʼalajin , pero xa quiqʼuin cʼa vinük ye petenük-vi y man jun utz nquicʼün-pe tijonic ri xa aj-ruchʼulef y man ye tzʼaküt tüj , tijonic ri xa man riqʼuin tüj Cristo ye petenük-vi . Ri tijonic riʼ man ye ketzij tüj .
50003014	Faith	Nintij-vi nukʼij chirij ri yecʼo-apu chinuvüch , roma ninjoʼ que ntoc vichin yin ri lokʼolüj sipanic . Y roma cʼa ri Jesucristo , ri Jun chaʼon-pe y takon-pe roma ri Dios , tok ri Dios xinroyoj yin , roma nrajoʼ que nquibe chilaʼ chicaj y nrajoʼ que ntoc vichin yin ri lokʼolüj sipanic .
56002014	Faith	Ri man xupokonaj tüj xuya-riʼ pa camic pa kaqʼuexel , richin que xojrucol chuvüch ronojel ruvüch mac y richin chukaʼ xuchʼajchʼojrisaj ri kacʼaslen . Quiriʼ xbün richin que ri xojtaken richin xojoc richin rijaʼ . Y rijaʼ nrajoʼ que nbe kánima chubanic ri utz .
43005024	Faith	Roma ketzij vi ri ninbij chive , que ri nacʼaxan ri nutzij y nutakej rubiʼ ri takayon-pe vichin , nril rucʼaslen ri man nqʼuis tüj . Man cʼa napon tüj chupan ri lugar richin juis pokonül , roma colotajnük chic chuvüch ri camic , richin xcʼo-apu chupan ri cʼaslen .
66021015	Description	Y ri ángel ri nchʼo chuve , rucʼuan cʼa jun cachiʼel aj richin etabül , y ri etabül reʼ riqʼuin cʼa kʼanapük banun-vi . Y ri ángel reʼ rucʼuan cʼa ri etabül reʼ richin nretaj ri tinamit Jerusalén , ri doce ru-puertas y ri tzʼak .
50003019	Sin	Y pa ruqʼuisbül kʼij , rijeʼ pa kʼakʼ cʼa nyebeka-vi . Xaxe ri ntij nquinuc . Juis itzel ri quicʼaslen quicʼuan y man nyeqʼuix tüj . Chiquivüch rijeʼ jabel utz ri nquibün . Benük cʼa ri cánima chirij ri cosas richin ri ruchʼulef .
54003006	Sin	Y si jun hermano xa cʼate baʼ xutakej ri Dios , man cʼuluman tüj que rijaʼ ntoc ucʼuey quichin ri hermanos . Roma si ta ntoc ucʼuey quichin , riqʼuin baʼ nunimirsaj-riʼ , y riqʼuin riʼ nucʼulachij ri achique xucʼulachij ri itzel-vinük , y nka-ka ri nimalüj juicio pariʼ .
65001003	Recommendation	Hermanos ri jabel nyixinjoʼ , juis cʼa nujoʼon que nutzʼiban ta e ri carta reʼ chive , roma cʼo ri nujoʼon nubin chive pariʼ ri kacolonic . Pero vocomi tok nintzʼibaj-e ri carta chive , man pariʼ tüj chic cʼa ri kacolonic . Roma ncʼatzin que yin ninbij chive que man tiyaʼ kʼij chin ri tijonic ri man ketzij tüj . Xa riqʼuin ronojel ivánima titzeklebej ri utz tak tijonic ri xekacʼul tok xkatakej ri Jesucristo . Tijonic ri man njalatüj tüj y xjach cheque ri ralcʼual ri Dios .
44004002	Description	Y ri achiʼaʼ cʼa reʼ juis catajnük-pe coyoval chiquij ri Pedro y ri Juan , roma nyequitijoj ri vinük . Nquitzijoj cʼa cheque ri vinük achique rubanic tok ri Jesús xcʼastüj y xa camnük chic e , y romariʼ conojel chic ri caminakiʼ nyecʼastüj chukaʼ , nquibij cʼa cheque ri vinük .
66018005	Sin	Y ri quimac ri vinük ri aj chiriʼ chupan ri tinamit riʼ , molon-vi cʼa ronojel . Y ronojel ri mac reʼ jun nimalüj montón chic cʼa rubanun . Romariʼ ri montón reʼ xa xkʼalajin yan e cʼa chilaʼ chicaj . Y ri Dios nuya-vi cʼa kʼoxomül pa quiviʼ ri vinük , roma ri quimac cʼunük cʼa ruviʼ quibanun .
43004046	Description	Cʼateriʼ ri Jesús xbe chic cʼa jun bey pa tinamit Caná ri cʼo chiriʼ pa Galilea , apeʼ xbün que xoc ruyaʼal-uva ri yaʼ . Y chiriʼ pa Galilea , pa jun chic tinamit ri rubiniʼan Capernaum , cʼo cʼa jun achi nimalüj rusamajel ri rey , nyeʼavüj jun rucʼajol .
45012011	Recommendation	Man quixkʼoran , xa riqʼuin ronojel ivánima tibanaʼ ri rusamaj ri Ajaf .
60001008	Faith	Y stapeʼ ( aunque ) man jun bey itzʼeton ri Jesucristo , nijo-vi , y chukaʼ iyoʼon ivánima riqʼuin . Y romariʼ man nivil tüj achique rubixic nibün chin ri nimalüj quicot ri cʼo pa tak ivánima .
62004013	Grace	Y chukaʼ ketaman que jun kabanun riqʼuin ri Dios y rijaʼ cʼo pa tak kánima , roma cʼo ri Rulokʼolüj Espíritu ri ruyoʼon cheke .
43019029	Description	Y chiriʼ , cʼo-apu jun cʼojlibül ri cʼo-e jun chʼamilüj ruyaʼal-uva chupan . Nojnük cʼa ri cʼojlibül . Y ri soldados chupan riʼ xquimuba-e jun cachiʼel boʼj ri nbix esponja chin , xquiya-e chutzaʼn jun vit cheʼ rubiniʼan hisopo , y cʼateriʼ xquiyaʼ chin richin nutzʼub .
51001013	Grace	Ri Katataʼ Dios xojrucol yan chukaʼ pa rukʼaʼ ri kʼekuʼn y xojruyaʼ pa rukʼaʼ ri Rucʼajol . Ri Katataʼ Dios juis nrajoʼ ri Rucʼajol .
45016017	Recommendation	Hermanos , yin ninchilabej cʼa chive que tichajij-iviʼ , roma yecʼo vinük ri xa nyequijachalaʼ ri hermanos , y nquibün cheque que nyetzak , roma jun vi chic tijonic ri quicʼuan y juis nyechʼo chirij ri ketzij tijonic ri icʼuan rix . Ri vinük ri nyebanun quiriʼ man queʼitzeklebej , xa tijachala-iviʼ quiqʼuin .
45012007	Recommendation	Si nkutiquer nyekatoʼ ri chʼaka chic , quekatoʼ . Si nkutiquer nkutijon , kojtijon .
43016023	Faith	Y chupan ri kʼij riʼ , man chic cʼa chuve ta yin nicʼutuj-vi ri nurayij ri ivánima . Pero ketzij ninbij chive , que ronojel cʼa ri nicʼutuj chin ri Nataʼ pa nubiʼ yin , nuya-vi cʼa pe chive .
66021019	Description	Y ri doce abüj ri ye cʼunük cʼa ruxeʼ ri tzʼak , chiquijujunal jun vi cʼa ruvüch abüj y ye vekon-vi . Ri vekbül-abüj ja ri jaspe , ri zafiro , ri ágata , ri esmeralda ,
59004017	Sin	Roma si avetaman achique ri utz , y xa man nabün tüj , ncamacun chuvüch ri Dios .
66019005	Faith	Y jariʼ tok cʼo cʼa jun ri xbechʼo-pe apeʼ cʼo-vi ri lokʼolüj ruchʼacat ri Dios , y quereʼ cʼa ri nbij : Chiʼivonojel rix rusamajelaʼ ri Dios , tiyaʼ cʼa rukʼij ri ka-Dios . Rix ri nitakej rutzij ri Dios , tiyaʼ rukʼij . Chi cocoj y chi nimakʼ tibanaʼ quiriʼ .
47005002	Faith	Y jariʼ ri nbanun chin ri kánima que njilon chupan ri chʼaculaj ri cʼunük racho . Juis vi cʼa ri rayibül kiqʼuin que ri kánima ntoc ta yan chupan ri jun chic racho ri cʼo chilaʼ chicaj .
48006004	Recommendation	Chikajujunal tikatzʼet-ka ri nkubanun , kʼalüj riʼ si utz o xa man utz tüj . Y si ri nkubanun utz vi , cʼuluman cʼa que nquicot ri kánima . Y man ncʼatzin tüj na nkatzʼet ri nbanun jun chic hermano .
46007036	Recommendation	Pero si xa cʼo cʼa jun tataʼaj ri man ruyoʼon tüj ri rumiʼal richin ncʼuleʼ , y ri xtün xa cʼo chic rujunaʼ , y ri tataʼaj nutzʼet que man cʼuluman tüj ri rubanun , que man ruyoʼon tüj kʼij chin ri rumiʼal richin ncʼuleʼ , y nutzʼet que ri xtün xa nrajoʼ ncʼuleʼ , tuyaʼ cʼa kʼij chin richin ncʼuleʼ , roma xa manak rumac nbün , si nuya-e richin ncʼuleʼ .
43016002	Violence	Nyixokotüx cʼa pe chiriʼ pa tak jay apeʼ ntzijos-vi ri rutzij ri Dios . Y napon-vi cʼa chukaʼ ri kʼij tok ri vinük nquinuc que rusamaj ri Dios nquibün rijeʼ tok nyixquicamsaj .
66015001	Description	Y cʼateriʼ yin Juan xintzʼet cʼa que ri chicaj yecʼo cʼa siete ángeles ri xekʼalajin y man jun bey ye tzʼeton ta chukaʼ . Ri siete cʼa ángeles reʼ jachon cʼa jujun kʼoxomül pa quikʼaʼ richin que nyebequiya-pe tok napon ri kʼij . Y riʼ ja ruqʼuisbül tak castigos ri nuyaʼ ri Dios pariʼ ri ruchʼulef . Roma jariʼ ri ru-castigo ri Dios ri nuyaʼ pa quiviʼ ri man xetaken tüj richin .
43018023	Description	Pero ri Jesús xbij cʼa chin ri chajinelaʼ riʼ : Si cʼo cʼa tzij ri man ja tüj rubixic xinbün-apu chin , takʼalajrisaj achique ri man pa rubeyal tüj ri xinbij-apu . Y si ronojel ri xinbij-apu , utz , ¿ achique cʼa roma tok xayaʼ jun paj kʼaʼ chuve ? xbij ri Jesús .
50004003	Recommendation	Y rat samajel junan viqʼuin yin , ri ratcʼo-vi chupan ri samaj richin ri Dios , nincʼutuj cʼa favor chave richin que queʼatoʼ ri caʼiʼ hermanas riʼ , roma rijeʼ quitijon quikʼij chukaʼ chupan ri rusamaj ri Dios . Xenvachibilaj-vi chukʼalajrisasic ri utzilüj tzij richin colonic . Junan xesamüj viqʼuin , ye cachibilan ri hermano Clemente y chʼaka chic hermanos . Cʼo chic cʼa ri quibiʼ chilaʼ chicaj , tzʼiban chic chupan ri vuj richin cʼaslen .
66016006	Sin	Roma nayaʼ rutojic cheque ri xecamsan quichin ri lokʼolüj tak avalcʼual y ri ye asamajelaʼ ri xekʼalajrisan ri atzij . Y utz vi cʼa rubanic nabün cheque que tiquikumuʼ quicʼ , roma jariʼ ri nkaʼ chiquivüch .
45006002	Sin	Man utz tüj . Roj xa kayoʼon chic can ri mac .
66017011	Violence	Cʼateriʼ , ja ri chico ri xcʼujeʼ y vocomi manak chic tzʼeton , jariʼ ri ntoc can rey . Ri ruqʼuisbül rey reʼ , junan vi cʼa runaʼoj quiqʼuin ri siete itzel tak reyes ri ye cʼunük chic . Chukaʼ rijaʼ nbün mandar , y cʼateriʼ nbe pa kʼakʼ .
48004030	Recommendation	Y ri rutzij ri Dios ri tzʼiban can , nbij que telesüs-e ri aj-icʼ lokʼon , rachibilan ri ral . Roma ri ral ri aj-icʼ riʼ , man jun nrichinaj tüj chin ri rubeyomal ri rutataʼ . Xaxe vi ri ral ri rixjayil libre ri cʼuluman nchinan ri rubeyomal ri rutataʼ . Quiriʼ nbij ri tzʼiban can .
54006009	Sin	Pero ri vinük ri nquirayij nyeʼoc beyomaʼ , man cʼayuf tüj que nyetzak pa mac . Roma juis nquirayij ri beyomül , nyetzak pa trampa , cachiʼel nbün jun chico . Y riqʼuin chʼujilüj tak rayibül nquitij pokonül . Y riqʼuin ri quirayibül nyebetzak can chupan ri quimac , y nyerucʼuaj pa camic richin chi jumul .
66017016	Violence	Y ri lajuj ( diez ) rucʼaʼ ri xatzʼet que rucʼuan ri chico , xa nquetzelaj cʼa ri ixok ri xa man utz tüj rucʼaslen . Y nquiyaʼ cʼa can ruyon . Xa nquichʼanaba-vi can . Y ri ruchʼacul ri ixok riʼ , cʼo chʼaka nquicʼux , y cʼo ri chʼaka chic xa nquiporoj pa kʼakʼ .
46008003	Faith	Chuvüch ri Dios ja ri nkajoʼ rijaʼ ri cʼo rakalen y man ja tüj ri etamabül . Si ketzij nkajoʼ ri Dios , nkʼalajin que roj richin chic rijaʼ , y rijaʼ retaman kavüch .
45003009	Sin	¿ Y vocomi achique nibij ? ¿ Chuvüch ri Dios ri kacʼaslen roj israelitas más utz que chuvüch ri quicʼaslen ri man ye israelitas tüj ? Man quiriʼ tüj . Cachiʼel xinbij yan ka , que conojel vinük , chi israelitas y chi man israelitas tüj , conojel ye tzaknük chuxeʼ ri mac .
44007041	Sin	Y xquibün cʼa ruvachbül jun vit vacx . Y juis cʼa nyequicot riqʼuin ri xa ja rijeʼ ri xebanun-ka . Romariʼ xequicamsalaʼ cʼa chico chuvüch , richin nquiyaʼ rukʼij .
66009020	Sin	Jacʼa ri vinük ri cʼa xecʼaseʼ can y man xka-ka tüj ri kʼoxomül pa quiviʼ , man riqʼuin tüj riʼ cʼa xquitzolij ta pe quicʼuʼx . Xa cʼa xequibanalaʼ cʼa ri itzel ri quibanun can . Xequiyalaʼ cʼa quikʼij ri itzel tak espíritu , y xa cʼa xequiyalaʼ quikʼij ri vachbül ri ye quibanun riqʼuin kʼanapük , sakpük , abüj , cheʼ y riqʼuin ri chʼichʼ nbix bronce chin . Jariʼ ri xequiyaʼ quikʼij ri vinük riʼ , y xa ye tiox ri man nyetzuʼun tüj , nixta man ncacʼaxaj tüj y nixta man nyebiyin tüj chukaʼ .
47005011	Faith	Roj cʼo-vi cʼa chikacʼuʼx ri Ajaf Dios , romariʼ cʼo xbiriʼ kiqʼuin y nkusamüj cʼa richin que yecʼo ta cʼa más ri nyetaken richin . Ri Dios retaman-vi cʼa kavüch roj achique roj . Y ninvoyobej que quiriʼ ta nkʼalajin chukaʼ chivüch rix , y quiriʼ ta chukaʼ ninaʼ rix pa tak ivánima , achique roj .
49002003	Sin	Tok rubanun can , konojel roj quiriʼ chukaʼ xkabün . Xojucʼuʼüx roma ri itzel tak karayibül . Ri itzel ri xekanuculaʼ y xekarayilaʼ , jariʼ ri xekabün . xkoyoj-vi ri ru-castigo ri Dios pa kaviʼ , roma roj pa kalaxic pe man jun utz tüj cheke cachiʼel ri chʼaka chic vinük .
44002040	Recommendation	Y ri Pedro cʼo cʼa chʼaka chic tzij ri xerukʼalajrisalaʼ cheque . Rijaʼ xuyaʼ cʼa rubeyal chiquivüch ri vinük quiqʼuin tzij cachiʼel reʼ : Quixel-pe chiquicojol ri vinük richin ri tiempo reʼ , ri xa ye satznük pa quimac , richin quiriʼ nyixcolotüj cʼa pe , nbij cʼa cheque .
45008013	Faith	Roma si nkuquicʼuaj ri itzel tak rayibül , xa camic nquicʼün-pe cheke . Ncʼatzin cʼa que ja ri Lokʼolüj Espíritu ri nucʼuan kichin y nucamsaj ri itzel tak rayibül riʼ , richin ncʼujeʼ kacʼaslen ri man nqʼuis tüj .
45010011	Faith	Y chupan ri rutzij ri Dios ri tzʼiban can , nbij : Conojel ri vinük ri nyetaken richin , man jun bey nyeqʼuix tüj , roma ri utz ri bin cheque que nquicʼul , nquicʼul-vi . Quiriʼ nbij ri tzʼiban can .
45001008	Faith	Nabey ninmatioxij chin ri Dios ivoma rix . Ninmatioxij chin roma ronojel apeʼ chin ri ruchʼulef ntzijos-vi que rix itaken-vi . Y xaxe cʼa roma ri Jesucristo tok nquitiquer nquimatioxin chin ri Dios .
52001004	Faith	Hermanos , roj ketaman que ri Dios nyixrujoʼ , y ketaman chukaʼ que ri Dios xixruchaʼ richin xixoc richin rijaʼ .
60004008	Recommendation	Y ri ncʼatzin chukaʼ que nibün rix , ja ri tijola-iviʼ juis . Y ri nyixjoʼon , ncʼatzin-vi . Roma tok najoʼ jun vinük , chanin nacuy ri rumac .
44027001	Description	Y tok bin chic cʼa que ri Pablo y chʼaka chic ri yecʼo pa cárcel nyetak-e cʼa pa Roma , ri tinamit ri cʼo pa ruchʼulef rubiniʼan Italia , xejach cʼa e pa rukʼaʼ jun achi rubiniʼan Julio . Ri Julio reʼ jun Capitán quichin jun ciento soldados , y ri soldados riʼ ye richin ri jukʼataj soldados ri ye Richin ri Rey Augusto nbix cheque .
66015003	Faith	Y nquibixaj cʼa ri rubix ri Moisés ri rusamajel ri Dios y ri rubix ri Jesucristo ri cachiʼel Alaj Oveja . Y ri bix quereʼ cʼa ri nquibij : Ajaf Dios , rat ja ri nimakʼ tak nojibül ri man jun bey ye tzʼeton ri nyeʼabün , y cʼo-vi ronojel avuchukʼaʼ pan akʼaʼ . Ketzij y choj ri abey , y ja rat ri Rey quichin conojel ri yecʼo-vi pan akʼaʼ .
60002002	Faith	Rix tibanaʼ cʼa cachiʼel nquibün ri vit acʼualaʼ cʼa calaxic , nquirayij ri quitzʼun , y riqʼuin riʼ nyeqʼuiy . Y quiriʼ chukaʼ rix , tirayij tivacʼaxaj y tinicʼoj ri rutzij ri Dios , roma ketzij vi . Richin quiriʼ nyixqʼuiy y nivil colonic .
66014013	Faith	Y yin Juan xinvacʼaxaj cʼa que cʼo jun ri nchʼo-pe chuve chilaʼ chicaj , y nbij : Tatzʼibaj cʼa ri ninbij chave : Vocomi jabel utzilüj cʼa quiquicot conojel ri xa jun chic quibanun riqʼuin ri Ajaf nyecom-e , xbij . Y xinvacʼaxaj cʼa chukaʼ que ri Lokʼolüj Espíritu xbij : Jaʼ . Roma nyeʼuxlan chin ri quisamaj , y nquicʼul cʼa ri rajil-ruqʼuexel ri utzilüj quinojibül ri quibanun .
59001027	Faith	Roma ri ketzij nuyaʼ rukʼij ri Dios , nyerutolaʼ ri malcaʼn tak ixokiʼ ri quiyon chic can y ri acʼualaʼ ri xa manak chic quite-quitataʼ , y chukaʼ man nutzʼulubirsaj tüj chic riʼ chupan ri itzel cʼo chuvüch ri ruchʼulef . Chuvüch ri Dios ri nyebanun quereʼ , jariʼ ri ketzij y pa ruchʼajchʼojil nquiyaʼ rukʼij .
51002004	Recommendation	Y ronojel riʼ xinbij cʼa chive roma yin ninjoʼ que man nyixchʼacatüj pa quikʼaʼ ri nyeʼucusan jabel tak tzij xaxe richin nyixtzak pa quikʼaʼ .
66005013	Description	Y xinvacʼaxaj cʼa chukaʼ conojel ri ye ruqʼuiytisan ri Dios ri yecʼo chupan ri caj , ri yecʼo chuvüch ri ruchʼulef , ri yecʼo chuxeʼ ka ri ruchʼulef , y ri yecʼo chupan ri mar , nquibij cʼa : Ri tzʼuyul chupan ri lokʼolüj ruchʼacat y quiriʼ chukaʼ ri cachiʼel Alaj Oveja ri cʼunük chic chuvüch ri camic , jariʼ ri cʼo rubiʼ pa nabey , cʼo rukʼij , y cʼo ruchukʼaʼ richin chi jumul , xquibij .
66008008	Description	Ja tok ri rucaʼn ángel xuxubaj ri ru-trompeta , xintzʼet cʼa jun kʼakʼ cachiʼel jun nimalüj juyuʼ rubanun y xtorix pa mar . Y jun molaj cheque ri oxiʼ molaj chin ri mar xoc quicʼ .
44007058	Violence	Y xquelesaj cʼa e cʼa chuchiʼ ri tinamit , y xquitzʼom rucʼakic chi abüj richin nquicamsaj . Y ri xetzʼucun cʼa tzij chirij ri Esteban xquisovilaʼ ri quitziek ri cachiʼel coton riqʼuin ri jun alaʼ rubiniʼan Saulo , richin quiriʼ utz nyecʼakon .
45015011	Faith	Y chukaʼ nbij : Tiyaʼ rukʼij ri Ajaf chiʼivonojel rix ri man rix israelitas tüj . Conojel vinük tiquiyaʼ cʼa rukʼij ri Dios . Quiriʼ nbij chupan ri tzʼiban can .
45011036	Faith	Roma ja rijaʼ ri xbanun ronojel . Riqʼuin vi cʼa rijaʼ petenük-vi ronojel . Y ronojel ri xerubün , richin que nuyaʼ rukʼij . Tinimirsüs cʼa rukʼij ri Dios chi jumul . Quiriʼ ta cʼa .
43001029	Faith	Pa rucaʼn kʼij tok ri Juan Bautista xutzʼet que choj petenük ri Jesús cʼa riqʼuin , xbij : Jareʼ xka-pe ri cachiʼel Alaj Oveja ri takon-pe roma ri Dios , richin que nrelesaj ri quimac ri vinük ri yecʼo chuvüch ri ruchʼulef .
58011031	Description	Chupan ri tinamit riʼ , xcʼujeʼ jun ixok rubiniʼan Rahab , jun ixok ri man utz tüj rucʼaslen rucʼuan . Pero rijaʼ man xcom tüj tok xtzak ri rutinamit , roma jabel xerucʼul ri caʼiʼ nachanelaʼ israelitas xeʼapon pa tinamit . Xuya-vi ránima riqʼuin ri Dios . Jacʼa ri chʼaka chic vinük richin ri tinamit riʼ xecom conojel , roma man xquibün tüj cachiʼel xbün ri Rahab . Ri vinük riʼ xa man xetaken tüj chin ri Dios .
43010010	Grace	Jun elekʼon tok napon , xe cʼa richin nberubana-pe elekʼ y ncamsan can . Ronojel cʼa ri nbün can , man pa rubeyal tüj . Jacʼa yin , nbij ri Jesús , xinpuʼu richin ninyaʼ ri cʼacʼaʼ cʼaslen , jun utzilüj cʼaslen .
50003020	Faith	Jacʼa roj roj richin chic que nkubecʼujeʼ chilaʼ chicaj . Y chilaʼ cʼo-vi ri Colonel y Ajaf Jesucristo , y xaxe chic koyoben ri kʼij tok npuʼu chikacʼamic .
45015007	Recommendation	Y rix richin cʼa chukaʼ niyaʼ rukʼij ri Dios , tibanaʼ cachiʼel ri xbün ri Cristo . Rijaʼ xixrucʼul . Rix ticʼuluʼ cʼa iviʼ y tijo-iviʼ .
44021024	Recommendation	Queʼacʼuaj cʼa e , tichʼajchʼojrisaj-iviʼ quiqʼuin y tiyaʼ chin ri Dios ri nbij ri ley ri xuyaʼ ri Dios richin ri Moisés . Y ja rat calokʼon ronojel ri ncʼatzin richin ri achique nquisujuj chuvüch ri Dios . Y cʼateriʼ rijeʼ nquikupij-e ri rusmal tak quiviʼ richin retal que xeqʼuis yan pa quiviʼ richin ri quisujun chin ri Dios que nquibün . Si rat nabün ronojel ri xkabij chave , ri vinük nquetamaj cʼa que xa man ketzij tüj ri ntzijos chavij que man nabün tüj ri nbij ri ley ri xuyaʼ ri Dios richin ri Moisés , xa nquibij cʼa que rat takenel vi richin ri ley .
45004012	Faith	Y ri Abraham kaxquin-kamamaʼ can ri katinamit roj chukaʼ israelitas ri banun ri circuncisión cheke , ri retal que roj riqʼuin ri Dios , pero si kataken ri Dios cachiʼel ri xutakej-e rijaʼ tok man jani banun tüj ri retal ri circuncisión chin que ja richin ri tinamit ri Dios .
44001026	Description	Cʼateriʼ xquiyaʼ pan atzʼanin . Y ri achi cʼa ri xcʼujeʼ can pa ruqʼuexel ri Judas richin ntoc cachibil ri once apóstoles , ja ri rubiniʼan Matías , roma pariʼ rijaʼ xka-vi can ri samaj riʼ .
45004007	Grace	Ri David rubin can cʼa : Jabel quiquicot ri vinük ri cuyun chic ri itzel tak nquibanun ri tzʼapin chic rij ri quimac .
66011004	Description	Y ri ye caʼiʼ cʼa riʼ , ja ri caʼiʼ cachiʼel cheʼ olivos y ri ye caʼiʼ cachiʼel candeleros ri yecʼo-apu chuvüch ri Dios , ri Rajaf ri ruchʼulef .
59004009	Recommendation	Tinaʼ cʼa kʼoxon pa tak ivánima , quixbison y quixokʼ roma ri imac . Rix ri nyixtzeʼen roma ri quicot richin ri ruchʼulef , man quixtzeʼen chic . Xa quixokʼ . Rix ri juis quicot inaʼon chupan ri ruchʼulef , xa quixbison pa tak ivánima .
64001011	Recommendation	Hermano , ri juis ncatinjoʼ , ninbij cʼa chave : Man tatzeklebej ri itzel . Xa tatzeklebej ri utz . Roma ri nbanun ri utz , cʼo chic cʼa apu riqʼuin ri Dios . Jacʼa ri nbanun ri itzel , man retaman tüj ni ruvüch ri Dios .
45004011	Faith	Y ri circuncisión ri xban chin , retal richin que tikʼalajin que ketzij , que man jun vi rumac xkʼalajin chuvüch ri Dios roma xutakej . Pero rijaʼ man jun vi cʼa rumac xkʼalajin chuvüch ri Dios tok cʼa man jani banun tüj ri circuncisión chin , y romariʼ nbix que rijaʼ quitataʼ conojel ri nyetaken ri Dios y nban cheque que man jun quimac nkʼalajin chuvüch , stapeʼ ( aunque ) man banun tüj ri circuncisión cheque .
45006007	Grace	Conojel cʼa ri cachiʼel xecom riqʼuin ri Cristo , nyecolotüj pa rukʼaʼ ri mac .
47004010	Faith	Roj chuvüch vi cʼa ri camic nkucʼo-vi , apeʼ na nkujapon-vi . Nkacʼulachij-vi cachiʼel ri xucʼulachij ri Jesús , richin quiriʼ nkʼalajin que roj nkacʼul-vi cʼa chukaʼ kacʼaslen cachiʼel ri rucʼaslen rijaʼ vocomi .
50002021	Sin	Ri chʼaka chic ri yecʼo viqʼuin , xaxe ri nkaʼ chiquivüch rijeʼ ri nquinuc , y man nquinuc tüj achique ri ncʼatzin pa rusamaj ri Jesucristo , ri Jun chaʼon-pe y takon-pe roma ri Dios .
58011011	Faith	Ri Sara ri rixjayil ri Abraham , xuyaʼ chukaʼ ránima riqʼuin ri Dios . Ri Dios xbij que ncʼujeʼ jun ral , y rijaʼ xunimaj ri xbij ri Dios chin . Y xalüx na vi ri acʼual riqʼuin ri Sara , stapeʼ ( aunque ) riʼj chic y man alanel tüj .
43006039	Grace	Y ri samaj cʼa ri ruchilaben-pe ri Nataʼ Dios ri takayon-pe vichin , jacʼa que conojel ri ye ruchaʼon rijaʼ , ri nyecanon vichin yin , man ta cʼa nyesatz can , y pa ruqʼuisbül kʼij nyencʼasoj ta e chiquicojol ri caminakiʼ .
46008006	Faith	Jacʼa roj ketaman que xaxe jun Dios cʼo , ri Tataʼixel . Riqʼuin cʼa rijaʼ petenük-vi ronojel , y nrajoʼ que roj nkayaʼ rukʼij . Ketaman que xaxe jun Ajaf cʼo , ri Jesucristo . Xaxe roma rijaʼ tok cʼo ronojel . Xaxe roma rijaʼ tok cʼo kacʼaslen .
52003006	Description	Pero vocomi nquicot ri kánima roma xkacʼaxaj yan ri achique ibanun . Roma xtzolij yan pe ri Timoteo . Rijaʼ xbij cheke que iyoʼon ivánima riqʼuin ri Jesucristo , y que juis nyixjoʼon . Chukaʼ xbij-pe cheke que cʼa nkuka-pe na chiʼicʼuʼx . Y xbij-pe chukaʼ que man xe tüj roj ri nkajoʼ nyixkatzʼet . Xa jariʼ ri irayibül rix chukaʼ que nkujitzʼet .
60005004	Grace	Y si choj cʼa nibün rix chiquivüch y jabel nyeʼichajij , nicʼul cʼa jun lokʼolüj sipanic ri man jun bey nqʼuis , y romariʼ rix nicʼul cʼa ikʼij . Y reʼ nicʼul cʼa tok ncʼulun-pe chic ka ri Cristo , ri nimalüj Kʼuyunel .
47003012	Faith	Juis vi cʼa kayoʼon-apu kánima riqʼuin ri cʼacʼaʼ trato , y romariʼ man nkapokonaj tüj nkatzijoj cheque ri vinük .
61002012	Sin	Pero ri vinük ri man nquixbij tüj quiʼ nyechʼo chiquij ri cʼo juis quikʼij , xa cachiʼel cʼa ye chico roma man nyenucun tüj jabel . Y stapeʼ ( aunque ) jun naʼoj ri man jun bey kʼaxnük ta cheque , itzel nyechʼo chirij . Y riqʼuin ri itzel ri nyebanun riʼ , ncoyoj castigo pa quiviʼ y chupan cʼa ri castigo riʼ nyebetzak-vi . Cachiʼel nquicʼulachij ri chico tok nyebetzʼom-pe y nyecamsüs . Y roj nkabij que ye richin riʼ .
43012006	Sin	Tok rijaʼ xbij quiriʼ , man roma tüj cʼa que juis ta nyerujoʼ ri vinük ri man ni jun quichajin , y nrajoʼ ta nyerutoʼ , man quiriʼ tüj . Xa roma cʼa que ja rijaʼ ri yacol-tumin y cʼo cʼa nrelesala-e , xa romariʼ . Rijaʼ xa nelekʼ cʼa .
62004016	Faith	Y rijaʼ nyerujo-vi vinük . Y roj chukaʼ kayoʼon kánima riqʼuin rijaʼ , y ketaman que nkurujoʼ , roma rijaʼ nkurujo-vi vinük . Y si nyekajoʼ vinük , jun cʼa kabanun riqʼuin ri Dios , y rijaʼ cʼo pa tak kánima .
44011019	Description	Y ja tok xcʼulachitüj ri rucamic ri Esteban , jariʼ tok ri hermanos xquitij pokonül pa quikʼaʼ ri nyeʼetzelan quichin . Y romariʼ tok yecʼo xebe cʼa pa ruchʼulef Fenicia , yecʼo chukaʼ xebe cʼa pa ruchʼulef Chipre , y yecʼo xebe cʼa pa tinamit Antioquía , y nquitzijoj cʼa ri rutzij ri Dios xaxe cheque ri vinük ri ye israelitas vi .
54006006	Faith	Y ketzij na vi , ri acʼuan jun cʼaslen utz chuvüch ri Dios beyomül vi . Xaxe si cʼo quicot pan avánima roma ri abeyomal o roma ri manak achajin .
66013007	Violence	Chukaʼ ri chico riʼ yoʼon cʼa kʼij chin chupan ri tiempo riʼ richin que xcatüj y xerutzʼom cʼa chi oyoval ri lokʼolüj tak ralcʼual ri Dios , richin nyeruchʼüc . Yoʼon cʼa chukaʼ kʼij chin richin que xe ri nbij rijaʼ ri ncʼatzinej que nquibün ri vinük . Vinük ri xa man junan tüj nyetzuʼun , man junan tüj quitinamit , man junan tüj quichʼabül y man junan tüj quiruchʼulef .
60002020	Faith	Pero si nyixchʼay roma juis imac xibün , man jun utz nucʼün-pe chive stapeʼ ( aunque ) juis nyixcochʼon . Pero si pa ruqʼuexel ta nicʼulachij pokonül roma imac , rix nicʼulachij ta jun pokonül roma jun utz ri xibün , y nicochʼ ri pokonül riʼ , ri Dios nka-vi chuvüch ri nibün .
58009015	Grace	Y riqʼuin riʼ , ja vi cʼa ri cʼacʼaʼ trato ri xbün ri Dios kiqʼuin roj ri nusamajij . Y romariʼ ri ye oyon roma ri Dios richin nyeʼoc riqʼuin rijaʼ , cʼo nquichinaj chilaʼ chicaj , ri rubin que nuyaʼ cheque y man nqʼuis tüj . Roj ri rojcʼo chupan ri tiempo reʼ , cʼo cʼa nkichinaj chilaʼ chicaj , y quiriʼ chukaʼ ri kaxquin-kamamaʼ can ri xecʼujeʼ pa ru-tiempo ri nabey trato . Ri Cristo coma chukaʼ rijeʼ tok xcom , richin que xecolotüj cʼa pe chupan ri quimac .
45006001	Sin	¿ Achique nkabij vocomi , roj ri kataken chic ri Jesús ? ¿ Utz que cʼa nkabün más kamac richin que más ncʼut ri utzilüj sipanic ri nspaj-pe ri Dios ?
49005004	Recommendation	Man tibilaʼ cʼa tzij xaxe roma ri nirayij nyixtzijon y xa man ye cʼuluman tüj . Man tibilaʼ tzij ri xa man inucun tüj , si utz nibij o xa man utz tüj . Man tibanalaʼ tzij ri man jun vi nyecʼatzin . Man tibün quiriʼ roma man cʼuluman tüj . Ri tzij ri cʼuluman que nibün rix ja ri nucʼün-pe matioxinic chin ri Dios .
66006008	Violence	Tok xintzʼet na vi , xintzʼet jun quiej kʼün rij y tzʼuyuben-e roma jun ri rubiniʼan Camic . Y chirij ri Camic reʼ tzeketel cʼa e ri jun ri rubiniʼan Qui-Lugar ri Caminakiʼ . Y pa rukʼaʼ cʼa ri Camic y pa rukʼaʼ ri rubiniʼan Qui-Lugar Ri Caminakiʼ , xjach cʼa cuchukʼaʼ richin que quequicamsaj jun molaj cheque ri cajiʼ molaj vinük ri yecʼo chuvüch ri ruchʼulef , riqʼuin oyoval , riqʼuin vayjül , riqʼuin yabil y quiqʼuin ri chico ri nyecʼuxun .
45004016	Faith	Ri Dios xaxe cʼa cheque ri nyetaken richin rijaʼ nuya-vi ri rusujun . Nuyaʼ cheque roma ri rusipanic rijaʼ . Y nuya-vi cʼa cheque conojel ri nyetaken , rijaʼ si ye israelitas ri cʼo ri ley ri xuyaʼ ri Dios richin ri Moisés pa quikʼaʼ o si man ye israelitas tüj ri manak ri ley riʼ pa quikʼaʼ . Ri ncʼatzin xaxe tiquitakej , cachiʼel xutakej ri Abraham . Roma rijaʼ jariʼ ri katataʼ konojel ri kataken .
44028018	Description	Y tok rijeʼ xquicʼutuj chuve achique ri nubanun , xquinuc cʼa yinquelesaj , roma man jun itzel ri nubanun tüj , richin quiriʼ nquitak ta pa camic .
45009016	Grace	Nkʼalajin cʼa que ri Dios nuyaʼ ri utzilüj rusipanic cheke roma nujoyovaj kavüch , y man roma tüj ri juis nkajoʼ o roma ta ri nkujel-nkujoc chucanoxic .
46010008	Sin	Yecʼo achiʼaʼ ri xemacun quiqʼuin ixokiʼ , y romariʼ pa jun kʼij xecom veinte y tres mil vinük . Man cʼa tikabün roj cachiʼel xquibün rijeʼ .
45007023	Sin	Pero vetaman que cʼo chic jun ley ri ucʼuayon vichin ri nyerucusaj ri nukʼa-vakün . Y ri jun reʼ nbün oyoval riqʼuin ri nurayij ri vánima . Yincʼo-vi cʼa pa rukʼaʼ y chuxeʼ rutzij ri itzel rayibül , ri nyeʼucusan richin ri nukʼa-vakün .
58006001	Faith	Ncʼatzin cʼa que tzʼaküt ta ri etamabül cʼo kiqʼuin pariʼ ri Cristo . Ri xcʼut chikavüch pa nabey , tok xkatakej ri Dios , ketaman chic . Xketamaj yan que xcʼatzin que xkayaʼ can ri mac ri ncʼamon-pe camic y ncʼatzinej que xtzolij-pe kacʼuʼx riqʼuin ri Dios y xkatakej .
46016011	Recommendation	Man nibün tüj chin que man jun rukʼij . Y tok ntel-pe chilaʼ iviqʼuin , si napon , niyaʼ ta pe ri ncʼatzin chin richin ri rubey y quicot ta ntzolij-pe , roma yin ninvoyobej cʼa apu quiqʼuin ri hermanos .
59002014	Faith	Hermanos , si cʼo cʼa jun ri nbin que rutaken chic ri Jesucristo , y xa man nbün tüj ri utz , xa man jun cʼa ncʼatzin-vi ri nbij que rutaken . Roma xa man nril tüj cʼa rucolonic xaxe riqʼuin ri nbij que rutaken chic ri Jesucristo .
43007025	Description	Y yecʼo cʼa cheque ri vinük aj chiriʼ pa tinamit Jerusalén ri nquibilaʼ cʼa : ¿ Man ja tüj comi cʼa ri Jesús ri ncanox richin ncamsüs ?
43020022	Faith	Y tok rubin chic cʼa ka ri tzij riʼ , rijaʼ xerupuj y xbij cheque : Ticʼuluʼ cʼa ri Lokʼolüj Espíritu .
45010003	Sin	Man quetaman tüj cʼa ri achique rubanic nquibün richin man jun quimac nkʼalajin chuvüch ri Dios . Man quetaman tüj que ja ri Dios nbanun . Y romariʼ nquitij quikʼij richin que nquibün ri nbij ri ley ri xuyaʼ ri Dios richin ri Moisés , y man nquitakej tüj ri Jesucristo ri takon-pe roma ri Dios , richin que man jun quimac nkʼalajin chuvüch .
62005010	Faith	Roj ri kataken chic ri Rucʼajol ri Dios , ja ri kánima ri nbin cheke que ketzij ri nbij ri Dios pariʼ ri Rucʼajol . Jacʼa ri vinük ri man quitaken tüj , xa nquibün que man ketzij tüj ri nbij ri Dios , roma man nquinimaj tüj ri nbij pariʼ ri Rucʼajol .
43014012	Faith	Ketzij vi cʼa ri ninbij chive : Ri nuyaʼ cʼa ránima viqʼuin , nyerubanalaʼ cʼa chukaʼ ri samaj xenbün yin . Más cʼa nimakʼ tak samaj nyerubanalaʼ . Roma jariʼ tok yin yincʼo chic cʼa riqʼuin ri Nataʼ chilaʼ chicaj ,
56002009	Recommendation	Y cheque ri hermanos ye samajelaʼ tabij que tiquitakej quitzij ri qui-patrones . Y jabel tiquibanaʼ chin ronojel ri samaj ri nbix cheque . Y man jun bey tiquipaba-quiʼ chuvüch ri qui-patrones .
58012015	Recommendation	Titolaʼ cʼa iviʼ richin que chiʼivonojel nivil ta ri utzilüj sipanic ri nspaj-pe ri Dios . Man tiyaʼ kʼij que ri itzel ntoc iviqʼuin , roma si quiriʼ nibün , nyixchʼacatüj y romariʼ ye qʼuiy ri nyetzak can chupan ri tzʼilolüj cʼaslen .
54003007	Recommendation	Y chukaʼ jun ucʼuey quichin hermanos ncʼatzin que utz ntzʼetetüj ri rucʼaslen coma ri vinük ri man quitaken tüj ri Jesucristo , que man jun nilitüj chirij , richin quiriʼ man ntzak ta pa mac roma ri itzel-vinük .
49004007	Grace	Roma chikajujunal cʼo cʼa jun utzilüj rusipanic ri Dios ri kacʼulun , y ja ri Cristo ri nbin ri achique nuya-pe cheke .
66016003	Description	Quiriʼ cʼa chukaʼ , ri rucaʼn ángel rucʼuan ri lük xberuvoxij can ri cʼo-e chupan , pariʼ ri nimalüj mar . Y ri mar xchuvir cachiʼel ri ruquiqʼuel jun camnük , y romariʼ ronojel cʼa ri cʼo quicʼaslen ri yecʼo chiriʼ , xecom .
49006006	Recommendation	Man tibün cʼa que xaxe tok yecʼo-apu ri i-patrones iviqʼuin nyixsamüj , xaxe richin quixnimüx que rix utz tak samajelaʼ . Rix rix rusamajelaʼ ri Cristo , y romariʼ ncʼatzin que riqʼuin ronojel ivánima tibanaʼ rusamaj ri i-patrones , roma jariʼ ri rurayibül ri Dios .
60003016	Recommendation	Man jun bey cʼa tibün ri itzel , richin man nkʼoxon ivánima romariʼ . Y si roma ja ri Cristo ri itaken , romariʼ cʼo jun vinük ri nmolon-pe tzij chivij , que man utz tüj ri icʼaslen , ri nmolon-pe tzij chivij , cʼo ruqʼuixaj , roma ri icʼaslen utz vi .
43006040	Faith	Ri samaj chukaʼ ri chilaben-pe chuve roma ri Nataʼ , ri takayon-pe vichin , ja que conojel ri nyetzʼeton ri nusamaj y nquiyaʼ chukaʼ cánima viqʼuin , ticʼujeʼ cʼa quicʼaslen ri man nqʼuis tüj , y nyencʼasoj-e chiquicojol ri caminakiʼ pa ruqʼuisbül kʼij , xbij ri Jesús .
44012023	Violence	Y chupan cʼa ri misma hora riʼ , jun ángel richin ri Ajaf Dios xuyaʼ cʼa jun yabil pariʼ ri Herodes , roma rijaʼ xa man xbij tüj cheque ri vinük que man tiquiyaʼ rukʼij , y man chukaʼ xuyaʼ tüj rukʼij ri Dios . Ri Herodes xcʼuxtüj cʼa coma jut , y jariʼ ri xoc-e chin richin xcom .
47001003	Grace	Tikayaʼ cʼa rukʼij ri Dios , ri Rutataʼ ri Kajaf Jesucristo . Rijaʼ jun Tataʼaj ri nujoyovaj-vi quivüch ri ye ralcʼual , y chukaʼ jun Dios ri nucukubaʼ quicʼuʼx ri ye richin chic .
54001006	Sin	Roma yecʼo chʼaka vinük ri man nquibün tüj chic ronojel reʼ . Xaxe chic tzij ri man jun cakalen ri nyequibanalaʼ .
45001016	Faith	Yin man nquiqʼuix tüj cʼa nintzijoj ri utzilüj tzij richin colonic , roma ja utzilüj tzij reʼ ri uchukʼaʼ ri nucusaj ri Dios richin nyerucol ri nyetaken richin . Ri tzij cʼa riʼ nabey xtzijos chukaʼ cheque ri man ye israelitas tüj .
46003011	Description	Cʼo chic ri ruxeʼ ri jay , y riʼ ja ri Jesucristo . Y man jun chic cʼa ntiquer nyoʼon jun chic ruxeʼ .
49005033	Recommendation	Pero chukaʼ nbij chive chiʼijujunal que tijoʼ ri ivixjayil , cachiʼel ri nijo-ka-iviʼ rix . Y ri ixok tubanaʼ chin ri rachijil que cʼo-vi rukʼij .
51002013	Grace	Y tok rubanun can , xa rix camnük chupan ri imac , y xibün ri itzel tak irayibül . Man banun tüj cʼa ri circuncisión chive roma ri Cristo . Jacʼa vocomi cuyutajnük chic ri imac y riqʼuin riʼ ri Dios xbün chive que junan xixcʼastüj riqʼuin ri Cristo .
54004014	Recommendation	Roma ri samaj reʼ ja ri Dios ri xbanun chave que ncatiquer nabün . Y xacʼul tok ri ucʼuey quichin hermanos xquiyaʼ quikʼaʼ pan aviʼ y xquibij que xatoc jun rusamajel ri Dios . Y riʼ bin cheque rijeʼ roma ri Dios . Man tamestaj cʼa .
66021001	Description	Y yin Juan xintzʼet cʼa ri caj y ri ruchʼulef , xejalatüj . Ye cʼacʼaʼ vi cʼa . Ri caj y ri ruchʼulef ri xecʼujeʼ pa nabey , xa ye manak chic . Xejal-e . Manak chic cʼa chukaʼ ri mar .
52005016	Recommendation	Chi jumul tiquicot ri ivánima .
66009006	Description	Y ja kʼij cʼa riʼ tok ri vinük nquicanolaʼ ri quicamic roma ri kʼoxomül ri nquicʼusaj , pero xa man jun cʼa nquicʼulachij . Juis vi cʼa nquirayilaʼ ri quicamic , pero ri camic xa nanmüj chiquivüch .
52004014	Faith	Roma roj nkanimaj-vi que ri Jesucristo xcom y xcʼastüj-e . Y roma chukaʼ riʼ roj nkanimaj-vi que ri Dios quiriʼ nbün quiqʼuin ri ye camnük chic e , ri xquitakej-e ri Jesucristo tok xecʼase-e chuvüch ri ruchʼulef . Ri Dios nyerucʼasoj-vi-e .
62004015	Faith	Y achique na vinük ri nbin que ja ri Jesús ri Rucʼajol ri Dios , rijaʼ cʼo-vi ri Dios pa ránima , y rijaʼ chukaʼ jun rubanun riqʼuin ri Dios .
49004022	Recommendation	Roma cʼa riʼ tiyaʼ can ri itzel cʼaslen ri xicʼuaj tok rubanun can , tok cʼa man jani jalatajnük tüj ri icʼaslen , tok xa cʼa rix chʼacatajnük na pa quikʼaʼ ri itzel tak irayibül . Tiyaʼ cʼa can ri cʼaslen riʼ .
43010009	Grace	Ja yin cʼa ri Ruchiʼ ri coral . Ri ntoc cʼa viqʼuin yin , ncolotüj y nril ronojel ri ncʼatzin chin .
58011037	Violence	Yecʼo chʼaka ri xecamsüs chi abüj , y chʼaka chic xekupix riqʼuin sierra . Yecʼo ri xban cheque que xquiyaʼ ta can ri Dios , pero man xquiyaʼ tüj can . Yecʼo xecamsüs riqʼuin machet . Yecʼo ri xeʼokotüx-e pa tak cacho y xaxe quitzʼumal ovejas y quitzʼumal cabras ri cʼo quiqʼuin richin quitziek . Manak quichajin . Qʼuiy pokonül xquitij . Y juis qʼuiy itzel ri xban cheque .
62002029	Faith	Y ketaman que ri Jesucristo choj vi . Romariʼ ketaman chukaʼ que konojel ri kacʼuan jun cʼaslen choj , romariʼ roj ralcʼual chic cʼa ri Dios .
44013047	Grace	Y ja ri Ajaf Dios biyon cheke . Rubin cʼa : Rat nuyoʼon cʼa richin sük quichin ri vinük ronojel ruchʼulef , y avoma rat nquil colonic ri vinük yecʼo chi nüj chi nakaj .
47004002	Faith	Roj man nkabün tüj chic cachiʼel ri nquibün ri chʼaka . Roj xa kayoʼon chic can rubanic ri nbanun ri xa pan evatül nyeban-vi y riʼ xa qʼuixaj riqʼuin . Man nyekachʼüc tüj chic ri vinük , man nkajül tüj chukaʼ rubanic ri rutzij ri Dios ri nkabij cheque ri vinük . Man quiriʼ tüj nkabün . Roj ja vi cʼa ri ketzij ri nkakʼalajrisaj cheque ri vinük , y riʼ nbün cʼa que apeʼ na nkacʼul-vi . Ri Dios nutzʼet cʼa pe que quiriʼ .
44002033	Description	Y xucʼuʼüx chukaʼ chilaʼ chicaj roma ri ruchukʼaʼ ri Dios . Y rijaʼ xucʼul cʼa ri Lokʼolüj Espíritu ri sujun roma ri Rutataʼ . Y tok rijaʼ xucʼul yan cʼa ri Lokʼolüj Espíritu , xutük cʼa pe kiqʼuin roj , y ja yan cʼa rusamaj reʼ ri xitzʼet y xivacʼaxaj-e kiqʼuin ri vocomi .
51003010	Recommendation	Vocomi jun cʼacʼaʼ cʼaslen icʼuan . Ja ri Dios ri xyoʼon ri cʼacʼaʼ cʼaslen chive . Y rijaʼ nbün cʼa chin ri cʼacʼaʼ icʼaslen que nqʼuiy y nyixoc más cachiʼel rijaʼ . Quiriʼ nbün chive roma nrajoʼ que jabel nivetamaj ruvüch rijaʼ .
43011004	Faith	Y tok ri Jesús xracʼaxaj cʼa ri takon-e rutzijol chin , rijaʼ xbij : Ri Lázaro nyavüj , roma ncʼatzin cʼa que nkʼalajin ri ruchukʼaʼ ri Dios . Ri yabil cʼa ri ntoc chin , man cʼa ntiquer tüj nucʼuaj pa camic . Xa nkʼalajin na cʼa ri ruchukʼaʼ ri Dios , richin quiriʼ yin ri Rucʼajol ri Dios nincʼul tüj cʼa nukʼij , xbij ri Jesús .
45001017	Faith	Ri tzij richin colonic nukʼalajrisaj chikavüch achique rubanun ri Dios richin que man jun kamac nkʼalajin chuvüch . Cachiʼel ri nbij chupan ri rutzij ri Dios ri tzʼiban can : Ri vinük ri choj chic quicʼaslen , ncʼuje-vi quicʼaslen riqʼuin ri Dios roma quiyoʼon cánima riqʼuin . Quiriʼ nbij ri tzʼiban can .
43019017	Description	Y ri Jesús rucʼuan cʼa e ri ru-cruz . Rijaʼ rutzʼamon cʼa e bey , roma jariʼ ucʼuan-e richin nyecamsüs chuvüch cruz , pariʼ ri jun juyuʼ rubiniʼan Calavera . Ri vinük israelitas Gólgota nquibij chin ri juyuʼ riʼ .
45012006	Faith	Kacʼulun cʼa ri utzilüj sipanic ri nspaj-pe ri Dios , roma rubanun cheke chikajujunal , que cʼo jun kasamaj ruyoʼon . Romariʼ , si cʼo ri nukʼalajrisaj ri Dios cheke , tikakʼalajrisaj cʼa cheque ri chʼaka chic . Y tikakʼalajrisaj cʼa ri kacʼulun .
66004007	Description	Ri nabey cʼa cheque ri ye cajiʼ riʼ cachiʼel cʼa rubeyal jun león . Ri rucaʼn cachiʼel cʼa jun alaj vacx . Ri rox cachiʼel cʼa ntzuʼun jun vinük . Y jacʼa ri rucaj , cachiʼel cʼa jun xic ri ruricʼon ruxicʼ benük chicaj .
49005015	Recommendation	Tichajij cʼa ri icʼaslen . Man cʼa tibün cachiʼel nquibün ri vinük ri xa ye tontos riqʼuin ri quinojibül . Xa ticusaj cʼa ri etamabül ri cʼo iviqʼuin .
45010012	Grace	Junan nbün cheke si roj israelitas o si man roj israelitas tüj . Ri Ajaf , Kajaf vi cʼa konojel y nuya-vi ri utz cheque ri nyecʼutun .
45010004	Faith	Ri ley ri xuyaʼ ri Dios richin ri Moisés xtaneʼ tok xka-pe ri Cristo . Quiriʼ xbanatüj richin que achique na ri ntaken richin ri Cristo man jun rumac nkʼalajin chuvüch ri Dios .
50004006	Recommendation	Man titzʼom pena chirij achique na , xa tiyaʼ pa rukʼaʼ ri Dios y ticʼutuj chin ri ncʼatzin chive , y chukaʼ man timestaj nyixmatioxin .
46010006	Faith	Roma cʼa riʼ man tikabün cachiʼel ri xquibün rijeʼ . Roma rijeʼ juis xquirayij ri achique ri yecʼo can chilaʼ pa ruchʼulef Egipto . Man cʼa tikabün roj quiriʼ . Man tikacʼuaj ri bey ri xquicʼuaj rijeʼ .
66009002	Description	Ri jun cʼa cachiʼel chʼumil riʼ , xberujaka-pe ri ruchiʼ ri jul ri kʼekuʼn rupan . Y chupan cʼa ri jul riʼ xbeʼel cʼa pe juis sib , cachiʼel xa ta ri jul riʼ jun ta nimalüj horno . Ri sib cʼa ri xbeʼel-pe chiriʼ chupan ri jul ri kʼekuʼn rupan , xutzʼapij cʼa ruvüch ri kʼij , y xunojsaj ri caj .
52004006	Recommendation	Man tikachʼüc jun cheque ri hermanos que xa nkucʼujeʼ riqʼuin ri rixjayil . Roma si nkabün jun mac quereʼ , ri Ajaf nuyaʼ castigo pa kaviʼ . Quereʼ xkabij chive tok xojcʼujeʼ iviqʼuin : Que si nkumacun , npuʼu na vi ri castigo pa kaviʼ .
47005017	Faith	Achique na cʼa vinük ri rutaken chic ri Cristo , xjalatüj-vi cʼa rubanic . Xban-vi cʼa jun cʼacʼaʼ vinük chin . Ronojel ri itzel ri xerubanalaʼ pa nabey tok man jani xutakej , xecanaj-vi can cʼa , y xutzʼom cʼa e jun cʼacʼaʼ cʼaslen y cʼacʼaʼ ri nyerubanun ri ye utz vi .
43005020	Faith	Y roma ri Nataʼ Dios juis nquirujoʼ yin ri Rucʼajol , romariʼ tok rijaʼ nucʼut chinuvüch ronojel ri rusamaj rijaʼ . Y chikavüch apu cʼo samaj más ye nimakʼ ri nucʼut chinuvüch . Y tok ninbün ri samaj reʼ , rix nsatz cʼa icʼuʼx chutzʼetic .
49004028	Recommendation	Si cʼo jun hermano xelekʼ tok rubanun can , tuyaʼ cʼa can ri nbanun riʼ . Vocomi ncʼatzin que nucusaj ri rukʼaʼ richin nsamüj , roma reʼ utz vi y riqʼuin reʼ ntiquer chukaʼ nyerutoʼ ri cʼo ncʼatzin cheque .
57001022	Recommendation	Tachojmirsaj yan cʼa jun vacho , richin tok nquinel-e chereʼ pa cárcel y nquinapon chilaʼ aviqʼuin . Roma yin voyoben chic que ri Dios nbün quiriʼ , cachiʼel ri icʼutun chin pan oración .
58013009	Recommendation	Man tiyaʼ kʼij que ja ri tijonic man ye ketzij tüj ri nyeʼucʼuan ivichin . Más ta utz que rix niyaʼ ivánima riqʼuin ri tijonic ri nchʼo pariʼ ri utzilüj sipanic ri nspaj-pe ri Dios , y man riqʼuin tüj ri tijonic ri nchʼo pariʼ ri nyecʼux . Roma yecʼo vinük ri ye ucʼuan roma ri tijonic ri nchʼo pariʼ ri nyecʼuxtüj y xa man jun utz rucʼamon tüj pe cheque .
52005012	Recommendation	Hermanos , nkacʼutuj favor chive que tiyalaʼ quikʼij ri achiʼaʼ ri nyesamüj chiʼicojol pa rusamaj ri Dios . Tiyalaʼ cʼa quikʼij , roma ja rijeʼ ri ye ucʼuayon ivichin . Jariʼ ri samaj yoʼon cheque roma ri Ajaf Dios . Y chukaʼ richin nyixquipixabalaʼ .
43009022	Description	Quiriʼ cʼa ri xquikʼalajrisaj ri rute-rutataʼ ri achi , cheque ri achiʼaʼ ri cʼo quikʼij chiquicojol ri israelitas , roma quixbin cʼa quiʼ chiquivüch . Ri achiʼaʼ ri cʼo quikʼij , quelesan chic cʼa rutzijol que achique na vinük ri nbin que ri Jesús jariʼ ri Cristo , nokotüx cʼa pe chupan ri jay apeʼ ntzijos-vi ri rutzij ri Dios .
50003003	Faith	Pero roj ketaman que man ncʼatzin tüj que nban ri circuncisión cheke richin nkucolotüj . Man riqʼuin tüj cʼa ri quereʼ nkachʼüc kacolonic . Pa ruqʼuexel riʼ roj riqʼuin quicot nkabij que xkatakej yan ri Jesucristo , ri Jun chaʼon-pe y takon-pe roma ri Dios . Y chukaʼ cʼo chic ri Lokʼolüj Espíritu pa tak kánima , ri nkurutoʼ chuyaʼic rukʼij ri Dios . Y romariʼ chuvüch ri Dios ja roj ri banun ri ketzij circuncisión cheke .
62003023	Faith	Y ri nbij rijaʼ ja ri tikatakej ri rubiʼ ri Jesucristo ri Rucʼajol , y tikajola-kiʼ . Quiriʼ nbij rijaʼ que tikabanaʼ .
66013011	Description	Y yin Juan xintzʼet cʼa que cʼo chic cʼa jun itzel chico ri xbeʼel-pe pan ulef . Y ri jun chic chico reʼ cʼo caʼiʼ rucʼaʼ cachiʼel richin jun alaj oveja achij . Jacʼa ri ruchʼabül cachiʼel ri ruchʼabül ri dragón .
46014020	Recommendation	Hermanos , man jun bey cʼa quixnucun cachiʼel nyenucun ri acʼualaʼ , xa quixnucun cachiʼel nyenucun ri vinük ye nimakʼ chic . Pero ri cʼuluman apeʼ nyixoc cachiʼel ri xtak acʼualaʼ , ja riqʼuin ri nyebanun , roma ri xtak acʼualaʼ man nyemacun tüj .
59005013	Recommendation	Y si cʼo jun chiʼicojol ri cʼo pa pokonül , tubanaʼ cʼa orar . Si cʼo jun nquicot ri ránima , tubixaj rubiʼ ri Dios .
58012012	Recommendation	Roma cʼa riʼ , tiyaʼ ivánima riqʼuin ri Dios , richin que ticʼujeʼ chic e ivuchukʼaʼ , richin que ri ikʼa-ivakün ticʼujeʼ chic e cuchukʼaʼ .
60001017	Recommendation	Y ri Dios man nutzʼet tüj na jaruʼ titzuʼun jun vinük richin quiriʼ nbün juzgar pariʼ . Roma si utz ri nbanun jun , rijaʼ nuyaʼ jun utzilüj rajil-ruqʼuexel chin . Y si jun xa man utz tüj ri nbanun , rijaʼ nuyaʼ jun itzel ruqʼuexel chin . Roma cʼa riʼ , tok cʼa rixcʼo na chuvüch ri ruchʼulef , tixbilaʼ cʼa iviʼ , richin quiriʼ man quixmacun . Roma ri Dios ri nibij Katataʼ chin , jun chojmilüj Juez .
58010036	Recommendation	Y ncʼatzin cʼa que nyixcochʼon , y riqʼuin riʼ , rix nibün ri rurayibül ri Dios y nicʼul ri utz ri rusujun chive .
58011001	Faith	Si kayoʼon kánima riqʼuin ri Dios , nbün cʼa cheke que nkanimaj que nkacʼul-vi ri koyoben-apu ri xusuj ri Dios cheke y nbün chukaʼ cheke que nkanimaj que qʼuiy ri xusuj y stapeʼ ( aunque ) man jani nyekatzʼet tüj .
49004017	Recommendation	Tok rubanun can , rix xicʼuaj jun cʼaslen cachiʼel ri quicʼaslen ri chʼaka chic vinük ri xa man ye israelitas tüj chukaʼ . Ri xa ruyon nojibül ri man jun utz nucʼün-pe cheque , jariʼ nyequibanalaʼ . Y pa rubiʼ cʼa ri Ajaf Dios ninbij y ninchilabej chive que man tirayij queʼibana-pe quiriʼ .
51002016	Recommendation	Roma xicʼul ri icolonic riqʼuin ri Cristo , man jun cʼa tichʼo chivij rix , roma ri nicʼux o roma ri nitij . Man jun tichʼo chivij roma man nichajij tüj ri kʼij tok nalüx ri icʼ , y ri kʼij richin uxlanen y chʼaka chic nimakʼij .
66007015	Faith	Y romariʼ yecʼo-apu riqʼuin ri Dios , chupan ri racho , y chi pakʼij chi chakʼaʼ nquibün rusamaj . Y ri Dios tzʼuyul cʼa chupan ri lokʼolüj ruchʼacat ye ruchajin , roma quiqʼuin cʼo-vi .
44020010	Description	Y cʼateriʼ ri Pablo xbeka-pe y xjupeʼ chirij ri ruchʼacul ri alaʼ , y xukʼetej . Y xbij cʼa cheque ri hermanos : Man tixbij-iviʼ . Ri alaʼ xa xcʼastüj yan pe .
55002010	Faith	Y coma ri vinük ri nrajoʼ ri Dios que nyecolotüj , romariʼ tok yin nincochʼ ronojel pokonül . Richin quiriʼ nquil ri colonic ri nuyaʼ ri Jesucristo cheque ri nyetaken richin . Rijeʼ nyebe chilaʼ chicaj y ncʼujeʼ quikʼij richin chi jumul .
60005014	Recommendation	Chiʼijujunal tibanaʼ saludar iviʼ . Y ncʼujeʼ ta cʼa uxlanen pa tak ivánima chiʼivonojel , ri rix richin chic ri Jesucristo . Quiriʼ ta cʼa .
49005021	Recommendation	Titakela-iviʼ , roma ri Dios rix rutzʼeton-vi-pe .
61003017	Recommendation	Roma cʼa riʼ rix hermanos ri juis nyixinjoʼ , xa tichajij cʼa icʼaslen roma ivetaman chic ronojel reʼ . Tichajij cʼa icʼaslen richin man nyixchʼacatüj pa quikʼaʼ ri vinük ri ye ucʼuayon jun itzel cʼaslen . Richin quiriʼ rix ri xa iyoʼon ivánima riqʼuin ri Dios man ta nyixtzak coma rijeʼ .
51003018	Recommendation	Rix cʼa ixokiʼ , titakej quitzij ri ivachijlal , roma quiriʼ cʼuluman que nibün roma itaken chic ri Ajaf Dios .
54005020	Recommendation	Pero si cʼo jun ucʼuey quichin ri hermanos nmacun y man nuyaʼ tüj can rubanic , tabij cʼa chin que man utz tüj ri ntajin chubanic . Y chiquivüch ri hermanos nabij-vi chin . Richin quiriʼ ri hermanos nquixbij-quiʼ nyemacun .
45014013	Recommendation	Romariʼ man tikabij chic que man utz tüj ri nbanun jun hermano . Ri ncʼatzin que nkabün ja ri tikatijaʼ kakʼij richin man nkabün chin jun hermano que ntzak o nmacun .
45002010	Grace	Y conojel vinük ri nyebanun ri utz , nyebecʼujeʼ chilaʼ chicaj ri apeʼ ruyon sük cʼo , y ri apeʼ chukaʼ nnimirsüs quikʼij . Ncʼujeʼ uxlanen pa tak cánima chi jumul . Y ja ri israelitas ri nabey nban quiriʼ cheque y cʼateriʼ chukaʼ ri man ye israelitas tüj .
58011034	Violence	Xquiya-vi cánima riqʼuin ri Dios , romariʼ man xecʼat tüj tok xetorix pa nimalüj tak kʼakʼ . Xecolotüj pa quikʼaʼ ri xejoʼon xecamsan quichin riqʼuin machet . Ri Dios xuyaʼ cuchukʼaʼ tok xecʼujeʼ pa tak pokonül . Xechʼacon chiquij chʼaka chic tinamit ri xebanun oyoval quiqʼuin , y xecokotaj-e .
48006017	Faith	Y ri nbe-apu , man jun chic cʼa tibin más tzij chuvij . Roma yin yecʼo-vi retal ye nucʼuan roma ri pokonül ri xincʼusaj , y ronojel reʼ roma yin jun cheque ri ye rusamajelaʼ ri Ajaf Jesús .
66018021	Violence	Y jariʼ tok jun ángel ri juis ruchukʼaʼ , xberuliʼej cʼa pe jun nimalüj abüj , ri cachiʼel jun caʼ ntzuʼun . Cʼateriʼ ri ángel riʼ riqʼuin ronojel ruchukʼaʼ xucʼük ri abüj cʼa pa mar , y xbij cʼa : Quereʼ cʼa nban chin ri nimalüj tinamit Babilonia richin que tiqʼuis chiriʼ . Ri tinamit riʼ man ntzʼetetüj tüj chic .
65001020	Faith	Jacʼa rix hermanos ri jabel nyixinjoʼ , tiya-vi ivánima riqʼuin ri lokʼolüj rutzij ri Dios ri itaken . Tibanaʼ orar . Y tok nibün orar , tiyaʼ kʼij chin ri Lokʼolüj Espíritu que cʼo nuyaʼ pa tak ivánima .
45012002	Recommendation	Man titzeklebej ri quicʼaslen ri vinük ri cʼa quiyoʼon cánima riqʼuin ri ruchʼulef . Xa tiyaʼ kʼij chin ri Dios richin nujül ri inojibül , richin quiriʼ tijalatüj cʼa chukaʼ rubanic ri icʼaslen . Y quiriʼ nivetamaj ri achique nrajoʼ ri Dios que nkabün . Ri nrajoʼ rijaʼ , ja ri utz , ri jabel y ri tzʼakatinük .
46015009	Sin	Yin ninna-vi cʼa que xa man cʼuluman tüj que nbix apóstol chuve . Yin man junan tüj cʼa quiqʼuin ri chʼaka chic apóstoles , roma yin juis cʼa qʼuiy itzel xinbün cheque ri ye ralcʼual vi ri Dios .
62002015	Recommendation	Y chive ivonojel ninbij-vi : Man cʼa tibe ivánima chirij ri ruchʼulef , ni chirij ronojel ri ye richin ri ruchʼulef . Roma si nbe ivánima chirij ri ruchʼulef , nkʼalajin que xa man nijoʼ tüj ri Katataʼ Dios .
45002001	Sin	Pero rix nuvinak israelitas , ri nibij que nicanoj ri Dios , si ninimirsaj-iviʼ y nibij que man utz tüj ri nquibün ri vinük ri nyebanun mac quiriʼ , man utz tüj ri nibanalaʼ . Roma xa ja riʼ chukaʼ ri nyixtajin rix chubanic , y man nyixtiquer tüj nibij que man jun imac .
48002009	Description	Romariʼ tok ri Jacobo , ri Pedro y ri Juan , ri ye más nimalüj chiquicojol ri hermanos , xquitzʼom kakʼaʼ riqʼuin ri Bernabé , roma xquinabej ri achique chi samaj ri chilaben-pe chuve yin , que ri Dios ruyoʼon-vi-pe ri utzilüj sipanic ri nspaj-pe rijaʼ chuve . Y xquitzʼom cʼa kakʼaʼ richin quiriʼ nkʼalajin que kachibil kiʼ chupan ri samaj . Xaxe cʼa roj nkubesamüj chiquicojol ri vinük ri man ye israelitas tüj , y rijeʼ richin nyebesamüj chiquicojol ri kavinak israelitas y banun ri circuncisión cheque , ri jun retal ri xquibün ri israelitas pa ruchʼacʼul jun acʼual alaʼ que ja richin ri tinamit ri Dios .
43019023	Description	Ja ri soldados xebajin richin ri Jesús chuvüch ri cruz . Y tok ri soldados reʼ ye cʼachojnük chic can riqʼuin riʼ , xebequicʼamaʼ cʼa pe ri rutziek ri Jesús , tziük ri ye quelesan can chirij . Ri tziük cʼa reʼ xquijüch chiquivüch rijeʼ . Cajiʼ cʼa xquibün chin , roma ye cajiʼ rijeʼ . Xa ja ri jun tziük ri nbix túnica chin , manak rutʼisbal . Pa ruquemic xa jun rubanic .
45002021	Sin	Rix nibij que nyeʼitijoj ri chʼaka chic . ¿ Man ncʼatzin tüj comi que nitijoj-ka-iviʼ rix ? Roma nibij cheque ri chʼaka que man utz tüj ri elekʼ . Y rix ¿ ketzij comi que man quixelekʼ tüj ?
46006019	Faith	¿ Man ivetaman tüj cʼa que rix racho ri Lokʼolüj Espíritu ? Rijaʼ petenük riqʼuin ri Dios , y pa tak ivánima cʼo-vi . Y romariʼ man utz tüj que rix nibün achique na ta ri nijoʼ .
47005014	Grace	Y romariʼ ja ri Cristo nkurujoʼ , jariʼ ri nbanun cheke que quiriʼ nkabün , roma ri Cristo juis nkurujoʼ , que xa koma konojel roj aj-maquiʼ tok rijaʼ xcom . Y romariʼ chanin vi cʼa chukaʼ nkanuc que roj xojcom-vi cʼa riqʼuin rijaʼ , roma pa kaqʼuexel roj xcom-vi .
58003001	Faith	Romariʼ , rix hermanos ri rix oyon chukaʼ junan kiqʼuin roj roma ri Dios , richin que nkubecʼujeʼ chilaʼ chicaj riqʼuin , ja ri Jesucristo , ri Jun chaʼon-pe y takon-pe roma ri Dios , titzʼetaʼ . Ja rijaʼ ri kataken , y nkakʼalajrisaj que rijaʼ ja ri Dios ri xtakon-pe richin , y ja chukaʼ rijaʼ ri Kanimalüj Sacerdote .
44020035	Recommendation	Yin xincʼut cʼa chivüch que ncʼatzin que nyixsamüj richin nichʼüc itumin richin que riqʼuin riʼ nyeʼitojoj ri ncʼatzin quitoʼic . Y tika-pe cʼa chiʼicʼuʼx ri rubin can ri Ajaf Jesús . Rijaʼ rubin cʼa can : Más nquicot ránima ri vinük ri nspan que chuvüch ri ncʼulun jun sipanic .
58013004	Recommendation	Tiyaʼ rukʼij ri cʼulubic . Roma ri achi ri ncʼujeʼ riqʼuin ri rixjayil , man nmacun tüj . Quiriʼ chukaʼ ri ixok ri ncʼujeʼ riqʼuin ri rachijil , man nmacun tüj . Jacʼa ri achi ri ncʼujeʼ riqʼuin jun ixok y xa man rixjayil tüj , nmacun . Y quiriʼ chukaʼ ri ixok ri ncʼujeʼ riqʼuin jun achi y xa man rachijil tüj , nmacun . Y ri Dios nbün juzgar pa quiviʼ ri quiriʼ nquibün .
43020005	Description	Ri achibil riʼ xluqueʼ cʼa ka richin nunachan-apu pa jul , y rijaʼ xerutzʼet cʼa ri cʼul yecʼo can chiriʼ , pero man xoc tüj apu pa jul .
66016018	Description	Y xe cʼa xbij quiriʼ ri tzij riʼ , xekʼajan cʼa truenos , xepuʼu coyopaʼ y xekʼajan chʼaka chic chʼabül . Y xbün cʼa jun nimalüj cab-rakün ri man jun bey banatajnük janipeʼ ri yecʼo-pe vinük chuvüch ri ruchʼulef .
66019010	Faith	Y yin jariʼ xinxuqueʼ chuvüch ri ángel riʼ richin ninyaʼ rukʼij , pero rijaʼ xbij cʼa chuve : Man caxuqueʼ chinuvüch . Man tayaʼ nukʼij yin . Ja ri Dios ri tayaʼ rukʼij . Roma yin xa jun rusamajel ri Dios cachiʼel rat , y cachiʼel chukaʼ ri chʼaka chic ri xquicʼul ri rutzij ri Jesús y nquitzijoj chukaʼ . Xa roj junan , roma jun kʼalajrisüy richin ri nbix chin roma ri Dios y jun tzijoy ri rutzij ri Jesús , xa jun mismo Espíritu ri nyoʼon quitzij chi caʼiʼ . Ri Espíritu riʼ richin cʼa ri Jesús .
46002010	Grace	Jacʼa roj riqʼuin ri Lokʼolüj Espíritu ri rutakon-pe ri Dios xketamaj-vi . Y ri Lokʼolüj Espíritu retaman-vi ronojel . Retaman hasta ri nimalüj runojibül ri Dios .
50002029	Recommendation	Riqʼuin cʼa juis quicot ticʼuluʼ , roma quiriʼ ri cʼuluman que nibün chin . Junan cʼa itaken ri Ajaf riqʼuin . Tiyaʼ cʼa quikʼij ri hermanos ri ye cachiʼel chukaʼ rijaʼ .
51003020	Recommendation	Rix acʼualaʼ , chi jumul titakej quitzij ri ite-itataʼ , roma jariʼ ri nkaʼ chuvüch ri Ajaf Dios que nibün .
47001012	Faith	Ri nbün cheke que nkuquicot roj vocomi , petenük cʼa roma ketaman que ri nkubanun xa riqʼuin vi chʼajchʼoj kánima tok nyekabün , y ketzij vi chuvüch ri Dios ri nyekabün . Man kanaʼoj tüj cʼa roj ri nkacusaj . Ri nkacusaj cʼa roj ja ri utzilüj rutoʼic ri kacʼulun chin ri Dios . Quiriʼ vi cʼa ri kacʼaslen ri kacʼutun chiquivüch ri yecʼo chuvüch ri ruchʼulef , pero rix hermanos itzʼeton cʼa baʼ más chin ri kacʼaslen . Más ivetaman achique rubanic ri cʼaslen ri kacʼuan .
43014021	Faith	Ri cʼo ri nutzij pa ránima y nyerutakej ronojel ri mandamientos ri nyenbij , nquirujo-vi . Y ri nquirujoʼ yin , njoʼox cʼa roma ri Nataʼ , y yin chukaʼ ninjoʼ y ninkʼalajrisaj-viʼ chuvüch , xbij ri Jesús .
51002023	Sin	Ri ye ucʼuayon ri tijonic riʼ nkʼalajin que cʼo qʼuiy etamabül quiqʼuin y xa man quiriʼ tüj , xa man jun quetaman . Nquibij que ncʼatzin que nkayaʼ quikʼij ángeles y chʼaka chic . Nquibij que tikachʼutinirsaj-kiʼ y tikaya-kiʼ pa pokonül . Pero ronojel riʼ man jun utz nucʼün-pe , roma man nuyaʼ tüj kuchukʼaʼ richin nkuchʼacon ta chirij ri itzel tak karayibül .
64001006	Recommendation	Y rijeʼ xquitzijoj cheque ri hermanos tok quimolon-quiʼ . Xquitzijoj que juis nyeʼajoʼ rijeʼ riqʼuin ronojel avánima . Romariʼ yin nincʼutuj cʼa favor chave que ronojel mul tok yecʼo aviqʼuin , taya-e ri ncʼatzin cheque . Roma nquibün ri rusamaj ri Dios .
55002023	Recommendation	Man tayaʼ pa cuenta ri man jun cakalen y xa man jun utz nquicʼün-pe chave , roma ja tzij quiriʼ ri nyecʼamon-pe oyoval .
47003018	Faith	Xa roma cʼa riʼ tok konojel roj ri kataken chic ri Jesucristo , man tzʼapül tüj chic kavüch , xa nkatzʼet-vi cʼa rukʼij ri Ajaf Dios . Choj cʼa nkatzʼet-apu cachiʼel tok nkatzʼet-kiʼ pa jun espejo . Y roj cʼo-vi cʼa rukʼij ri Ajaf Dios kiqʼuin . Y ri rukʼij , chi jumul cʼa más qʼuiy cʼo kiqʼuin , cʼa tok nkilaʼ na cʼa ri achique ri rubanic rijaʼ . Y ri jun jalajoj ri nbanatüj kiqʼuin , ja ri ru-Espíritu ri Ajaf Dios nbanun .
58009014	Grace	Y si cʼo xcʼatzin-vi ri quiquiqʼuel ri chico y ri quichajil , más cʼa ncʼatzin ri ruquiqʼuel ri Cristo . Rijaʼ ntiquer nuchʼajchʼojrisaj ri kánima riqʼuin ri mac ri ncʼamon-pe camic y nbün cheke que nkutiquer nkasamajij ri cʼaslic Dios . Rijaʼ man jun bey xbün tüj jun mac , y riqʼuin ri ruchukʼaʼ ri Lokʼolüj Espíritu ri cʼo riqʼuin chi jumul , ri Cristo xuya-vi-riʼ pa camic richin xutoj ri kamac chuvüch ri Dios .
44011017	Grace	Si ja ri Dios ri xyoʼon ri Lokʼolüj Espíritu pa quiviʼ ri vinük riʼ , cachiʼel xbün chukaʼ cheke roj ri kataken ri Ajaf Jesucristo , ¿ achique ta cʼa xtinchʼojij yin chin ri Dios ?
49004030	Faith	Man tiyaʼ pa bis ri Lokʼolüj Espíritu richin ri Dios . Rijaʼ cʼo pa tak kánima , y ja rijaʼ ri retal que nkucolotüj-vi-e chuvüch ri mac chupan ri kʼij tok ri Jesucristo npuʼu chikacʼamic .
66003003	Recommendation	Tika-pe cʼa chiʼicʼuʼx ri rutzij ri Dios ri xicʼul pa nabey y ivacʼaxan-vi chukaʼ . Titzolij chic cʼa pe icʼuʼx viqʼuin y titzeklebej jun bey chic ri rutzij ri Dios . Roma si xa man quiriʼ tüj ri nibün , nquipuʼu pan iviʼ . Nquipuʼu cachiʼel nbün jun elekʼon y man ninabej tüj cʼa achique hora tok nquika-pe .
62003007	Recommendation	Rix ri cachiʼel tak valcʼual , man cʼa quixchʼacatüj . Si nkacʼuaj jun cʼaslen choj , roj choj chukaʼ cachiʼel ri Jesucristo . Roma rijaʼ choj vi .
62004001	Recommendation	Rix ri juis nyixinjoʼ , man tinimaj ri nbij jun vinük xaxe roma ri nbij que riqʼuin ri Lokʼolüj Espíritu petenük-vi ri nbij . Rix xa ncʼatzin que ninuc jabel pariʼ richin nivetamaj , si ketzij ri nbij que ja ri Lokʼolüj Espíritu ruyoʼon rutzij . Roma ye qʼuiy vinük chuvüch ri ruchʼulef ri nyebin que ja ri rutzij ri Dios ri nquitzijoj , y xa man ketzij tüj .
44013038	Grace	Roma cʼa riʼ nuvinak israelitas , tivetamaj cʼa que xaxe roma ri Jesús tok ntzijos chive que cʼo cuyubül-mac . Y ja ri rutzij rijaʼ ri kacʼamon-pe chive .
50003001	Recommendation	Hermanos , ninbij cʼa chukaʼ e chive que tiquicot ri ivánima riqʼuin ri Ajaf Dios . Y roma cʼa ri ncʼatzin tok ninbij e jun bey chic ri achique xa nubin chic chive .
46011034	Recommendation	Pero si juis nyixnum , más ta utz que ja pa tak ivacho nyixva-vi-pe . Yin ninbij ronojel reʼ chive roma man ninjoʼ tüj que rix nibün ri man cʼuluman tüj tok nimol-iviʼ y romariʼ tok cʼo npuʼu pan iviʼ . Y cʼo chʼaka chic tijonic cachiʼel reʼ ri ncʼatzinej que ninyaʼ chive , pero xa ja cʼa tok nquinapon na cʼa iviqʼuin , cʼateriʼ tok ninyaʼ ri tijonic riʼ chive .
43018031	Description	Jariʼ tok ri Pilato ri gobernador xbij cheque : Ticʼuaj chic cʼa e rix ri achi reʼ y tibanaʼ juzgar pariʼ cachiʼel ri nbij ri i-ley , xbij rijaʼ . Pero ri achiʼaʼ ri cʼo quikʼij chiquicojol ri israelitas , xquibij chin : Roj man jun juez pa kakʼaʼ richin nkabij que ticamsüs jun vinük aj-chʼaʼoj chuvüch cruz , xquibij .
46012031	Faith	Pero chukaʼ cʼuluman-vi que nkarayij jun samaj ri más nim rakalen . Tikatijaʼ cʼa kakʼij que kiqʼuin ta roj ncʼuje-vi ri utz riʼ . Y yin ninjoʼ chukaʼ nincʼut jun chic rubeyal chivüch y cʼuluman que nirayij nibün . Ri rubeyal riʼ ja ri nyekajoʼ conojel ri vinük y nkajoʼ ri Dios , y jariʼ ri más utz .
58007026	Description	Y ja ri Jesús ri cʼuluman-vi que xoc Kanimalüj Sacerdote , roma rijaʼ lokʼolüj vi . Man jun bey xbün tüj jun mac . Man jun itzel cʼo pa rucʼaslen y man junan tüj quiqʼuin ri aj-maquiʼ , y yoʼon-vi rukʼij chilaʼ chicaj .
50004013	Faith	Ja ri Cristo nyoʼon vuchukʼaʼ richin nquitiquer ninbün ronojel .
52004003	Recommendation	Hermanos , ri Dios nrajoʼ cʼa que rix nijüch ta iviʼ chuvüch ronojel ri man utz tüj , que rix achiʼaʼ man queʼicanolaʼ ri ixokiʼ richin que nyixmacun , y rix ixokiʼ man queʼicanolaʼ achiʼaʼ richin que nyixmacun . Xa chʼajchʼoj ta cʼa ri icʼaslen .
51004002	Recommendation	Chi jumul cʼa tibanaʼ orar , y cʼüs ta ri inojibül tok nibün orar . Chi jumul cʼa ticʼujeʼ matioxinic iviqʼuin .
44007029	Description	Y tok ri Moisés xracʼaxaj quiriʼ , jariʼ tok xanmüj-e y xuyaʼ cʼa can ri ruchʼulef Egipto y xbe cʼa pa jun chic ruchʼulef ri rubiniʼan Madián . Y chiriʼ , chiquicojol vinük ri man ye israelitas tüj , chiquicojol riʼ xcʼuje-vi . Chiriʼ xcʼule-vi chukaʼ , y xecʼujeʼ ye caʼiʼ rucʼajol .
46011007	Description	Roj achiʼaʼ man utz tüj que nkatzʼapij ri kajolon , roma roj ruvachbül vi ri Dios y nkacʼut ri rukʼij rijaʼ , y ri ixokiʼ nquicʼut ri quikʼij ri cachijlal .
51003015	Faith	Y pa tak kánima ncʼatzinej cʼa chukaʼ que ticʼujeʼ ri uxlanen richin ri Dios , y ja ta riʼ ri nucʼuan kichin . Roma si cʼa riʼ tok xojroyoj ri Dios , que man ta jun oyoval chikacojol roma junan ta kavüch quiqʼuin conojel ri quitaken chic . Ncʼatzinej cʼa chukaʼ que ticʼujeʼ matioxinic pa tak kánima roma ri rubanun koma .
58002010	Grace	Ja ri Dios ri xbanun ronojel . Y ronojel ri xbün rijaʼ richin que nquiyaʼ rukʼij . Y ri Dios nrajoʼ que conojel ri ralcʼual nyebe ta chilaʼ chicaj riqʼuin rijaʼ y ncʼujeʼ ta quikʼij . Y romariʼ ri xcʼamon-pe ri colonic , ncatzinej que xutij pokonül . Y riqʼuin ri pokonül ri xutij , ri Dios xbün-vi ketzij Colonel chin .
59004001	Sin	¿ Achique ta nbanun cʼa chive richin que nyeʼibanalaʼ cocoj y nimakʼ tak oyoval ? Ri nbanun cʼa chive que cʼo oyoval , ja ri itzel tak rayibül ri yecʼo iviqʼuin y ncajoʼ nyixquitzʼom .
46005001	Sin	Juis cʼa rutzijol ri banatajnük chiʼicojol rix . Roma cʼo jun hermano xquicʼün-ka-quiʼ riqʼuin ri rucaʼn ruteʼ pa jay . Y hasta ri vinük ri man quetaman tüj ruvüch ri Dios man jun bey nquibün ta quiriʼ .
46010013	Faith	Y tok cʼo jun nkurutij ri npuʼu pa kacʼaslen , man tikabij que xaxe roj ri nkucʼulachin quiriʼ , roma conojel quiriʼ nquicʼulachij . Roj xaxe cʼa tikayaʼ kánima riqʼuin ri Dios que man nkuruyaʼ tüj can , y quiriʼ nbün . Tok rijaʼ nutzʼet que xa man nkucovin tüj y manak chukaʼ kuchukʼaʼ richin que nkacochʼ , nrelesaj ruchukʼaʼ ri pokonül riʼ . Y tok ri Dios nuyaʼ kʼij que quiriʼ nkacʼulachij , nbün cʼa chukaʼ cheke que nkutiquer rojcʼo chupan ronojel .
44020029	Violence	Roma vetaman que xe tok man nquipuʼu tüj chic yin , jariʼ nyeka-pe can vinük ri cachiʼel quibanic utivaʼ . Roma ri utivaʼ , xe ri nyeʼoc chiquicojol ri ovejas , nyequicʼux y nyequiqʼuis . Ye quiriʼ chukaʼ ri vinük riʼ , nyeʼoc chiquicojol ri hermanos , y nquibün cʼa cheque que man chic nquiyaʼ tüj cánima riqʼuin ri Ajaf Jesús .
53001004	Faith	Y tok roj nkujapon quiqʼuin ri chʼaka chic hermanos ri nquimol-quiʼ pa rubiʼ ri Dios , nkatzijoj cheque que jabel nkaquicot iviqʼuin rix , roma icochʼon ri pokonül . Y stapeʼ ( aunque ) icʼusan chic qʼuiy pokonül , iyoʼon cʼa na ivánima riqʼuin ri Dios .
62004012	Faith	Roma si nkajola-kiʼ , nkʼalajin que ri Dios cʼo pa tak kánima , stapeʼ ( aunque ) rijaʼ man tzʼetetül tüj . Y jariʼ nkujoʼon más y nbün que tzʼaküt ri rubanic ri nkujoʼon pa kacʼaslen .
48001001	Description	Yin Pablo , ru-apóstol ri Jesucristo . Man vinük tüj cʼa xechaʼon vichin richin quiriʼ xinoc apóstol . Ni man vinük tüj chukaʼ ri ye takayon-pe vichin . Ri takayon-pe vichin ja ri Ajaf Jesucristo y ri Katataʼ Dios , ri Dios ri xbanun chin ri Jesucristo que xcʼastüj-pe chiquicojol ri caminakiʼ .
58012003	Recommendation	Tikanucuʼ na peʼ jabel ri achique ri xbün ri Jesús tok cʼo ri xucʼulachij pa quikʼaʼ ri aj-maquiʼ . Rijaʼ xucochʼ ronojel . Quiriʼ cʼa tikabanaʼ roj . Tikacochʼoʼ ronojel . Man nkucos cʼa , nixta man tikamalij-ka-kiʼ .
45006005	Faith	Roma jun chic ri kabanun riqʼuin ri Jesucristo roma ri rucamic tok xban ri bautismo cheke . Entonces , junan chukaʼ roj jun chic chukaʼ kabanun riqʼuin rijaʼ roma ri xojcʼastüj-pe riqʼuin rijaʼ .
45015010	Recommendation	Y ri rutzij ri Dios nbij chukaʼ : Rix ri man rix israelitas tüj , quixquicot quiqʼuin ri israelitas , ri rutinamit ri Dios . Quiriʼ nbij chupan ri tzʼiban can .
54004001	Sin	Y jabel vi nkʼalajin ri nbij ri Lokʼolüj Espíritu , que chupan ri ruqʼuisbül tiempo yecʼo vinük ri nquiyaʼ can ri rutzij ri Dios y man nquitakej tüj chic . Xa ja chic ri quitijonic ri itzel tak espíritus ri nquitzeklebej . Y riqʼuin riʼ nyechʼacatüj .
56003001	Recommendation	Tabij cʼa cheque ri hermanos que tiquitakej quitzij ri autoridades . Tiquibanaʼ cʼa ri nbix cheque , y riqʼuin ronojel cánima tiquibanaʼ ronojel ruvüch utzilüj samaj .
61003005	Sin	Ri vinük reʼ xa nquibün cʼa cachiʼel xa man quetaman tüj ri xbün ri Dios ojer can . Pa nabey ri Dios xa xbij-vi que ticʼujeʼ ri caj , y xbij chukaʼ que quecʼulun-pe ri ruchʼulef pa yaʼ . Y reʼ xa nucʼut-vi cʼa chikavüch que ri ruchʼulef pa yaʼ tiquil-vi .
60003018	Grace	Tika-pe chiʼicʼuʼx que ri Cristo xutij chukaʼ pokonül stapeʼ ( aunque ) ri rucʼaslen rijaʼ chojmilüj vi . Rijaʼ xcom cʼa koma roj ri man choj tüj kacʼaslen . Rijaʼ xaxe jun bey ri xcʼatzin richin xcom roma ri kamac , richin quiriʼ nkujoc richin ri Dios . Rijaʼ xcom , pero ri ránima cʼüs vi .
61002021	Sin	Roma xa más ta utz que man ta jun bey xretamaj rubanic jun cʼaslen choj chuvüch ri Dios . Roma xa nyeruyaʼ chic can ri lokʼolüj tak tzij ri xeruyaʼ ri Dios chin .
53003006	Recommendation	Hermanos , nkabij cʼa chive cʼa , y ri Kajaf Jesucristo chukaʼ nbij , que si cʼo jun chiʼicojol ri man nrajoʼ tüj nsamüj richin nuchʼüc ruvay y man nbün tüj ri xkabij chive , tijacha-iviʼ riqʼuin .
45005012	Sin	Ri mac xaxe cʼa roma jun achi tok xoc can chuvüch ri ruchʼulef . Ri achi riʼ ja ri Adán . Y ri mac jariʼ ri xcʼamon-pe ri camic . Romariʼ conojel vinük ncʼatzinej que nyecom , roma conojel ye aj-mac .
58011033	Faith	Xquiya-vi cánima riqʼuin ri Dios , romariʼ xechʼacon chiquij chʼaka chic tinamit . Pa ruchojmil xquibün mandar . Xquicʼul ri xesuj cheque roma ri Dios . Xetiquer chiquij leones .
47004009	Faith	Apeʼ na cʼa nkujapon-vi , ri vinük man utz tüj nkuquitzʼet , pero riʼ xaxe ri vinük , roma ri Dios cʼo-vi kiqʼuin roj . Y nkutzak-vi cʼa chukaʼ pa tak quikʼaʼ , pero man nyetiquer tüj nkujquicamsaj .
59004004	Sin	Rix ri itzʼamon chic niyaʼ can ri Dios , ¿ man ivetaman tüj cʼa que si nbe ivánima chirij ri ruchʼulef , nkʼalajin que nivetzelaj ri Dios ? Romariʼ , rix ri itzekleben chic ri ruchʼulef , nkʼalajin cʼa que rix ru-enemigos na vi ri Dios , roma xa nivetzelaj can .
44016006	Description	Y ri Lokʼolüj Espíritu man cʼa xuyaʼ tüj kʼij cheque ri Pablo y ri ye rachibilaʼ , richin xebe pa ruchʼulef rubiniʼan Asia richin nyequitzijoj ri rutzij ri Dios chiriʼ . Romariʼ rijeʼ xecʼo pa ruchʼulef Galacia y pa ruchʼulef Frigia .
45010006	Faith	Pero ri rubanic richin que man jun kamac nkʼalajin chuvüch ri Dios , ja ri nkatakej ri Cristo . Y pariʼ reʼ nbix cʼa : Man tikabij pa tak kánima : ¿ Achique nbe chilaʼ chicaj richin nberucʼama-pe ri Cristo ? Roma rijaʼ xka-pe yan .
66016002	Violence	Y jariʼ tok xbe ri nabey ángel y xberuvoxij can pariʼ ri ruchʼulef , ri cʼo-e chupan ri lük ri rucʼuan . Ri nabey kʼoxomül xbün cʼa que xeʼel-pe itzel chʼaʼc chiquij ri vinük ri quicʼuan retal ri nabey chico pa nicʼaj-quivüch o pa quikʼaʼ . Ja vinük reʼ ri xeyoʼon rukʼij ri ruvachbül ri nabey chico .
66005008	Description	Y jacʼa tok xberucʼama-pe ri boton vuj riʼ , ri ye cajiʼ ri juis qʼuiy runakʼ tak quivüch y ye cachibilan ri veinticuatro rajatük tak achiʼaʼ , xexuque-ka chuvüch ri cachiʼel Alaj Oveja ri cʼunük chic chuvüch ri camic . Y ri rajatük tak achiʼaʼ riʼ quicʼualon cʼa ri jun ruvüch kʼojon rubiniʼan arpa y quicʼualon chukaʼ lük ri ye banun riqʼuin kʼanapük ri cʼo-e jubulüj tak akʼon chupan . Y jariʼ ri qui-oraciones ri yecʼo chic pa rukʼaʼ ri Dios .
62005001	Faith	Jaruʼ ri nyeniman que ri Jesús jariʼ ri Cristo ri takon-pe roma ri Dios , quicʼuan ri cʼacʼaʼ alaxic y ye ralcʼual chic ri Dios . Y tok cʼo jun tataʼaj ri juis nkajoʼ , nyekajoʼ cʼa chukaʼ ri ye ralcʼual rijaʼ .
48005026	Recommendation	Man cʼa tikanimirsaj-kiʼ . Richin quiriʼ man tikabün cʼa cheque ri chʼaka chic que nyecatüj-pe chikij . Ni man itzel cʼa chukaʼ quekatzʼet ri chʼaka chic roma ri utz yecʼo .
54005001	Recommendation	Si cʼo jun hermano más riʼj chic chavüch ri nmacun , man cʼa tabij chin riqʼuin covilüj tak tzij . Xa tabij chin riqʼuin choj tak tzij . Cachiʼel xa ja ta ri atataʼ . Y chukaʼ quiriʼ tabanaʼ quiqʼuin ri alaboʼ , tabanaʼ cheque que cachiʼel ye ichakʼ-iviʼ .
60002012	Recommendation	Roma cʼa riʼ que ticʼuaj jun cʼaslen utz , y choj quixbiyin . Richin quiriʼ , si ri vinük ri man quetaman tüj ruvüch ri Dios nquimol-pe tzij chivij que man utz tüj ri icʼaslen , pero ri nyixbanun xa utz vi , ri vinük riʼ nquiyaʼ rukʼij ri Dios roma ri icʼaslen rix , tok napon ri kʼij que ri Dios nbün juzgar .
50003006	Sin	Riqʼuin cʼa ronojel vánima xintzeklebej ri nquitakej ri nuvinak israelitas , roma riqʼuin ronojel vitzel xinbün cheque ri quitaken ri Jesucristo que xquitij pokonül , roma xinnuc que quiriʼ nrajoʼ ri Dios que ninbün . Xinnuc que choj vi ri nucʼaslen , roma xintij-vi nukʼij ninbün ri nbij ri ley ri xuyaʼ ri Dios richin ri Moisés .
43004052	Description	Y rijaʼ xucʼutuj cʼa cheque ri ajicʼaʼ riʼ achique cʼa hora tok ri rucʼajol xkʼalajin que ncʼachoj . Y ri ajicʼaʼ xquibij : Ja ri xkakʼij ivir . La una chiriʼ , tok xqʼuis-e ri cʼatün chirij , xquibij .
43019031	Violence	Ri kʼij riʼ , conojel vinük israelitas nquibanalaʼ chic rucʼojlen ronojel , roma ntiquer yan ri jun nimalüj kʼij . Y romariʼ tok ri achiʼaʼ ri cʼo quikʼij xebe riqʼuin ri Pilato y xbequicʼutuj chin richin que tikʼajlox ri cakün ri yecʼo chuvüch cruz , richin quiriʼ nyeʼelesüs cʼa e . Roma man cʼuluman tüj cʼa que ri achiʼaʼ riʼ nyecʼujeʼ ta can chuvüch ri qui-cruz chupan ri nimalüj kʼij , roma pascua vi y chukaʼ kʼij richin uxlanen .
43019012	Description	Jariʼ tok ri Pilato , ri gobernador xutij rukʼij richin nucol ta e . Pero ri vinük israelitas xechʼo cʼa riqʼuin ronojel cuchukʼaʼ , y xquibij cʼa : Si nacol-e , man cʼa junan tüj chic avüch riqʼuin ri rey César . Roma achique na cʼa ri nbin que rijaʼ jun rey , nretzelaj cʼa ri rey César riʼ , xquibij .
43014001	Faith	Man cʼa tisatz icʼuʼx , xbij ri Jesús cheque ri rachibilaʼ . Yin vetaman cʼa que iyoʼon ivánima riqʼuin ri Dios . Quiriʼ cʼa chukaʼ tibanaʼ viqʼuin yin . Tiyaʼ cʼa chukaʼ ivánima viqʼuin .
50001028	Faith	Y chukaʼ man tixbij-iviʼ chiquivüch ri nyeʼetzelan ivichin . Y si quiriʼ xtibün , nbekʼalajin que rix ivilon chic ri colonic . Y chukaʼ nbekʼalajin que rijeʼ ri nyeʼetzelan ivichin , que rijeʼ pa kʼakʼ nyebeka-vi . Y ja ri Dios ri nbanun que nbekʼalajin riʼ .
43015016	Grace	Ri xchaʼon ivichin rix , ja yin , y xa man ja tüj rix ri xixchaʼon vichin yin . Y yin xixinchaʼ richin que nyixintük chubanic ri nusamaj y richin chukaʼ que nicʼuaj utzilüj tak icʼaslen y nyixqʼuiy chupan ri rutzij ri Dios y romariʼ ye qʼuiy chʼaka chic nyetaken ri rutzij ri Dios , y reʼ richin ta cʼa chi jumul , richin quiriʼ ri achique cʼa ri nicʼutuj chin ri Nataʼ pa nubiʼ yin , nuya-vi cʼa pe chive .
58011004	Faith	Ri Abel ojer can xuyaʼ cʼa ránima riqʼuin ri Dios , y ri xusuj chin ri Dios , más utz que chuvüch ri xusuj ri runimal rubiniʼan Caín . Y tzʼiban cʼa can que ri Abel man jun rumac xkʼalajin chuvüch ri Dios , roma ri xuyaʼ ránima riqʼuin . Ketaman chukaʼ que man jun rumac xkʼalajin chuvüch ri Dios , roma ri Dios xucʼul ronojel ri xusuj ri Abel chin . Y stapeʼ ( aunque ) ri Abel xcom , cʼo ri xucʼut can chikavüch roma xuyaʼ ránima riqʼuin ri Dios .
46004001	Recommendation	Romariʼ rix ncʼatzin cʼa que nkujitzʼet que roj rusamajelaʼ vi ri Cristo , y yoʼon pa kakʼaʼ que jabel rukʼalajrisasic nban chin ri runojibül ri Dios ri xa cʼate baʼ xukʼalajrisaj chikavüch .
66006013	Description	Y ri chʼumilaʼ xebetzak-pe ri chicaj y xetzak-ka pariʼ ri ruchʼulef , cachiʼel tok nyebetzak-pe ri ruvüch ri hiquera pa rukʼaʼ jun nimalüj cakikʼ .
46010014	Recommendation	Roma cʼa riʼ rix hermanos ri juis nyixinjoʼ , ticʼujeʼ cʼa chiʼicʼuʼx ri nbün ri Dios . Xa tijachalaʼ cʼa iviʼ quiqʼuin ri nyebanun ri man ye utz tüj . Man tijula-iviʼ quiqʼuin vinük ri nquiyaʼ quikʼij dios ( tiox ) ri xa man ye ketzij tüj .
45012021	Recommendation	Man tiyaʼ kʼij que nyixchʼacatüj roma ri itzel ri nban chive . Rix ja ri utz ri tibanaʼ y jariʼ ri nchʼacon chirij ri itzel .
55002014	Recommendation	Roma cʼa riʼ tacʼuxlaʼaj ronojel reʼ cheque ri hermanos . Y tabij cheque chukaʼ pa rubiʼ ri Ajaf Dios que man tiquibün oyoval riqʼuin tzij chiquij tijonic y nojibül ri man jun cakalen , roma xa man jun nucʼün-pe cheque . Xa nujül rubanic ri quinojibül ri nyeʼacʼaxan .
59004008	Recommendation	Tijelesaj más ri ivánima riqʼuin ri Dios , y rijaʼ chukaʼ más njel-pe iviqʼuin . Rix ri xixmacun chuvüch ri Dios , tichʼajchʼojrisaj cʼa ri icʼaslen . Rix ri caʼiʼ icʼuʼx riqʼuin ri Dios , tichʼajchʼojrisaj cʼa ri ivánima .
59002009	Sin	Pero si xa nitzʼet jun vinük si cʼo rubeyomal o manak rubeyomal , nyixmacun , roma rix xa man nibün tüj ri nbij chupan ri ley ri nucʼut achique rurayibül ri Dios .
52004007	Grace	Ri Dios man xojroyoj tüj richin nkacʼuaj jun itzel cʼaslen . Man quiriʼ tüj . Rijaʼ xojroyoj richin nkacʼuaj jun cʼaslen chʼajchʼoj .
45001018	Sin	Ri Dios catanük royoval chiquij ri vinük ri man utz tüj quicʼaslen chuvüch rijaʼ . Roma riqʼuin ri itzel quicʼaslen ri vinük riʼ quikʼaton ri ketzij tijonic . Romariʼ ri Dios nuya-vi pe cʼa ri castigo pa quiviʼ .
62004007	Faith	Rix cʼa ri juis nyixinjoʼ , ninbij cʼa chive : Tikajolaʼ cʼa kiʼ . Roma jariʼ petenük-vi riqʼuin ri Dios . Si nkujoʼon , nkʼalajin que kacʼuan ri cʼacʼaʼ alaxic y roj ralcʼual chic ri Dios , y chukaʼ ketaman ruvüch jabel .
62002009	Sin	Pero si cʼo jun ri nbin que cʼo pa sük , y xa nretzelaj achique na jun ru-hermano , nkʼalajin que cʼa cʼo na pa kʼekuʼn .
60004014	Grace	Y si roma ja ri Cristo ri itaken , romariʼ nbix pokon tak tzij chive , cʼo cʼa utz ri nucʼün-pe chive . Y cʼo-vi utz ri nucʼün-pe chive , roma iviqʼuin rix cʼo-vi ri Lokʼolüj Espíritu richin ri Dios . Lokʼolüj Espíritu ri cʼo rukʼij . Y rix xa tiya-ka rukʼij ri Lokʼolüj Espíritu reʼ . Y ja ri nyebin pokon tak tzij chive rix , ja chukaʼ riʼ ri nyebin pokon tak tzij chirij ri Lokʼolüj Espíritu riʼ .
44021019	Grace	Ri Pablo xerubün saludar , y cʼateriʼ chiquijujunal xutzijoj ri xbün ri Dios chiquicojol ri vinük man ye israelitas tüj , roma ri rusamaj rijaʼ .
43008046	Sin	¿ Cʼo comi cʼa jun ri nbin-pe chuve vocomi achique mac ye nubanalun ? Y si jabel nkʼalajin que man jun mac pa nucʼaslen y ruyon ketzij ri ninbij , ¿ achique cʼa roma tok man nquininimaj tüj ?
58010017	Grace	Y cʼateriʼ xbij chukaʼ : Nincuy quimac y man nka-pe tüj chic chinucʼuʼx ri ye itzel ri quibanun . Quiriʼ rubin ri Dios , nukʼalajrisaj ri Lokʼolüj Espíritu .
46001005	Grace	Ja vi cʼa rijaʼ ri xbanun beyomaʼ chive , roma juis qʼuiy etamabül ri xivil riqʼuin rijaʼ y xbün chive que jabel rubixic nibün chin ri ivetaman .
45015030	Recommendation	Hermanos , ja ri Jesucristo ri Kajaf , y ri Lokʼolüj Espíritu ruyoʼon que nyekajo-kiʼ konojel . Romariʼ nincʼutuj favor chive que riqʼuin ronojel ivánima nibün ta orar voma . Yin nincʼutuj favor chin ri Dios . Y quiriʼ ninjoʼ que nicʼutuj ta chukaʼ rix ,
43007020	Violence	Y ri vinük xquibij cʼa : Xa xchʼujir laʼ . ¿ Achique cʼa ri njoʼon ncamsan avichin ? xquibij .
45003025	Grace	Ri Dios xutük-pe ri Cristo richin xcom , y xbiyin ri ruquiqʼuel , roma ja rijaʼ ri xakalen rumac ri vinük . Ri ntaken cʼa richin ri Cristo ncuyutüj rumac . Ri Dios runucun-vi-pe que nutük pe ri Cristo , y romariʼ nkʼalajin que choj ri xbün tok man xuyaʼ tüj yan ri rajil-ruqʼuexel y ri rutojic ri quimac chiquijujunal ri vinük ri xecʼujeʼ ojer can .
43018018	Description	Ja ri samajelaʼ chupan ri jay riʼ y ri chajinelaʼ ri xebetzʼamon-pe ri Jesús , roma ri tef ntajin , quibanun cʼa jun kʼakʼ y ye paʼül-apu chuvüch richin nquimekʼ-quiʼ . Y chukaʼ ri Pedro paʼül cʼa apu quiqʼuin , rumekʼon-apu-riʼ chuchiʼ ri kʼakʼ .
49006011	Recommendation	Tibanaʼ cʼa cachiʼel nbün jun soldado . Rijaʼ richin nuto-riʼ chuvüch ri enemigo , cʼo chʼichʼ ri nyerucusaj richin rutobal . Y rix richin cʼa nito-iviʼ chuvüch ri itzel-vinük , ticusaj cʼa ronojel ri ruyoʼon ri Dios chive richin itobal . Y tibanaʼ quiriʼ richin man nyixtzak pa rukʼaʼ ri itzel-vinük , roma rijaʼ listo vi chubanic .
43013037	Faith	Y ri Pedro xbij chin : Ajaf , ¿ achique cʼa roma tok man nquitiquer tüj ncatintzeklebej-e vocomi ? Roma si ncʼatzin , ninyaʼ cʼa ri nucʼaslen avoma rat , xbij .
50004007	Faith	Si quiriʼ nibün , ri uxlanen ri npuʼu riqʼuin ri Dios xticʼujeʼ pan ivánima y ri uxlanen riʼ xtuchajij ri ivánima y xquixrutoʼ chuvüch ri nojibül ri nyepuʼu iviqʼuin . Quiriʼ xtubün chive roma jun ibanun riqʼuin ri Jesucristo , ri Jun chaʼon-pe y takon-pe roma ri Dios . Y ri uxlanen riʼ man nkʼax ta vi cheke jabel , roma juis nim ri samaj nbün .
59003009	Faith	Cʼo jujun bey nkayaʼ rukʼij ri Katataʼ Dios riqʼuin ri kakʼ . Y cʼo jujun bey nkacusaj richin nkabij itzel tzij chin ri vinük . Y si quiriʼ , man utz tüj , roma rijeʼ chukaʼ ye ruvachbül ri Dios .
46005010	Sin	Y tok yin xinbij quiriʼ , pariʼ hermanos xinchʼo-vi . Y man xinchʼo tüj pa quiviʼ ri vinük ri man quitaken tüj ri Jesucristo . Vinük ri cʼa yecʼo chupan ri mac . Ri achiʼaʼ y ri ixokiʼ ri nquicanola-quiʼ richin nquibün quimac . Vinük ri cʼa ncajoʼ que ronojel quiqʼuin ta rijeʼ cʼo-vi . Nyeʼelekʼ , y cʼa nquiyaʼ chukaʼ quikʼij dios ( tiox ) ri man ye ketzij tüj . Yin , man pariʼ tüj cʼa ri vinük reʼ xinchʼo-vi , roma richin que nkajüch ta e kiʼ roj quiqʼuin rijeʼ , ncʼatzinej que nkujel-e chuvüch ri ruchʼulef .
44026009	Sin	Roma tok rubanun can , yin xinnuc cʼa riʼ que ncʼatzinej que nyenvetzelaj ri vinük ri quitaken ri Jesús aj-Nazaret , y chukaʼ ncʼatzinej que ninbün cheque que nquitij juis pokonül pa nukʼaʼ .
61002014	Sin	Ri achique na ixok ri nquitzʼet , xa jariʼ ncajoʼ nyecʼujeʼ ta riqʼuin . Man nyetiquer tüj nquiyaʼ can rubanic ri mac . Nquibün cʼa chukaʼ cheque ri cʼa man jani jabel quiyoʼon cánima riqʼuin ri Dios que nyemacun . Jabel quetaman ronojel ruvüch chʼacoj , richin nquimol qʼuiy tumin . Rijeʼ xa nka-ka na vi ri castigo pa quiviʼ .
43010012	Description	Jacʼa ri xa man ketzij kʼuyunel tüj , ri xa nyukʼun roma tojon y man rajaf tüj chukaʼ ri ovejas , riʼ tok nutzʼet cʼa que npuʼu ri utif , xa ja rijaʼ ri nucol-e-riʼ nabey y nyeruvulaj ri ovejas ri nyeruyukʼuj . Y ri utif nyerucʼuaj cʼa ri ovejas , y ri chʼaka chic nquitalüj-e-quiʼ .
59001019	Recommendation	Hermanos ri juis nyixinjoʼ , yin ninbij cʼa chive chiʼijujunal que riqʼuin ronojel ivánima tivacʼaxaj ri rutzij ri Dios . Jabel tinucuʼ ri nbij . Roma rix ncʼatzin que jabel ivetaman-e nabey , cʼateriʼ nitzijoj . Y chukaʼ ninbij chive que man ticatüj ivoyoval chanin .
46009014	Recommendation	Y quiriʼ chukaʼ ri ruchilaben can ri Ajaf , que ri nyetzijon ri utzilüj tzij richin colonic , ronojel ri ncʼatzin cheque , ja ri quitaken chic ri utzilüj tzij riʼ , ri queyoʼon cheque .
43012046	Grace	Roma yin ri Sük , xinpuʼu chuvüch ri ruchʼulef richin que achique cʼa ri nutaken vichin , man ncʼujeʼ tüj can chupan jun kʼekuʼn cʼaslen .
43005014	Description	Y jubaʼ chic ri Jesús xberilaʼ chic ri achi riʼ pa racho ri Dios , y xbij chin : Vocomi xa rat utz chic . Man camacun chic cʼa , richin quiriʼ man tavoyobej jun cosa más itzel chavij , xbij chin .
46016014	Recommendation	Y ronojel ri nibün , riqʼuin nyeʼijoʼ conojel vinük tibanaʼ .
43014015	Recommendation	Si nquinijoʼ , queʼitakej cʼa ri mandamientos ri nyenbij chive .
58012025	Recommendation	Tikachajij-kiʼ richin que man ta nketzelaj ri nbij ri Dios cheke . Man tikabün cachiʼel xquibün ri kaxquin-kamamaʼ ojer can . Rijeʼ roma ri xquetzelaj ri xbix cheque chuvüch ri ruchʼulef chiriʼ pariʼ ri juyuʼ Sinaí , romariʼ xka-ka ri castigo pa quiviʼ . Y si roj nketzelaj ri tzij ri npuʼu chilaʼ chicaj , más nim ri castigo nka-ka pa kaviʼ .
48004008	Sin	Y tok rubanun can , tok cʼa man jani tivetamaj ruvüch ri Dios , rix xa ja ri chʼaka chic dios ( tiox ) ri xeʼisamajij , ri xa man ye dios tüj .
44003026	Grace	Y tok ri Dios xbün cʼa que ri Jesús ri Rucʼajol xbecʼastüj-pe , chiʼicojol cʼa rix xutük-vi nabey . Rijaʼ xrajoʼ cʼa xuyaʼ can utz chiʼicojol , richin quiriʼ chiʼijujunal xiyaʼ ta can rubanic ri mac .
44010039	Violence	Y ri jaruʼ ri xerubanalaʼ ri Jesús pa tinamit Jerusalén y pa chʼaka chic lugar richin ri ruchʼulef Judea , xkatzʼet cʼa roj ri apóstoles richin rijaʼ . Y jariʼ ri nkutajin chukʼalajrisasic chiquivüch ri vinük . Ri Jesús xbajix cʼa chuvüch jun cruz richin xcamsüs .
46001010	Recommendation	Hermanos , pa rubiʼ cʼa ri Kajaf Jesucristo nincʼutuj favor chive , que junan ivüch tibanaʼ . Man quepuʼu itzel tak nojibül iviqʼuin richin nijachala-iviʼ . Xa junan ta cʼa ri ninuc , junan ta inaʼoj nibün .
51001021	Sin	Y tok banun can rix nüj riqʼuin ri Dios . Roma riqʼuin ri itzel tak nojibül y ri itzel tak ri xixbanun ri xecʼujeʼ iviqʼuin , xkʼalajin que xivetzelaj-vi ri Dios . Jacʼa vocomi rix junan chic ivüch riqʼuin ri Dios , roma xicanoj-vi cʼa ri bey ri xujük chivüch .
55002022	Recommendation	Y roma cʼa ri cʼa ye alaʼ xa qʼuiy ri itzel tak rayinic ri yecʼo quiqʼuin , tajachaʼ cʼa aviʼ riqʼuin ri itzel tak rayinic ri nyequibanalaʼ rijeʼ . Xa tacʼuaj ri cʼaslen choj . Tayaʼ avánima riqʼuin ri Dios . Cajoʼ ri Dios y conojel vinük . Y tabanaʼ que junan avüch quiqʼuin ri chʼaka riqʼuin jun chʼajchʼojilüj cánima nyechʼo riqʼuin ri Ajaf .
51003001	Faith	Romariʼ , si rix xixcʼastüj junan riqʼuin ri Cristo tok rijaʼ xcʼastüj , chi jumul cʼa tinucuʼ ri cʼo chilaʼ chicaj , ri apeʼ cʼo-vi ri Cristo , tzʼuyul pa rajquikʼaʼ ( ru-derecha ) ri Dios .
66008007	Violence	Y tok ri nabey ángel xuxubaj ri ru-trompeta , jariʼ tok xka-ka sakboch y kʼakʼ yojon riqʼuin quicʼ pariʼ ri ruchʼulef . Y jun molaj cheque ri oxiʼ molaj chin ronojel ri cheʼ cʼo , xqʼuis kʼakʼ . Y quiriʼ cʼa ronojel kʼayis .
66011017	Faith	Y tok nyetajin cʼa nquiyaʼ rukʼij ri Dios , nquibij cʼa : Kajaf Dios , matiox nkayaʼ chave . Rat ri cʼo ronojel avuchukʼaʼ pan akʼaʼ , y ratcʼo-vi-pe pa rutzʼuquic , ratcʼo vocomi , y ncacʼujeʼ chukaʼ ri nbe-apu . Matiox nkayaʼ chave roma vocomi xkʼalajin ri nimalüj avuchukʼaʼ ri cʼo pan akʼaʼ , y ja rat ri Jun ri nabün mandar .
43004010	Grace	Cʼateriʼ ri Jesús xbij cʼa chin ri ixok riʼ : Si avetaman ta rat achique chi sipanic ruyoʼon-pe ri Dios , y avetaman ta chukaʼ achique cʼa riʼ ri ncʼutun baʼ ruyaʼ chave , xa ja ta rat ri ncacʼutun ayaʼ chin , y rijaʼ nuyaʼ ta Ayaʼ ri nyoʼon cʼaslen , xbij ri Jesús .
51003004	Grace	Y roma vi cʼa ri Cristo tok cʼo kacʼaslen . Y riʼ nkʼalajin tok npuʼu jun bey chic rijaʼ , tok roj junan nkubecʼujeʼ riqʼuin tok nka-pe rijaʼ y roj chukaʼ cʼo kakʼij chupan ri kʼij riʼ . Rijaʼ cʼo-vi cʼa rukʼij .
43020031	Faith	Ja ri ye tzʼiban can chupan ri vuj reʼ , ye tzʼiban can , richin que rix tinimaj cʼa que ri Jesús jariʼ ri Cristo ri Rucʼajol ri Dios . Y tok ninimaj , nicʼul ri icʼaslen ri man nqʼuis tüj , roma xiyaʼ cʼa ivánima riqʼuin .
62004006	Faith	Jacʼa roj roj richin chic ri Dios . Y conojel cʼa ri quetaman chic ruvüch ri Dios ncacʼaxaj ri nkabij cheque . Jacʼa ri man ye richin tüj ri Dios man ncacʼaxaj tüj ri nkabij cheque . Y riqʼuin riʼ nkʼalajin achique vinük ri cʼo ri Lokʼolüj Espíritu riqʼuin , ri ketzij Espíritu . Y chukaʼ nkʼalajin ri vinük ri cʼo ri espíritu ri man ketzij tüj quiqʼuin .
65001012	Description	Ri achiʼaʼ riʼ nkʼalajin-vi que itzel ri nyebanun , roma tok rix nimol-iviʼ riqʼuin ronojel ivánima que nijo-iviʼ y junan nibün jun vaʼin , ri achiʼaʼ riʼ nquiyaʼ iqʼuix roma ri nyebanun . Pero rijeʼ man nyeqʼuix tüj nyecʼuje-apu iviqʼuin . Xaxe rijeʼ ri nquinuc-ka-quiʼ . Xa ye cachiʼel ri sutzʼ ri nyekʼalajin que ye richin job , pero xa man quiriʼ tüj , y chukaʼ ye ucʼuan roma cakikʼ . Xa ye cachiʼel chakiʼj tak cheʼ ri man nquiyaʼ tüj quivüch . Xa ye cachiʼel cheʼ ri ye cʼuktajnük chic e . Man nquiyaʼ tüj chic quivüch roma xa ye camnük chic .
44005015	Description	Quiriʼ vi , roma ri yavaʼiʼ nyeʼelesalox cʼa pe pa tak bey y nyeyolox pa tak chʼat y pa tak varabül , richin quiriʼ tok ri Pedro ncʼo-e , xaxe riqʼuin ri rukʼekumal ncʼo ta cʼa pa quiviʼ jun caʼiʼ cheque ri yavaʼiʼ riʼ y nyecʼachoj ta .
49006016	Faith	Y chukaʼ jun soldado ncʼatzin ri ruchʼichʼ ri achique chok chij nuto-vi-riʼ chiquivüch ri choj chʼaʼ y chukaʼ ri chʼaʼ ri quicʼuan kʼakʼ . Y rix richin nikʼüt ri itzel-vinük ronojel bey tok juis nbün chivij richin nyixmacun ta , ncʼatzin cʼa que tipabaʼ chuvüch que iyoʼon-vi ivánima riqʼuin ri Dios . Y riqʼuin riʼ man jun ntiquer nbün chive .
51003023	Recommendation	Achique na cʼa ri nibün , riqʼuin cʼa ronojel ivánima tibanaʼ . Cachiʼel xa ta ja ri rusamaj ri Ajaf Jesucristo ri nibün y man quichin tüj ri vinük .
58012016	Recommendation	Ri achiʼaʼ y ri ixokiʼ man tiquicanola cʼa quiʼ richin nyemacun . Y man jun bey tivetzelaj ri riqʼuin ri Dios petenük-vi . Man tibün cachiʼel xbün ri Esaú ojer can . Rijaʼ cʼo ta ri xucʼul , roma ja rijaʼ ri nimalaxel , pero xa xel pa rukʼaʼ roma rijaʼ jariʼ ri xuyaʼ chuvüch ri jun vaʼin ri xbün . Man jun cʼa rakalen xbün chin .
43018040	Sin	Jacʼa ri vinük riʼ , riqʼuin cʼa chukaʼ ronojel cuchukʼaʼ xechʼo-apu chin ri Pilato y xquibij cʼa : Ja ri Barrabás tacolo-e y man ja tüj ri achi reʼ , xquibij . Y ri achi rubiniʼan Barrabás xa jun cʼa achi elekʼon .
55003004	Sin	Rijeʼ nyequisujuj ri cachibil . Man nquinuc tüj baʼ achique nucʼün-pe ri nquibün . Juis nquinimirsaj-quiʼ . Más ncajoʼ ri quicot richin ri ruchʼulef , que chuvüch ncajoʼ ta ri quicot richin ri Dios .
50002009	Grace	Y romariʼ ri Dios rubanun chin que cʼo-vi rukʼij chilaʼ chicaj . Ja rijaʼ ri más nim chiquivüch ri nimakʼ chukaʼ quisamaj .
61001016	Description	Y man tzʼucun tüj tak naʼoj ri xkatzijoj chive pariʼ ri ruchukʼaʼ ri Kajaf Jesucristo . Y man tzʼucun tüj chukaʼ ri xkabij chive que ri Jesucristo npuʼu jun bey chic . Roma yin y ri vachibil , xkatzʼet que ri Jesucristo juis nim y juis rukʼij .
61003016	Sin	Y chupan ronojel ri ru-cartas cʼo tzij quereʼ nyerubij . Y yecʼo cʼa cheque ri tzij quereʼ ri cʼayuf richin nyekʼax cheque . Y romariʼ yecʼo vinük ri nquisukʼulaʼ rubixic , roma manak quetamabül y man quiyoʼon tüj cánima riqʼuin ri quicʼaslen . Y romariʼ xa camic ncoyoj-ka chiquij , roma xa quiriʼ chukaʼ nquibün riqʼuin chʼaka chic tzij ri nbij chupan ri rutzij ri Dios ri ye tzʼiban can .
44014014	Description	Pero tok ri apóstol Bernabé y ri apóstol Pablo xquinabej ri nquinuc ri vinük , rijeʼ xpuʼu bis pa cánima , y romariʼ rijeʼ nquiretzelaʼ ri quitziek ri quicusan . Y jariʼ tok xeʼoc chiquicojol ri vinük , y nquibilaʼ cʼa cheque :
45015008	Faith	Quiriʼ ninbij chive , roma ri Cristo xpuʼu richin xojrutoʼ konojel . Xpuʼu richin xojrutoʼ roj israelitas , richin xucʼut chikavüch que ri Dios nbün-vi ri rubin . Ja ri Cristo ri xcʼamon-pe ri utz ri rubin can ri Dios cheque ri kaxquin-kamamaʼ ojer can que nuyaʼ .
59001026	Sin	Si cʼo jun nbin que nuyaʼ rukʼij ri Dios y xa man nunaʼ tüj riʼ riqʼuin ri rutzij , ruyon rijaʼ nuchʼüc-riʼ . Y xa man jun utz nucʼün-pe que nbij que rijaʼ nuya-vi rukʼij ri Dios .
43015020	Recommendation	Tika-pe chiʼicʼuʼx que ri samajel , man ja tüj riʼ ri más rukʼij que chuvüch ri rajaf ri samaj . Y si yin ri Ivajaf nquinetzelüs coma ri vinük y man utz tüj ri nquibün chuve , rix chukaʼ xa quiriʼ nicʼulachij . Jacʼa si nquibün ri nbij ri nutzij yin , xa nquibün chukaʼ ri nibij rix .
43008031	Faith	Cʼateriʼ ri Jesús xbij cʼa cheque ri achiʼaʼ ri cʼo quikʼij chiquicojol ri israelitas ri xetaken richin : Si rix jabel rucʼuaxic nibün chin ri nutzij , nyixoc cʼa ketzij tak tzeklebey vichin .
44007011	Description	Y cʼateriʼ pa ruchʼulef Egipto y pa ruchʼulef Canaán , xpuʼu cʼa jun vayjül , jun nimalüj pokonül . Y ri kaxquin-kamamaʼ can ri yecʼo pa ruchʼulef Canaán man cʼa nquil tüj chic achique nquicʼux .
63001004	Faith	Yin juis quicot xuyaʼ pa vánima tok xenvil que ri chʼaka cheque ri aval quitzekleben ri ketzij , cachiʼel nbij ri Katataʼ Dios cheke chupan ri rutzij .
54005008	Faith	Y ncʼatzin que conojel nyequitoʼ ri ye qui-familiares , pero más ncʼatzin que nyequilij-ka ri malcaniʼaʼ tak ixokiʼ ri yecʼo pa cacho . Y si cʼo jun ri xa man nyerilij tüj , cachiʼel xa ta man rutaken tüj ri Dios y xa más itzel rucʼaslen que chiquivüch ri vinük ri man quitaken tüj ri Jesucristo .
58010022	Faith	Y roma cʼa riʼ roj ri kataken chic man ta caʼiʼ kánima nkujel-apu cʼa riqʼuin ri Dios , man ta quiriʼ , roj xa ta riqʼuin ronojel kánima nkujel-apu riqʼuin . Nkujel ta cʼa apu riqʼuin ri Dios riqʼuin jun kánima chʼajchʼojrisan chic e ri itzel , y chʼajchʼojrisan chic ri kacʼaslen riqʼuin chʼajchʼojilüj yaʼ .
48001023	Description	Xaxe cʼa cacʼaxan chuvij , que yin Pablo man jun chic itzel ninbün cheque ri quitaken ri Jesucristo , ri cachiʼel xinbün tok rubanun can . Xa ninbij chic cʼa cheque ri vinük que tiquitakej ri Jesucristo . Y man nurayibül tüj chic chukaʼ que nyeqʼuis ri ye takeyon richin ri Jesucristo . Jariʼ ri cacʼaxan rijeʼ pa nuviʼ .
44027034	Recommendation	Roma cʼa riʼ ninbij chive vocomi , que quixvaʼ utz richin cʼo ivuchukʼaʼ . Roma nkucolotüj konojel , cachiʼel ri xkʼalajrisüs chinuvüch . Man jun cʼa ri cʼo ta nucʼulachij .
66002003	Faith	Icochʼon y icʼusan pokonül , y juis rix samajnük voma yin y man jani rix cosnük tüj .
56002002	Recommendation	Ri rajatük tak achiʼaʼ nquinaʼ ta jabel ri nyequibün , conojel ta nyeyoʼon quikʼij , man tiquiyaʼ kʼij chin ri mac , tiquiyaʼ cánima riqʼuin ri ketzij tijonic ri kataken , quecajoʼ ri Dios y conojel vinük , y quecochʼon chukaʼ .
44017030	Recommendation	Ri vinük ri ojer can , xquibanalaʼ vachbül richin xquiyaʼ quikʼij , y ri Dios juis xerucochʼ , roma man quetaman tüj achique ri cʼuluman que nquiyaʼ rukʼij . Jacʼa ri kʼij reʼ rijaʼ nbij que conojel vinük tiquitzolij-pe quicʼuʼx riqʼuin .
43019025	Description	Chiriʼ chuxeʼ apu ri cruz ri bajin-vi ri Jesús cʼo cʼa apu ri María ri ruteʼ y jun chukaʼ ruchʼak ruteʼ . Ri María ri rixjayil ri achi rubiniʼan Cleofas y ri María Magdalena yecʼo chukaʼ apu .
66019013	Description	Ri rutziek cʼa ri rucusan , muʼul pa quicʼ . Y rijaʼ cʼo cʼa jun chic rubiʼ , y riʼ ja ri Rutzij ri Dios .
46008009	Recommendation	Kiqʼuin cʼa roj cʼo-vi . Pero si nkacʼux , y nkurutzʼet jun hermano ri xa man jani tikʼax chin jabel , nkabün chin que ntzak pa mac .
44013034	Grace	Y ri rutzij ri Dios nbij cʼa chukaʼ : Ri utzilüj tzij pariʼ ri Jun chaʼon-pe y takon-pe roma ri Dios ri nusujun chin ri rey David , ketzij vi , y ninyaʼ chukaʼ chive rix , nbij . Quiriʼ xbij ri Dios richin nucʼut chikavüch que ri Jesús xcʼasos-vi roma ri Dios chiquicojol ri caminakiʼ , y man ncom tüj chic .
43014020	Faith	Y chupan cʼa ri kʼij riʼ tok nkʼalajin jabel chivüch que yin yincʼo-vi cʼa riqʼuin ri Nataʼ , rix rixcʼo viqʼuin yin y yin iviqʼuin rix .
62002003	Faith	Y si roj nkabün ri nbij ri Dios , nkʼalajin cʼa que ketaman chic ruvüch rijaʼ .
43008024	Sin	Y romariʼ xinbij cʼa chive que chupan ri imac nyixcom-vi . Y si xa man ninimaj tüj ri achique cʼa yin , nyixcom na vi chupan ri imac , xbij .
66017006	Sin	Tok yin xintzʼet cʼa ri ixok riʼ , xsatz cʼa nucʼuʼx . Roma xa xerucamsaj juis ye qʼuiy yecʼo-vi pa rukʼaʼ ri Dios , ri xetaken ri Jesucristo , que cachiʼel tok jun kʼabarel nutij qʼuiy aguardiente hasta que juis mekʼen rupan .
58012017	Description	Y ivetaman cʼa que tok xrajoʼ ta xucʼul chic ri utz más nim rakalen , xa xbix chin que man jun chic richin rijaʼ . Y xka-pe-vi chucʼuʼx que man utz tüj ri xbün . Y stapeʼ ( aunque ) chukaʼ riqʼuin okʼej xucʼutuj , man jun chic ri xucʼul .
43007012	Description	Y chiquicojol ri vinük chupan ri nimakʼij riʼ , qʼuiy cʼa ri nbitüj chirij ri Jesús . Yecʼo chʼaka nquibij que ri nukʼalajrisaj ri Jesús , utz . Yecʼo chʼaka man quiriʼ tüj chiquivüch , xa nquibilaʼ cʼa que ri Jesús xa nyeruchʼüc ri vinük .
44011021	Faith	Ri ruchukʼaʼ ri Ajaf Dios cʼo-vi quiqʼuin ri achiʼaʼ riʼ . Romariʼ tok ye juis cʼa ye qʼuiy vinük ri xetaken ri Ajaf . Xquitzolij cʼa pe quicʼuʼx riqʼuin ri Ajaf Jesucristo .
52002004	Faith	Xkabilaʼ ri utzilüj tzij richin colonic chive , roma ja ri Dios ri xyoʼon ri samaj reʼ cheke . Quiriʼ xbün roma rijaʼ retaman que nkajoʼ nkabün ri nkaʼ chuvüch rijaʼ . Y roma ja rijaʼ ri xyoʼon ri samaj reʼ cheke , roj riqʼuin ronojel kánima nkabün ri samaj reʼ . Roma nkajoʼ nkabün ri nkaʼ chuvüch rijaʼ , stapeʼ ( aunque ) man nkaʼ tüj chiquivüch ri vinük . Roma ja ri Dios etamayon achique roma nkatzijoj ri rutzij , si utz o xa man utz tüj .
46015057	Grace	Pero matiox chin ri Dios que rijaʼ xutük-pe ri Kajaf Jesucristo chikacolic y romariʼ tok nkuchʼacon .
54005005	Faith	Ri malcaniʼaʼ tak ixokiʼ ri quiyon y man jun nilin quichin , quiyoʼon cánima riqʼuin ri Dios y chi pakʼij chi chakʼaʼ nquibün orar .
43016024	Grace	Nixta vocomi man jun cʼa ri icʼutun tüj chin ri Nataʼ pa nubiʼ yin . Ticʼutuj cʼa , y nicʼul . Y richin quiriʼ tzʼaküt ta cʼa ri quicot pa tak ivánima .
46007021	Recommendation	¿ Yecʼo chive rix ri xa ye lokʼon tak samajelaʼ y ye ximil pa samaj tok ri Dios xeroyoj richin que xeʼoc ralcʼual ? Si quiriʼ , man quebison . Pero si nyetiquer nyeʼoc libre , más utz .
65001019	Sin	Y ja vinük reʼ ri nyebanun cheque ri hermanos que nquijachala-quiʼ . Ye richin vi ri ruchʼulef . Man cʼo tüj ri Lokʼolüj Espíritu quiqʼuin .
48001006	Sin	Yin jun vi xinnaʼ tok xinvacʼaxaj que rix nijoʼ niyaʼ yan can ri Dios y chukaʼ ri utzilüj tzij richin colonic . Rix xa jun vi chic chi naʼoj ri nijoʼ nitzʼom-e rutzeklebexic y nüj nyixbe-vi can chin ri Dios ri xoyon ivichin richin xuyaʼ ri utzilüj sipanic ri nspaj-pe ri Cristo pan iviʼ .
58012014	Recommendation	Titijaʼ ikʼij que man jun tüj oyoval chiʼicojol , y que chʼajchʼoj ta ri icʼaslen . Roma si man chʼajchʼoj tüj ri icʼaslen , man nyixtiquer tüj nitzʼet ruvüch ri Ajaf Dios .
43021006	Description	Xpuʼu ri Jesús xbij cʼa apu cheque : Tiya-ka la yaʼl tzʼambül-cür quereʼ pa rajquikʼaʼ ( ru-derecha ) chin la canoa y yecʼo cʼa cür nyeʼitzʼom , xbij . Y ri rachibilaʼ jariʼ xquiya-ka ri yaʼl tzʼambül-cür pa yaʼ . Cʼateriʼ , man nyetiquer tüj chic nquelesaj-pe ri yaʼl pa yaʼ , roma juis qʼuiy cür ri xquiya-pe-quiʼ .
46007019	Recommendation	Roma man jun nbün si banun ri circuncisión cheke , o si man banun tüj . Ri ncʼatzin ja ri nkatakej ri rubin can ri Dios .
45012008	Recommendation	Si nkutiquer nkacukubaʼ quicʼuʼx ri chʼaka chic , tikabanaʼ . Si nkutiquer nyekatoʼ riqʼuin ri katumin , quekatoʼ riqʼuin ronojel kánima . Si ja roj ri nkucʼuan quichin , tikatijaʼ kakʼij que utz quicʼuaxic kabanaʼ . Si nkutiquer cʼa nyekatoʼ , quekatoʼ cʼa riqʼuin quicot .
44019002	Faith	Romariʼ rijaʼ xucʼutuj cʼa cheque : Tok xitakej , ¿ xka-pe ri Lokʼolüj Espíritu pan iviʼ ? xbij . Y ri hermanos riʼ xquibij chin : Nixta man ketaman tüj que cʼo Lokʼolüj Espíritu , xquibij .
53003014	Recommendation	Si cʼo jun ri man nrajoʼ tüj nbün ri xkabij yan ka chupan ri carta reʼ , tiyaʼ cʼa retal achique riʼ , y chukaʼ tijacha-e-iviʼ riqʼuin rijaʼ , richin quiriʼ nuyaʼ ruqʼuix ruyon rijaʼ .
46015050	Sin	Y vocomi , hermanos , yin cʼo ri ninjoʼ que rix nivetamaj : Que ri kachʼacul kacʼuan man nyecʼujeʼ tüj riqʼuin ri Dios chilaʼ chicaj , ri apeʼ ja rijaʼ ri Jun ri nbün mandar . Man ntiquer tüj ncʼujeʼ chiriʼ , roma ri kachʼacul xa nqʼuis , y ri gobierno ri Dios man nqʼuis tüj .
43006027	Recommendation	Quixsamüj cʼa , pero man richin tüj que nichʼüc ri vüy ri xa nqʼuis . Xa quixsamüj richin nichʼüc ri vüy ri chi jumul cʼo y nuyaʼ icʼaslen ri man nqʼuis tüj . Vüy ri ninyaʼ chive yin ri xinalüx chiʼicojol , roma ja yin xinrutük-pe ri Nataʼ Dios , richin ninbün ri samaj reʼ , xbij .
59004003	Sin	O riqʼuin baʼ nicʼutuj chin ri Dios . Pero man nuyaʼ tüj chive , roma rix man utz tüj ri nicʼutuj . Xa richin itzel tak rayibül ri nicʼutuj chin ri Dios .
49005020	Faith	Chi jumul timatioxij ronojel chin ri Katataʼ Dios . Timatioxij ronojel pa rubiʼ ri Kajaf Jesucristo .
48003006	Faith	Cachiʼel xbün ri Abraham , ri kaxquin-kamamaʼ can roj israelitas ojer can tiempo . Rijaʼ xutakej-vi ri Dios , y romariʼ ri Dios xbün chin que man jun rumac xutzʼet rijaʼ .
66021023	Grace	Ri tinamit riʼ man cʼa ncʼatzin tüj ri rusakil ri kʼij y ri icʼ chin , roma ri nsakrisan richin ja ri rusakil ri Dios y ri Jesucristo ri cachiʼel Alaj Oveja .
45008009	Faith	Jacʼa roj ri cʼo ri Lokʼolüj Espíritu richin ri Dios pa tak kánima , man roj ucʼuan tüj chic roma ri itzel tak karayibül , xa ja chic ri Lokʼolüj Espíritu ri ucʼuayon kichin . Y ri Lokʼolüj Espíritu petenük roma ri Cristo . Ri vinük cʼa ri man cʼo tüj ri Lokʼolüj Espíritu quiqʼuin , man ye richin tüj ri Cristo .
45011023	Faith	Y si ri nuvinak nquitakej , nyecʼamür cʼa . Ri Dios ntiquer nyerucʼün jun bey chic .
66014005	Description	Y man jun tzʼucun tzij xilitüj ri elenük ta pe pa quichiʼ , xa ye chʼajchʼoj vi chuvüch ri Dios ri tzʼuyul pa lokʼolüj ruchʼacat .
44024014	Faith	Pero ri ninkʼalajrisaj-apu chave que ketzij vi , que yin nquitzekleben-vi ri Jesús ri Bey , ri nquibij rijeʼ que man utz tüj . Roma xa riqʼuin ri nquitzekleben ri Jesús , yin ninsamajij-vi ri Dios ri quichin ri kaxquin-kamamaʼ can roj israelitas . Nintakej-vi ronojel ri tzʼiban can chupan ri ley ri xuyaʼ ri Dios richin ri Moisés , y chupan chukaʼ ri ye quitzʼiban can ri achiʼaʼ ri xekʼalajrisan ri rutzij ri Dios ojer can .
45013008	Recommendation	Man utz tüj ri ncanaj can ri kacʼas riqʼuin jun chic , nixta man ta chukaʼ ri man nkajolaʼ tüj kiʼ . Roma si nyekajoʼ ri chʼaka chic , xkabün yan cʼa ronojel ri nbij chupan ri ru-ley ri Dios .
66016009	Sin	Y quiriʼ vi cʼa xcʼulachitüj , ri kʼij itzel vi chi cʼatic ri xbün cheque ri vinük , y man riqʼuin tüj riʼ ri vinük man xbij tüj baʼ cánima que xquitzolij ta pe quicʼuʼx riqʼuin ri Dios o xquiyaʼ ta chukaʼ rukʼij . Pa ruqʼuexel quiriʼ ta xquibün , xa xquiyokʼ ri rubiʼ ri Dios ri takayon-pe ri kʼoxomül .
66021012	Description	Y chirij cʼa e ri tinamit reʼ cʼo cʼa jun tzʼak ri rusutin rij , jun nimalüj tzʼak ri nüj jotol chicaj y rucʼuan doce puertas . Y pa ronojel ri puertas reʼ yecʼo cʼa jujun ángel . Pa tak puertas riʼ , ye tzʼiban cʼa ri quibiʼ ri doce tinamit ri quichin ri doce rucʼajol ri Israel .
48003013	Grace	Y ketzij vi que ri man ntiquer tüj nbün ronojel ri nbij ri ley , nka-ka ri castigo pariʼ . Pero ri Cristo xojrucol chuvüch ri castigo riʼ , tok xcom chuvüch ri cruz , roma pariʼ rijaʼ xka-vi ri castigo ri xa pa kaviʼ ta roj cʼuluman que xka-ka ta vi . Kʼalüj vi que xka-ka ri castigo pariʼ , roma ri rutzij ri Dios ri tzʼiban can , nbij : Achique na cʼa ri ntzekebüs chuvüch jun cheʼ , nkʼalajin cʼa que kajnük ri castigo pariʼ . Quiriʼ nbij chupan ri tzʼiban can .
48001013	Sin	Y rix ivacʼaxan ri achique xenbanalaʼ tok rubanun can , tok cʼa nutzekleben na ri nquitakej ri nuvinak israelitas . Riqʼuin ronojel vitzel nintzʼom quicanoxic ri quitaken ri Dios . Y xinjoʼ cʼa que xeqʼuis tüj .
66020002	Description	Ri ángel reʼ xberutzʼamaʼ cʼa pe ri itzel dragón cük rij , ri nbix chukaʼ itzel-vinük y Satanás chin . Y jariʼ ri xoc jun cumütz ojer can . Xxim cʼa can roma ri ángel , richin jun mil junaʼ .
44008009	Description	Pero chupan cʼa chukaʼ ri tinamit riʼ , tok cʼa man jani tapon ri Felipe , cʼo jun achi aj-itz rubiniʼan Simón . Juis cʼa ye ruchʼacon ri vinük ri aj chiriʼ pa ruchʼulef Samaria riqʼuin ri nyerubanalaʼ . Rijaʼ nubilaʼ cʼa chukaʼ cheque que rijaʼ jun vinük ri juis rukʼij .
50003010	Faith	Ninjo-vi cʼa ninvetamaj jabel ruvüch ri Cristo y nsamüj ta ri ruchukʼaʼ ri Dios pa nucʼaslen yin , cachiʼel ri uchukʼaʼ tok xucʼasoj ri Cristo chiquicojol ri caminakiʼ . Ninjoʼ nintij pokonül roma rubiʼ ri Dios , cachiʼel ri pokonül ri xutij ri Cristo . Ninjoʼ cʼa nincʼut que yin cachiʼel ta xincom riqʼuin ri Cristo chuvüch ri cruz . Y jariʼ ninjoʼ ninbün .
54005022	Recommendation	Man tayaʼ kʼij chin jun hermano que ntoc chupan ri rusamaj ri Dios , si man avetaman tüj achique chi cʼaslen rucʼuan . Roma si nbekʼalajin-pe que man utz tüj rucʼaslen rucʼuan , rat ncatakalen ri rumac rijaʼ . Y rat tachajij cʼa aviʼ richin quiriʼ chʼajchʼoj nyecʼulun ri acʼaslen .
56002003	Recommendation	Quiriʼ chukaʼ ri rajatük tak ixokiʼ , nyekʼalajin ta jabel chiquivüch ri vinük que cʼo quikʼij , man nquimol tüj tzij chiquij vinük , man nyekʼabür tüj , y nquicʼut ta jun utzilüj cʼaslen chiquivüch ri chʼaka chic .
46007038	Recommendation	Ri tataʼaj ri nuyaʼ ri rumiʼal richin ncʼuleʼ , utz ri nbün . Jacʼa ri tataʼaj ri man nuyaʼ tüj ri rumiʼal richin ncʼuleʼ , más utz nbün que chuvüch ri jun ri nuya-e ri rumiʼal richin ncʼuleʼ .
59001022	Recommendation	Y man xe cʼa tivacʼaxaj ri rutzij ri Dios , xa tibanaʼ chukaʼ ri nbij . Roma si xaxe nivacʼaxaj ri rutzij ri Dios y man nibün tüj ri nbij , iyon rix nichʼacalaʼ-iviʼ .
43007001	Violence	Y cʼateriʼ ri Jesús xutzʼom xbiyin pa tak tinamit ri yecʼo pa ruchʼulef Galilea . Man cʼa rujoʼon tüj chic benük tzijoy rutzij ri Dios cʼa pa Judea , roma ri achiʼaʼ ri cʼo quikʼij chiquicojol ri israelitas , nquicanolaʼ cʼa achique rubanic nquibün richin nquicamsaj .
46001030	Grace	Pero ri Dios xbün cheke roj que jun kabanun riqʼuin ri Cristo Jesús . Xkʼalajin-vi cʼa ri etamabül richin ri Dios chikavüch roj roma ri Cristo . Xbün-vi cʼa que roma ri Cristo man jun kamac nkʼalajin chuvüch ri Dios . Y roma chukaʼ ri Cristo xchʼajchʼojrisüs ri kacʼaslen y xojcolotüj .
43013005	Description	Cʼateriʼ xuyaʼ chukaʼ yaʼ chupan jun palangana y xutzʼom ruchʼajic ri cakün chiquijujunal ri rachibilaʼ , y nusulaʼ cʼa ri cakün riqʼuin ri toalla ri ruximon chuxeʼ rupan .
44022004	Violence	Roma tok rubanun can , yin juis cʼa pokonül ri xinbanalaʼ cheque ri vinük ri quitzekleben ri Ajaf Jesucristo , ri ketzij Bey . Xentzʼamalaʼ cʼa pe richin xenyaʼ pa cárcel . Xentük pa camic . Y chi achiʼaʼ y chi ixokiʼ ri quiriʼ xinbün cheque .
43007043	Description	Man junan tüj cʼa ri quinojibül pariʼ ri Cristo , roma xa jun vi nbij la jun y jun vi chic nbij la jun .
60005002	Recommendation	Rix cʼa achiʼaʼ ri nyixucʼuan quichin ri hermanos , queʼichajij cʼa . Roma rijeʼ ye richin chic ri Dios , y ja ri Dios ri ruyoʼon ri samaj reʼ chive . Queʼichajij cʼa , cachiʼel nbün jun yukʼuy quiqʼuin ri ru-ovejas . Y riqʼuin cʼa chukaʼ ronojel ivánima tibanaʼ . Y man xaxe roma ri ncʼatzinej que nibün . Ni man chukaʼ xaxe roma chʼacoj-tumin . Xa queʼichajij ri hermanos riqʼuin rayibül .
46015056	Sin	Ja ri mac ri nbanun que ri camic nchʼacon chikij . Y roma roj cʼa pa rukʼaʼ na ri mac nkucʼo-vi , npuʼu ri ley richin ri Dios , cʼo ri nuyaʼ pa kaviʼ roma ri mac ri nyekabanalaʼ .
59005004	Sin	Y qʼuiy tumin imolon roma man ye itojon tüj utz ri ye isamajelaʼ pa kʼayis . Y ri Ajaf xixrutzʼet riqʼuin ri nquikʼolan que man ye itojon tüj utz ri isamajelaʼ . Ri nimalüj Ajaf , ri Rajaf ronojel , xeracʼaxaj cʼa ri samajelaʼ que nyeʼokʼ roma man ye tojon tüj utz .
60002001	Recommendation	Roma ja ri cʼacʼaʼ icʼaslen itzʼamon-e , tiyaʼ cʼa can ronojel ruvüch itzel . Man queʼichʼacalaʼ chic cʼa vinük . Y si caʼiʼ ipalüj xibün tok rubanun can , tiyaʼ cʼa can rubanic . Man itzel cʼa tinaʼ chin jun vinük ri cʼo utz rucʼulun . Ni man cʼa queʼibilaʼ tzij ri man pa rubey tüj , ni man ye cʼuluman tüj .
46007039	Recommendation	Jun ixok cʼulan , ximon-vi riqʼuin ri rachijil y man ntiquer tüj nujüch-riʼ riqʼuin tok cʼa cʼüs na . Ri ley ri xuyaʼ ri Dios richin ri Moisés quiriʼ vi nbij . Pero si ncom-e ri rachijil , nujüch-riʼ riqʼuin , y cʼateriʼ utz que ncʼuleʼ riqʼuin jun chic achi , si quiriʼ nrajoʼ rijaʼ . Xaxe ncʼatzin que ncʼuleʼ riqʼuin jun achi ri rutaken chic ri Ajaf .
55002018	Sin	Rijeʼ quijachon chic quiʼ riqʼuin ri ketzij , roma nquibij que xecʼastüj yan e ri caminakiʼ ri quitzekleben can ri Dios , y xa man quiriʼ tüj . Y romariʼ yecʼo chʼaka ri man quiyoʼon tüj chic cánima riqʼuin ri Dios .
48005006	Faith	Roj cʼa ri roj richin chic ri Jesucristo , ri Jun chaʼon-pe y takon-pe roma ri Dios , man jun nbün cheke si nban ri circuncisión cheke , o man nban tüj . Ri ncʼatzin ja ri kataken ri Cristo , y roma kataken nkujoʼon conojel vinük .
58005009	Grace	Y roma nutakej rutzij ri Dios , rijaʼ xoc ketzij Colonel ri ntiquer-vi nuyaʼ colonic richin chi jumul cheque conojel ri nyetaken rutzij .
46016001	Recommendation	Y vocomi ninjoʼ nquichʼo baʼ pariʼ ri tumin ri ntajin rumolic quichin ri hermanos ri yecʼo pa tinamit Jerusalén . Y cachiʼel ri nubin cheque ri hermanos ri yecʼo pa ronojel ruchʼulef Galacia y nquimol-quiʼ pa rubiʼ ri Dios , quiriʼ chukaʼ ninjoʼ que tibanaʼ rix .
49005022	Recommendation	Rix ixokiʼ , cʼuluman-vi ri nyeʼitakej ri ivachijlal , roma ivetaman que ri Ajaf jariʼ ri nkaʼ chuvüch que nibün .
43008012	Faith	Tok ri Jesús xchʼo chic cʼa jun bey chiquivüch ri vinük , xbij cʼa : Ja yin ri nquisakrisan quicʼaslen ri vinük ri yecʼo chuvüch ri ruchʼulef . Ri ntzekleben cʼa vichin , ninsakrisaj cʼa y nril rucʼaslen viqʼuin . Y rijaʼ man nbiyin tüj chic cʼa pa kʼekuʼn .
65001017	Recommendation	Jacʼa rix hermanos ri juis nyixinjoʼ , man timestaj ri bin coma ri ru-apóstoles ri Kajaf Jesucristo pa quiviʼ ri vinük riʼ . Quibin chic cʼa chive ri nyebanatüj .
44017025	Grace	Chukaʼ ri vinük man nyetiquer tüj nquitoʼ ri Dios , roma pa ruqʼuexel que quiriʼ ta nbanatüj , xa ja ri Dios ri ntoʼon richin ri vinük , roma ja rijaʼ ri nyoʼon kacʼaslen , ri cakikʼ ri nkajikʼaj , y ronojel ri chʼaka chic .
62005009	Faith	Roj nkanimaj y nkayaʼ kánima riqʼuin ri nbij jun vinük cheke . Y si quiriʼ , más vi cʼuluman que nkanimaj y nkayaʼ kánima riqʼuin ri nbij ri Dios cheke . Y rijaʼ ja ri tzij pariʼ ri Rucʼajol ri nbij cheke .
45013014	Faith	Ncʼatzin cʼa que jun tikabanaʼ riqʼuin ri Ajaf Jesucristo , y man tikanuc nkayaʼ kʼij cheque ri itzel tak rayinic .
58011030	Description	Y tok ri vinük israelitas xeʼapon pa tinamit Jericó , ri nimalüj tzʼak ri tzʼapiyon richin ri tinamit xtzak . Ri tzʼak riʼ xtzak chupan ri ruvukuʼ ( septimo ) kʼij , tok ruqʼuisbül mul xesutin chirij . Quiriʼ xbanatüj roma ri israelitas xquiyaʼ cánima riqʼuin ri Dios y xesutin chirij ri tinamit , cachiʼel ri xbij ri Dios cheque .
44019011	Grace	Y ri Dios xucusaj cʼa ri Pablo richin xerubanalaʼ nimakʼ tak milagros .
43008034	Sin	Pero ri Jesús xbij cheque : Tivacʼaxaj na peʼ jabel ri ninbij chive vocomi : Conojel cʼa vinük ri nyemacun , nkʼalajin que chuxeʼ rutzij ri mac yecʼo-vi y jariʼ ri ucʼuayon quichin .
62004011	Faith	Rix ri juis nyixinjoʼ , roma ri Dios quiriʼ ri xojrujoʼ , roj ncʼatzinej cʼa chukaʼ que nkajola-kiʼ .
44002028	Grace	Nacʼut cʼa ri utzilüj rubeyal richin ri cʼaslen chinuvüch , y juis nquicot ri vánima tok nquicʼujeʼ aviqʼuin , nbij ri rutzʼiban can ri David .
54004013	Recommendation	Y yin ninjoʼ cʼa que rat tasiqʼuij ri rutzij ri Dios chiquivüch ri hermanos tok nquimol-quiʼ . Ninjoʼ cʼa chukaʼ que tacukubaʼ quicʼuʼx y queʼatijoj . Quiriʼ tabanaʼ , cʼa tok nquinapon yin .
47004008	Description	Roma roj chi jumul cʼa cʼo ri nkacʼulachij , pero nkucʼo chuvüch . Man nkil tüj cʼa achique nkabün roma ri cʼayuf yecʼo chikavüch y roma ri nyecʼatzin cheke , pero man satznük tüj kacʼuʼx .
44002013	Description	Pero yecʼo cʼa vinük ri xa nyetzeʼen-apu chiquij ri ye nojnük riqʼuin ri Lokʼolüj Espíritu , y nquibilaʼ cʼa : Laʼ xa ye kʼabarelaʼ , nquibij .
66021018	Description	Y ri tzʼak cʼa ri rusutin rij ri tinamit , riqʼuin cʼa ri jun abüj ri juis jabel banun-vi . Riqʼuin cʼa ri jaspe banun-vi . Y ri tinamit riʼ , kʼanapük , ri cachiʼel vidrio ri chʼajchʼoj-chʼajchʼoj ntzuʼun .
66015006	Description	Y chiriʼ xebeʼel-vi-pe ri siete ángeles ri jachon jujun kʼoxomül pa quikʼaʼ . Y ri quitziek ri ye quicusalon , jacʼa ri tziük ri nbix lino chin , jun tziük ri sük-sük y nyiqʼuiyot cʼa chukaʼ . Y ri chuvüch-quicʼuʼx cʼunük cʼa chukaʼ jun ximbül ri riqʼuin kʼanapük banun-vi .
45012014	Recommendation	Ri vinük ri nyeʼetzelan ivichin y nquibün chive que nitij pokonül , ticʼutuj chin ri Dios que tuyaʼ rukʼaʼ pa quiviʼ , y man ticʼutuj que nka-ka ru-castigo pa quiviʼ roma ri itzel ri nyebanun .
66001015	Description	Jacʼa ri rakün nyiqʼuiyot cachiʼel ri chʼichʼ bronce tok jabel joskʼin ruvüch . Nbarür , cachiʼel ta pa jun kʼakʼ cʼo-vi . Y ri rutzij juis cʼa nkʼajan , cachiʼel nyekʼajan rakün tak yaʼ .
43017026	Grace	Nukʼalajrisan-vi cʼa ri abiʼ rat chiquivüch , y ninkʼalajrisaj na cʼa más , richin quiriʼ ri rubanic ri nquinajo-vi yin , ja ta cʼa chukaʼ riʼ ncʼujeʼ quiqʼuin rijeʼ . Y nquicʼujeʼ ta cʼa chukaʼ yin quiqʼuin rijeʼ .
45008032	Grace	Ri Dios man xupokonaj tüj cʼa chin xuya-pe ri Rucʼajol mismo , richin que xcom koma konojel roj . Y si xuya-pe ri Rucʼajol , kʼalüj vi que man nupokonaj tüj chin nuyaʼ ronojel ri rusipanic cheke .
65001018	Sin	Rijeʼ xquibij que chupan ri ruqʼuisbül tiempo nyepuʼu vinük ri nquitzeʼej ri nbij ri rutzij ri Dios , y xe ri itzel ri nkaʼ chiquivüch .
45011018	Recommendation	Pero man cʼuluman tüj que ninimirsaj-iviʼ rix y nikasaj ta quikʼij ri nuvinak ri xeʼelesüs-e . Man cʼuluman tüj que ninimirsaj-iviʼ , roma ivetaman que man ja tüj ri rukʼaʼ ri cheʼ ri ye tzʼamayon richin ri ruxeʼ , xa ja ri ruxeʼ ri tzʼamayon quichin ri rukʼaʼ ri cheʼ . Y rix xa rix rukʼaʼ ri cheʼ y man rix ruxeʼ tüj .
47001024	Faith	Rix man tinuc cʼa que yin y ri ye vachibil jariʼ ri rojcʼo pan iviʼ richin nkabij chive ri achique cʼuluman que nitakej . Man quiriʼ tüj . Roma rix iyoʼon-vi chic ivánima riqʼuin ri Cristo . Ri nkabün roj xaxe cʼa nkajoʼ nyixkatoʼ , richin que nyixquicot ta más pa tak ivánima .
43011001	Description	Chupan cʼa ri vit tinamit rubiniʼan Betania ri quitinamit ri María y ri Marta ri quichakʼ-quiʼ , cʼo cʼa jun yavaʼ . Ri yavaʼ riʼ rubiniʼan cʼa Lázaro .
52004008	Sin	Y si cʼo jun chiʼicojol ri xa man nrajoʼ tüj nracʼaxaj ronojel ri xkabij yan ka chive , y xa cʼa nrajoʼ na nucʼuaj jun itzel cʼaslen , man xaxe tüj roj o jun ta chic vinük ri nretzelaj ri rutzij . Xa ja ri rutzij ri Dios ri man nrajoʼ tüj nracʼaxaj . Ri Dios ri ruyoʼon-pe ri Lokʼolüj Espíritu cheke .
62004002	Faith	Y nyixtiquer cʼa nivetamaj , si riqʼuin ri Lokʼolüj Espíritu richin ri Dios ye petenük-vi , o xa man quiriʼ tüj . Si nquibij que ri Jesucristo xoc cachiʼel roj vinük , nkʼalajin que ja ri Lokʼolüj Espíritu richin ri Dios ruyoʼon quitzij .
65001008	Sin	Y stapeʼ ( aunque ) ri achiʼaʼ ri nyeyoʼon ri tijonic man ketzij tüj , quetaman ri xbün ri Dios cheque ri man nquitakej tüj tzij , rijeʼ man ncajoʼ tüj nquitakej ronojel reʼ . Xa quicʼuan jun itzel cʼaslen , cachiʼel ri xquibün ri ojer tak vinük , juis itzel xquibün . Ye nacanük riqʼuin ri quinojibül . Man nyetaken tüj tzij . Xa nquibij tzij chiquij ri cʼo juis quikʼij .
60003011	Recommendation	Man tabün ri itzel , xa ja ri utz ri cʼuluman que nabün . Tacanoj ri cʼaslen richin uxlanen y jariʼ tatzeklebej .
51001023	Faith	Pero ncʼatzinej que niya-vi ivánima riqʼuin ri Dios y man jun bey tiyaʼ can . Tiyaʼ ivánima chi jumul riqʼuin . Man quixsilon-e cʼa . Ncʼatzinej que riqʼuin ronojel ivánima nivoyobej-apu ri utz ri nbij chupan ri utzilüj tzij richin colonic . Rix jabel vi ivetaman ri tzij riʼ , y ja chukaʼ riʼ ri xapon chic quiqʼuin ri chʼaka chic vinük ri yecʼo chuvüch ri ruchʼulef . Y richin que ntzijos ri utzilüj tzij riʼ , ri Dios xbün chuve yin Pablo que xinoc rusamajel .
43008059	Violence	Y ri achiʼaʼ riʼ jariʼ tok xbequisiqʼuila-pe abüj richin nyequicʼük chirij . Pero ri Jesús xel cʼa pe chiriʼ pa racho ri Dios . Chiquicojol cʼa ri vinük xrevala-pe-riʼ , xel-e .
49004024	Recommendation	Ticʼuaj cʼa ri cʼacʼaʼ cʼaslen ri ruyoʼon ri Dios chive jun cʼaslen cachiʼel richin ri Dios , ri ketzij vi que choj y chʼajchʼoj .
66014012	Faith	Roma cʼa riʼ , ri ye cʼunük-vi pa rukʼaʼ ri Dios y ncacʼaxaj y nquibün ri nyerubij rijaʼ y chi jumul quiyoʼon cánima riqʼuin ri Jesús , xaxe cʼa ncʼatzin que yoʼon cánima ticoyobej-apu .
44013030	Description	Y ri Dios xbün chin ri Jesús que xbecʼastüj-pe .
43010011	Description	Y ja yin ri utzilüj Kʼuyunel . Ri utzilüj Kʼuyunel , nuya-vi rucʼaslen coma ri ru-ovejas .
49003002	Grace	Y yin ninbij que rix ivacʼaxan que ri Dios ruyoʼon ri samaj reʼ chuve , richin que ninkʼalajrisaj ri utzilüj sipanic ri nspaj-pe ri Dios chive .
56003010	Recommendation	Y si cʼo jun ri nbün quichin ri hermanos que nquitzʼom nquijüch-e-quiʼ , tachilabej cʼa ri nbanun quiriʼ y tabij chin que man tubün quiriʼ . Y si abin chin jun bey y man ncarutakej tüj , tabij jun bey chic chin . Y si man nutakej tüj cʼa , man tacʼün chic ruvüch .
43010019	Description	Y jariʼ tok xjalajoʼ jun bey chic chiquivüch ri achiʼaʼ ri cʼo quikʼij chiquicojol ri israelitas , roma ri tzij ri xerubij ri Jesús .
43003033	Faith	Y ri vinük cʼa ri nuniman ri nukʼalajrisaj ri Jun ri petenük chilaʼ chicaj , nukʼalajrisaj cʼa que ri Dios ketzij vi .
61003014	Recommendation	Roma cʼa riʼ hermanos ri ivoyoben ronojel reʼ , titijaʼ cʼa ikʼij que man jun tüj tzʼil cʼo pa tak ivánima , y ri Dios man ni jun tüj chukaʼ imac nyixrila-ka-pe . Y cʼo ta cʼa chukaʼ uxlanen pa tak ivánima .
53003001	Faith	Hermanos , tibanaʼ cʼa orar koma roj y ticʼutuj chin ri Dios que chanin ta nbiyin rutzijosic ri rutzij ri Ajaf , y nnimüx ta cachiʼel xinimaj rix .
47004014	Faith	Quiriʼ nkabün roma kayoʼon kánima que ri xcʼason-e richin ri Ajaf Jesús chiquicojol ri caminakiʼ , ja chukaʼ riʼ ri nkucʼason-e roj . Roma roj jun kabanun riqʼuin ri Ajaf Jesús . Y roj kachibilan-kiʼ iviqʼuin rix nkuberuyaʼ chilaʼ chicaj .
59005014	Recommendation	Si cʼo jun yavaʼ , queroyoj cʼa ri ye ucʼuayon quichin ri hermanos . Y ri ye ucʼuayon quichin ri hermanos tiquibanaʼ oración riqʼuin ri yavaʼ . Pa rubiʼ ri Ajaf tiquiyaʼ aceite olivo pariʼ ri yavaʼ .
44007023	Description	Ja tok ri Moisés rutzakon chic cuarenta rujunaʼ , xalüx pa ránima richin xbe chiquitzʼetic ri ruvinak israelitas .
44023027	Violence	Ja ri jun achi ri ucʼuan-apu chavüch , tzʼamon cʼa coma ri israelitas y xa bama xquicamsaj . Y ja yin y ri soldados ri xojapon chucolic pa quikʼaʼ ri vinük , roma xinnabej que rijaʼ jun achi romano .
44019029	Description	Y conojel cʼa ri vinük richin ri tinamit Éfeso xebecatüj-pe , stapeʼ ( aunque ) man quetaman tüj achique roma . Rijeʼ xa ja ri caʼiʼ achiʼaʼ ri nyepuʼu pa ruchʼulef Macedonia , ri ye rachibil ri Pablo ri xequitzʼom . Ri caʼiʼ achiʼaʼ riʼ quibiniʼan Gaio y Aristarco . Y xequicʼuaj-e pa ri estadio ri apeʼ nquimol-vi-quiʼ ri vinük riʼ .
44003014	Sin	Xa ja ri jun camsüy vinük xibij que ticol-e , y ri lokʼolüj y choj chukaʼ ri rucʼaslen , jariʼ ri xiyaʼ can pa ruqʼuexel .
44015009	Faith	Man jun kacojol xbün . Rijeʼ xquitakej ri Jesucristo . Romariʼ tok ri Dios xuchʼajchʼojrisaj chukaʼ ri cánima .
46011028	Recommendation	Nabey , tikanaʼ ka kiʼ si utz benük ri kacʼaslen chuvüch ri Dios , y cʼateriʼ cʼa tikacʼux ri caxlan-vüy y tikatijaʼ ri ruyaʼal-uva .
46015058	Faith	Y romariʼ , hermanos ri juis nyixinjoʼ , ninbij cʼa chive : tiyaʼ ivánima riqʼuin ri Dios , y man tiyaʼ can . Chi jumul tibanaʼ ri rusamaj ri Ajaf , y jabel tibanaʼ chin . Y ticʼuxlaʼaj pan ijolon que ronojel ri nibün roma ri Ajaf , xa man por gusto tüj . Cʼo rajil ri nuyaʼ ri Ajaf Dios cheque stapeʼ nkucom . Pero nkucʼastüj chic e richin nkacʼulu ri utzilüj sipanic ri nuyaʼ ri Dios cheke .
46004016	Recommendation	Y romariʼ nincʼutuj favor chive que ticʼuaj jun cʼaslen utz , cachiʼel ri nucʼaslen yin .
46001021	Faith	Ri Dios juis vi retaman y romariʼ man xuchaʼ tüj ri etamabül richin ri ruchʼulef richin que riqʼuin riʼ ri vinük nquetamaj ta ruvüch rijaʼ . Ri Dios xunuc que ja ri rucamic ri Cristo ri nucusaj richin nyerucol ri vinük ri nquitakej rijaʼ . Quiriʼ xunuc ri Dios , stapeʼ ( aunque ) chiquivüch ri vinük man jun vi ncʼatzin . Y jariʼ ri nkatzijoj roj .
60003001	Recommendation	Y quiriʼ chukaʼ rix ixokiʼ ri cʼo ivachijlal y itaken ri Dios , titakej cʼa quitzij rijeʼ . Richin quiriʼ , si ri ivachijlal man quitaken tüj ri rutzij ri Dios , roma ta ri icʼaslen rix , nquitakej ta . Y man ncʼatzin tüj na ntzijos cheque richin nquitakej .
47005020	Recommendation	Roj roj chaʼon-vi cʼa roma ri Cristo y nkurutük richin que pa rubiʼ rijaʼ nkuchʼo-vi . Pa rubiʼ cʼa ri Cristo nkabij chive que tibanaʼ que junan ta ivüch riqʼuin ri Dios . Y tok quiriʼ nkabij chive , ja vi ri Dios ri nchʼo iviqʼuin .
44002024	Description	Pero riqʼuin ri ruchukʼaʼ ri Dios , ri Jesús xbecʼastüj-pe , y xcolotüj-pe pa rukʼaʼ ri camic , roma ri camic man xtiquer tüj xchʼacon chirij .
59002007	Sin	Man nkaʼ tüj pe cʼa chive que xa ja rijeʼ chukaʼ ri nyeyokʼon ri rubiʼ ri Jesucristo , y rijeʼ queteman que roj kataken y katzekleben rijaʼ ?
54003003	Description	jun achi ri man nkʼabür tüj ni man chukaʼ nbün tüj oyoval , jun achi ri man nbanalaʼ tüj ri man utz tüj chuchʼaquic rutumin , xa ncʼatzin cʼa que utz runaʼoj quiqʼuin conojel vinük , jun achi chʼuchʼuj , y man ta nbe ránima chirij ri tumin .
43004014	Grace	Jacʼa ri nyetijon ri Yaʼ ri nyoʼon cʼaslen ri ninyaʼ yin cheque , nbün cʼa chin ri cánima que man chic nchakiʼj tüj quichiʼ . Xa nbün cheque que quiqʼuin rijeʼ nalüx-vi ri Yaʼ riʼ , y nchoxin cʼa pe richin que nyerucʼuaj chupan ri cʼaslen ri man nqʼuis tüj .
62002005	Faith	Pero si nkabün ri nbij ri Dios , ketzij que nkajo-vi rijaʼ . Y riqʼuin riʼ ketaman que jun kabanun riqʼuin rijaʼ .
66016013	Description	Y cʼateriʼ yin xintzʼet que ri itzel dragón cük rij , ri nabey chico y ri achi ri nbin que nukʼalajrisaj ri rutzij ri Dios y xa man ketzij tüj , jujun cʼa ranas ri nyeʼel-pe pa quichiʼ . Y ri oxiʼ ranas reʼ , xa ye oxiʼ cʼa itzel tak espíritu .
59002008	Recommendation	Chupan cʼa ri ley ri xuyaʼ ri Dios ri ka-Rey , ri tzʼiban can , cʼo ri jun tzij ri juis rakalen , y nbij : Ja ri cachiʼel najo-ka-aviʼ rat , quiriʼ cʼa chukaʼ queʼajoʼ ri chʼaka chic . Quiriʼ nbij chupan ri ley riʼ . Y si nibün riʼ , galán utz .
47004005	Faith	Y roj ja ri Jesucristo ri nkakʼalajrisaj , que ja rijaʼ ri Ajaf Dios . Y man jun tüj cheke nkakʼalajrisaj . Ri tzij cʼa ri nkabij-ka pa kaviʼ roj , xaxe cʼa que roj roj isamajelaʼ rix , y riʼ roma ri Jesús tok roj quiriʼ nkabün iviqʼuin que nkujoc isamajelaʼ .
46015033	Recommendation	Pero man quixsatz riqʼuin ri naʼoj reʼ . Man quixoc cachibil ri xa man utz tüj tak nojibül quichajin . Roma si xa nyeʼivachibilaj , xa nyojtüj chukaʼ inojibül rix y nyeʼibanalaʼ ri man ye cʼuluman tüj que nyeʼibün .
58013020	Grace	Ri Dios cʼa ri nyoʼon uxlanen pa tak kánima , ja rijaʼ chukaʼ ri xcʼason-pe ri Nimalüj Kakʼuyunel ri Kajaf Jesús . Quiriʼ xbün roma ri Jesús xcom y xbiyin ri ruquiqʼuel richin xcʼachoj ri trato richin chi jumul ri xbün ri Dios kiqʼuin .
50001027	Recommendation	Y achique ta na cʼa xticʼulachitüj viqʼuin , ri cʼuluman que nibün rix ja ri ticʼuaj jun cʼaslen utz roma itaken chic ri utzilüj rutzij ri Cristo . Si xquinapon ta iviqʼuin , quiriʼ ta xtenvilaʼ ri icʼaslen , y si man xquinapon tüj , xtinvacʼaxaj ta cʼa pan iviʼ , que iyoʼon ta ivánima riqʼuin ri Cristo , que xa jun ta ivüch ibanun , y que man ta iyoʼon kʼij chin ri tijonic ri man ketzij tüj . Itoʼon ta iviʼ richin itzekleben ri utzilüj tzij richin colonic ri itaken .
46006014	Grace	Y cachiʼel cʼa xbün ri Dios chin ri Ajaf Jesús que xcʼastüj-e chiquicojol ri caminakiʼ , quiriʼ chukaʼ nbün cheke roj . Nkurucʼasoj cʼa riqʼuin ri ruchukʼaʼ . Quiriʼ nbün tok napon ri kʼij .
55001006	Recommendation	Y romariʼ ninbij chave que tayaʼ avuchukʼaʼ chubanic ri samaj ri yoʼon chave roma ri Dios . Roma ja ri Dios ri xbanun chave que ncatiquer nabün ri samaj riʼ , y jariʼ ri xacʼul tok xinyaʼ ri nukʼaʼ pan aviʼ .
60004006	Grace	Romariʼ ri utzilüj tzij richin colonic xtzijos-vi chukaʼ cheque ri ye caminakiʼ . Y xbanatüj juzgar pa quiviʼ , cachiʼel nbanatüj juzgar pa quiviʼ conojel vinük . Pero xtzijos ri utzilüj tzij richin colonic cheque , richin quiriʼ xquil ta cʼa ri cʼaslen riqʼuin ri Dios .
46007023	Recommendation	Rix pa rukʼaʼ chic cʼa ri Jesucristo rixcʼo-vi . Xixrulokʼ yan . Romariʼ quixcʼujeʼ cʼa pa rukʼaʼ rijaʼ y man tirayij chic que nixim-iviʼ chuxeʼ tzij ri xa quichin vinük .
46010010	Recommendation	Yecʼo chʼaka roma xekukʼut chirij ri Dios , romariʼ cʼo jun ri xtak-pe pa quiviʼ richin que xecamsüs . Man cʼa tikabün roj quiriʼ .
47002017	Faith	Roj richin nkayaʼ rutzijol ri rutzij ri Dios , man nkabün tüj cachiʼel nquibün ri chʼaka chic , y chukaʼ man nkuchʼacon tüj . Roj roj rusamajelaʼ vi ri Dios ri nkurutük chubanic ri rusamaj , jun kabanun riqʼuin ri Cristo chubanic ri samaj riʼ y chukaʼ chuvüch ri Dios tok nkabün ri samaj riʼ . Man nkabün tüj cʼa cachiʼel nquibün ri chʼaka chic , que xaxe richin nyechʼacon , nquijül rubanic ri rutzij ri Dios .
45015001	Recommendation	Roj ri kayoʼon kánima riqʼuin ri Cristo , ncʼatzin que nyekacochʼ ri hermanos ri man ta quiyoʼon cánima riqʼuin ri Cristo . Man tikabün cʼa xaxe ri nkaʼ chikavüch roj .
50002024	Faith	Y nuyoʼon vánima que ri Ajaf Dios nbün que yin chukaʼ nquitiquer nquinapon iviqʼuin pa jun caʼi-oxiʼ apu kʼij .
66007001	Description	Y cʼateriʼ tok xentzʼet ye cajiʼ ángeles . Jun ángel paʼül pa jun cachiʼel ru-esquina ri ruchʼulef , jun chic pa jun . Y quiriʼ , jujun cʼa ángel ye paʼül pa jujun cheque ri cajiʼ cachiʼel ru-esquina ri ruchʼulef , quikʼaton ri cajiʼ ruvüch cakikʼ , richin que man nyeʼapon tüj pariʼ ri ruchʼulef , pariʼ ri mar , y pa quiviʼ ri cheʼ .
60004003	Sin	Xa man tibanalaʼ cʼa chic ri nyekaʼ chiquivüch ri vinük ri man quetaman tüj ruvüch ri Dios . Roma ri kʼij tok xeʼibanalaʼ quiriʼ xa xecʼo yan cʼa chive rix . Tok xa man xixqʼuix tüj baʼ xibanala , ronojel ruvüch itzel . Xeʼibanalaʼ ronojel ri xirayij xibün . Xixkʼabür . Xeʼibanalaʼ man utzilüj tak nimakʼij tüj . Ximolola-iviʼ richin ximeken ka ipan . Xiyalaʼ quikʼij ri vachbül ye banalun coma achiʼaʼ , y xa ivetaman que man cʼuluman tüj que nibün quiriʼ . Jacʼa vocomi , man tibanalaʼ chic quiriʼ .
66011005	Violence	Y si cʼo cʼa jun vinük ri cʼo jun itzel ri nrajoʼ nbün cheque ri ye caʼiʼ riʼ , man ntiquer tüj . Roma ri ye caʼiʼ riʼ , ntel cʼa kʼakʼ pa quichiʼ richin nquiqʼuis . Y ri jun ri cʼo cʼa nrajoʼ nbün cheque , nqʼuis-vi cʼa riqʼuin ri kʼakʼ ntel pa quichiʼ ri ye caʼiʼ riʼ .
44023005	Recommendation	Y ri Pablo xbij : Nuvinak israelitas , yin man vetaman tüj riʼ que ja rijaʼ ri nimalüj sacerdote , roma si ta vetaman man ta xinbij ri quiriʼ ninbij-ka , roma chupan ri rutzij ri Dios nbij cʼa : Man itzel cachʼo chirij jun ri nbanun mandar richin ri atinamit , nbij , xbij ri Pablo .
66022015	Sin	Jacʼa ri itzel quicʼaslen , man nyetiquer tüj nyeʼoc-apu chupan ri tinamit . Y quiriʼ chukaʼ nban cheque ri aj-itzaʼ , ri achiʼaʼ y ri ixokiʼ ri nquicanola-quiʼ richin nyemacun , ri camsanelaʼ , ri nyeyoʼon quikʼij dios ( tiox ) ri xa man ye Dios tüj , y ri nkaʼ chiquivüch nquitzʼuc tzij . Man nyeʼoc tüj vi pa cʼacʼaʼ tinamit .
66002014	Sin	Pero yecʼo cʼa inojibül ri nyixbanun ri man nyekaʼ tüj chinuvüch . Ri chiʼicojol yecʼo cʼa ri man ncajoʼ tüj nquiyaʼ can ri itzel tak tijonic richin ri Balaam ri xerubij chin ri Balac ojer can tiempo , que tubanaʼ cheque ri israelitas que nyetzak pa mac , que quequitijaʼ ri sujun chic chiquivüch ri dios ( tiox ) ri xa man ye ketzij tüj , y que ri achiʼaʼ y ri ixokiʼ tiquicanola-quiʼ richin nyemacun .
53001003	Faith	Hermanos , chi jumul ncʼatzinej que nkamatioxij chin ri Dios ivoma rix . Y cʼuluman cʼa que nkamatioxij , roma kʼij-kʼij iyoʼon-pe más ivánima riqʼuin ri Dios , y roma kʼij-kʼij más nijola-iviʼ .
46012002	Sin	Yin ninbij que rix cʼa nka-pe chive ri achique rubanic ri cʼaslen ri xicʼuaj tok rubanun can , tok man jani ivetaman tüj ruvüch ri Dios . Rix utz cʼa chive que xixucʼuʼüx richin que xiyaʼ quikʼij vachbül . Y xa man jun vachbül ri cʼo ta xbün ivoma rix o xchʼo ta pe chive . Xa utz cʼa chive que apeʼ na xixucʼuʼüx-vi y xa richin satzbül ivichin .
49005025	Recommendation	Y rix achiʼaʼ cʼuluman-vi cʼa ri nyeʼijoʼ ri ivixjaylal , cachiʼel ri Cristo xojrujoʼ roj ri ru-iglesia y man xupokonaj tüj xuya-riʼ pa camic koma roj .
45012017	Recommendation	Si cʼo cʼa jun vinük ri cʼo itzel nbün chive , man titzolij ruqʼuexel chin . Chi jumul ticʼuaj jun cʼaslen utz , richin que man jun nilitüj chivij .
60005006	Recommendation	Roma cʼa riʼ , xa tichʼutinirsaj-iviʼ chuvüch ri Dios , roma rijaʼ cʼo-vi ruchukʼaʼ . Tichʼutinirsaj cʼa iviʼ chuvüch , richin quiriʼ tok napon ri kʼij , rijaʼ nunimirsaj ikʼij .
44014017	Grace	Pero rukʼalajrisan-vi cʼa riʼ chiquivüch riqʼuin ri nuya-pe job chicaj , nuya-pe ticoʼn . Y nuyaʼ cʼa pe ronojel richin ncʼux , richin quiriʼ nquicot ri cánima . Ruyoʼon-vi-pe utz pa kaviʼ konojel , xquibij .
54003011	Recommendation	Y quiriʼ chukaʼ ri ixokiʼ ri nyeʼoc diaconesas ncʼatzin que nquicʼuaj ta jun cʼaslen utz chiquivüch ri vinük . Y chukaʼ man ta ye camuluy tak tzij . Ye choj tak ixokiʼ ta , ri nquinuc jabel ri nquibün , y nquibün ta ri samaj ri nbix cheque que tiquibanaʼ .
66002021	Sin	Y yin nuyoʼon-vi kʼij chin que tuyaʼ can rubanic ri mac , cachiʼel ri mac nbanalaʼ quiqʼuin achiʼaʼ , y que titzolij-pe rucʼuʼx viqʼuin . Pero rijaʼ xa benük cʼa ránima chirij ri mac ri nbün y man ntzolij tüj pe rucʼuʼx . Xa man nrajoʼ tüj cʼa nuyaʼ can ri mac .
44012020	Description	Ri rey Herodes xcatüj royoval cʼa chiquij ri aj-Tiro y ri aj-Sidón . Pero ri aj-Tiro y ri aj-Sidón xquiyaʼ cʼa chiquivüch richin nyebe riqʼuin ri Herodes . Y xquichʼüc cʼa ri jun rusamajel ri Herodes rubiniʼan Blasto , richin nyerucʼuaj cʼa chuvüch ri rey y nquichojmirsaj chiquivüch que tiqʼuis quiriʼ ri oyoval , roma ja chiriʼ pan Israel ntel-vi-e ri ncʼuxtüj pa caʼiʼ tinamit , pa tinamit Tiro y pa Sidón .
43008049	Sin	Pero ri Jesús xbij cʼa cheque ri achiʼaʼ riʼ : Yin man jun itzel espíritu ri cʼo ta viqʼuin . Yin ja ri Nataʼ ri ninyaʼ rukʼij , y rix xa man quiriʼ tüj chivüch . Rix xa nibün chuve que yin itzel .
43006018	Description	Y jariʼ tok xbetiquer-pe jun nimalüj cakikʼ pariʼ ri yaʼ , jun cakikʼ ri juis ruchukʼaʼ . Y romariʼ ri yaʼ juis cʼa nsilon .
45008018	Faith	Ri rojcʼo chereʼ chuvüch ri ruchʼulef nkatij pokonül . Pero vetaman que tok nkubecʼujeʼ riqʼuin ri Cristo ri cʼo rukʼij , man nka-pe tüj chic chikacʼuʼx ri pokonül richin ri ruchʼulef , roma juis jabel nyekabanaʼ chilaʼ chicaj .
62002012	Grace	Rix acʼualaʼ , nintzʼibaj ronojel reʼ chive , roma riqʼuin ri xbün ri Jesucristo , vocomi cuyutajnük chic ri imac .
55001009	Grace	Ri Dios xojrucol chupan ri kamac , y xojruchaʼ richin nkacʼuaj jun lokʼolüj cʼaslen . Y ronojel ri xbün man roma tüj ri utz ri kabanun roj . Xa roma ri utzilüj sipanic ri nspaj-pe rijaʼ , y roma chukaʼ quiriʼ runucun pa kaviʼ . Ojer-ojer can tok man jani cʼo tüj ri ruchʼulef , ri Dios xunuc yan que nutük-pe ri Jesucristo richin nuyaʼ ri utzilüj rusipanic cheke .
43019006	Violence	Xe cʼa xquitzʼet ri Jesús , ri más nimalüj tak sacerdotes y ri ye quichajinelaʼ riqʼuin cʼa ronojel cuchukʼaʼ xechʼo y xquibij : ¡ Tatakaʼ rucamsasic chuvüch cruz ! ¡ Tatakaʼ rucamsasic chuvüch cruz ! xquibij . Y jariʼ tok ri Pilato xbij cheque : Yin man jun chʼaʼoj ninvil chirij , richin quiriʼ nintük tüj rucamsasic chuvüch cruz . Y si rix ninuc que cʼo juicio pan ikʼaʼ richin nitük rucamsasic chuvüch cruz , ticʼamaʼ cʼa e , xbij rijaʼ .
60001010	Grace	Ri achiʼaʼ cʼa ri ye kʼalajrisüy richin ri rutzij ri Dios ojer can , juis xcajoʼ que xquetamaj ta más pariʼ ri colonic . Y xquitij cʼa quikʼij chiretamaxic . Y ja rijeʼ ri nuyaʼ ri Dios cheke roj ri rojcʼo chupan ri tiempo reʼ .
63001007	Sin	Ye qʼuiy cʼa chʼaconelaʼ nyebiyaj chuvüch ri ruchʼulef ri nyebin que ri Jesucristo tok xpuʼu chereʼ chuvüch ri ruchʼulef man xoc tüj cachiʼel roj vinük . Y ri nbin quiriʼ chirij ri Jesucristo , jariʼ ri chʼaconel ri netzelan richin ri Cristo y nbün que ja rijaʼ ri Cristo .
44024005	Sin	Roma ri jun achi reʼ , ketaman que jun achi ri nchʼo chirij ri autoridad pa tinamit Roma . Ja rijaʼ ri nbanun que ri israelitas nyecatüj pa ronojel lugar . Ja rijaʼ ri quijolomaj chiquicojol ri jun molaj vinük ri nyetaken rubiʼ ri Jesús aj-Nazaret .
54003016	Grace	Y ketzij na vi que juis nim rakalen ri rukʼalajrisan chic ri Dios chikavüch vocomi , y tok rubanun can xa man rukʼalajrisan tüj . Vocomi xucʼut yan cʼa chikavüch achique rubanic ri cʼaslen ri nkaʼ chuvüch rijaʼ . Roma chupan ri rutzij ri Dios ri tzʼiban can , nbij : Que ri Dios xcʼujeʼ chereʼ chuvüch ri ruchʼulef , xoc vinük cachiʼel roj . Xcʼut chikavüch roma ri Lokʼolüj Espíritu que choj vi rucʼaslen . Chukaʼ ntzʼetetüj coma ri ángeles . Xtzijos chuvüch ronojel ri ruchʼulef , y ye qʼuiy xetaken richin . Y tok xel-e chuvüch ri ruchʼulef , xcʼul chilaʼ chicaj riqʼuin rukʼij .
66016021	Violence	Chukaʼ chupan ri tiempo riʼ xka-ka cʼa pe sakboch ri chilaʼ chicaj . Y jujun sakboch colopeʼ jujun cʼa quintal calal . Y roma cʼa ri jun camic sakboch reʼ , ri vinük juis cʼa nquetzelaj ri Dios . Ri kʼoxomül cʼa ri xuyaʼ ri Dios pa quiviʼ ri vinük riʼ , juis cʼayuf vi .
61003013	Faith	Jacʼa roj ri kataken ri Jesucristo , ja ri cʼacʼaʼ caj y ri cʼacʼaʼ ruchʼulef ri koyoben , roma jariʼ ri rusujun can ri Dios . Ri apeʼ ri ruyon pa ruchojmil rubanic .
66006014	Description	Y ri caj xcʼol-e-riʼ cachiʼel tibot-e-riʼ jun vuj . Y ronojel juyuʼ y chukaʼ ri ruchʼulef ri yecʼo pa nicʼaj tak yaʼ xeʼel pa tak quicʼojlibül .
58010010	Grace	Ri rurayibül ri Dios ja ri xcom ri Jesucristo chuvüch ri cruz , richin que nchʼajchʼojir ri kánima . Xaxe cʼa jun bey xcom , y riqʼuin riʼ xbün .
52001002	Faith	Roj kʼij-kʼij nyixkacʼuxlaʼaj pa tak ka-oración . Kʼij-kʼij nkamatioxij chin ri Katataʼ Dios ivoma .
66006004	Violence	Y xbeʼel-pe jun quiej cük rij . Y ri tzʼuyul-pe chirij , xjach-e autoridad pa rukʼaʼ richin que tuyaʼ oyoval chiquicojol ri vinük ri yecʼo chuvüch ri ruchʼulef , richin quiriʼ tiquicamsalaʼ na quiʼ . Y xjach-e chukaʼ jun machet nim pa rukʼaʼ .
54006001	Recommendation	Conojel cʼa ri hermanos ri cʼo qui-patrón , quetaken cʼa tzij , richin quiriʼ man tiyokʼotüj ri rubiʼ ri Dios y ri rutzij .
51003009	Recommendation	Man titzʼuculaʼ chic tzij . Xa iyoʼon chic can ri itzel cʼaslen ri xicʼuaj .
66002020	Sin	Xa jacʼa cʼo jun inojibül ri nyixbanun ri man nkaʼ tüj chinuvüch , y riʼ ja ri man jun ibin chin ri ixok Jezabel que man tubün ri ntajin chubanic . Roma rijaʼ nbij cʼa que ja ri rutzij ri Dios ri nukʼalajrisaj , pero xaxe cʼa richin nyeruchʼüc ri nusamajelaʼ . Nbün cheque ri nusamajelaʼ riʼ que nyetzak pa mac . Nbij cʼa que tiquitijaʼ ri sujun chic chiquivüch dios ( tiox ) ri xa man ye ketzij tüj , y que ri achiʼaʼ y ri ixokiʼ tiquicanola-quiʼ richin nyemacun .
48003008	Grace	Y chupan ri rutzij ri Dios ri tzʼiban ojer can , nkʼalajin cʼa que ri Dios nbün-vi cʼa cheque ri vinük ri man ye israelitas tüj , que man jun quimac nkʼalajin chuvüch rijaʼ , si nquitakej . Y ri utzilüj tzij richin colonic , chin ri Abraham xtzijos-vi . Y xbix cʼa chin : Avoma cʼa rat , ri vinük chi ronojel ruchʼulef nquicʼul-vi ri utz , xbij ri Dios chin ri Abraham .
58012005	Recommendation	Man tikamestaj ri nbij chupan ri rutzij ri Dios ri tzʼiban can . Ri rutzij nkurupochiʼij cachiʼel jun tataʼaj nupochiʼij ri ralcʼual . Roma nbij : Man tabün que man jun rakalen tok ri Ajaf Dios ncarutijoj riqʼuin pokonül . Man tamalij-ka-aviʼ tok ri Ajaf nucʼut chavüch que man ja tüj ncatajin chubanic .
58013017	Recommendation	Tikatakej cʼa quitzij ri hermanos ri ye ucʼuey kichin , roma ja rijeʼ ri nyechajin ri kánima y quetaman que ncʼatzinej que nyequijachaʼ cuenta chin ri Dios . Tikatakej cʼa quitzij ri hermanos riʼ , richin nkayaʼ quicot pa tak cánima . Roma si xa nkabün cheque que nyebison , cʼayuf cheke roj .
44013019	Description	Y xbün chukaʼ que pa ruchʼulef rubiniʼan Canaán xeqʼuis ri vinük quichin siete tinamit , xaxe richin que ri ulef riʼ xuyaʼ can pa quikʼaʼ ri kaxquin-kamamaʼ can .
54006003	Faith	Y si cʼo jun ri jun vi chic chi tijonic ri nuyaʼ cheque ri hermanos , y ri tijonic ri nuyaʼ man junan tüj riqʼuin ri utzilüj tijonic ri rucʼamon-pe ri Kajaf Jesucristo , y man junan tüj riqʼuin ri tijonic ri nucʼün-pe ri cʼaslen utz chuvüch ri Dios ,
63001010	Recommendation	Si cʼo jun napon chiʼivacho y man ja tüj ri tijonic richin ri Cristo ri rucʼuan-apu chive , man cʼa ticʼul ni man tibij chukaʼ e chin : Ri Dios xtitoʼon ta avichin , man tibij chin .
47001005	Grace	Juis vi cʼa ri pokonül nkacʼusaj roj , xa cachiʼel vi ri pokonül ri xucʼusaj ri Cristo . Pero ri Cristo xa juis chukaʼ nucukubaʼ kacʼuʼx chupan ri pokonül ri nkacʼusaj .
65001011	Sin	Y juyaʼ quivüch ri achiʼaʼ riʼ , roma xa cachiʼel ri itzel cʼaslen ri xucʼuaj ri achi rubiniʼan Caín ojer can , ja chukaʼ riʼ ri quicʼuan rijeʼ . Y chukaʼ nquibün cachiʼel xbün ri achi rubiniʼan Balaam , ri ojer can . Man ncajoʼ tüj nquitakej rutzij ri Dios roma ncajoʼ nquichʼüc tumin . Y ri achiʼaʼ riʼ nquibün chukaʼ cachiʼel xbün ri jun achi Coré ojer can . Rijeʼ nquipaba-quiʼ , y roma ri nyebanun riʼ rijeʼ cʼa pa castigo nyebeka-vi .
65001010	Sin	Pero ri achiʼaʼ ri man ketzij tüj ri quitijonic nquiyaʼ , hasta ri naʼoj ri man kʼaxnük tüj cheque , itzel nquibij chirij . Ye cachiʼel cʼa chico , roma man nyenucun tüj jabel . Y roma cʼa riʼ , cʼa pa castigo nyebeka-vi .
58011007	Faith	Ri Noé xuyaʼ chukaʼ ránima riqʼuin ri Dios . Ri Dios xbij chin que nuya-pe jun job juis nim chuvüch ri ruchʼulef . Y tok xchʼo ri Dios riqʼuin , cʼa man jani ntajin tüj ri job . Pero ri Noé xbün-vi ri xbij ri Dios chin . Y xbün jun nimalüj barco richin xerucol ri ye aj pa racho . Y riqʼuin riʼ xbekʼalajin-pe que ri chʼaka chic vinük man utz tüj xquibün , que man nquitakej tüj ri Dios . Y riqʼuin ronojel ri xbün ri Noé , ri Dios xbün chin que man jun rumac xkʼalajin , roma xuya-vi ránima riqʼuin .
58009006	Description	Quiriʼ cʼa rubanic ri racho ri Dios . Y ri sacerdotes kʼij-kʼij nyeʼoc chupan ri nabey parte , richin nquibün ri rusamaj ri Dios y nquiyaʼ rukʼij .
44007051	Sin	Y ri Esteban xbij cʼa chukaʼ cheque : Rix covirnük ri ivánima chupan ri itzel , roma man nijoʼ tüj nivacʼaxaj ri nbij ri Dios chive , ni man niyaʼ tüj chukaʼ kʼij richin ntoc pa tak ivánima , y man jun bey nijoʼ que ja ta ri Lokʼolüj Espíritu ri nucʼuan ivichin . Y cachiʼel xquibanalaʼ ri ojer tak kaxquin-kamamaʼ can , quiriʼ cʼa chukaʼ nibün rix vocomi .
54001009	Sin	Y ketaman chukaʼ que ri ley man ncʼatzin tüj cheque ri vinük ri choj quicʼaslen . Ri ley ncʼatzin cheque ri vinük ri man nquibün tüj ri nbij , xa cheque ri man nyetaken tüj tzij . Ri man utz tüj quicʼaslen chuvüch ri Dios . Ri aj-maquiʼ . Ri cʼo itzel pa tak cánima . Ri nquixolkʼotij ri rubiʼ ri Dios . Ri nyequicamsalaʼ quite-quitataʼ . Ri nyequicamsalaʼ achique na vinük .
46005009	Recommendation	Chupan ri nabey carta ri xintük-e iviqʼuin más banun can , xinbij chive que man queʼivachibilaj ri achiʼaʼ y ri ixokiʼ ri nquicanola-quiʼ richin nquibün quimac .
48001015	Grace	Pero ri Dios , xa ja tok cʼa man jani quinalüx , ja yan riʼ tok xinruchaʼ . Pero xa cʼareʼ can tok xinroyoj riqʼuin ri utzilüj sipanic ri nspaj-pe ri Dios .
45007015	Description	Man ninbün tüj cʼa ri utz ri ninjoʼ , xa ja ri mac ri ninvetzelaj , xa jariʼ ri nyenbanalaʼ . Ri nucʼulachin , man nkaʼ tüj cʼa chinuvüch .
61003018	Faith	Pa ruqʼuexel riʼ , xa tivetamaj cʼa más pariʼ ri Kajaf y Kacolonel Jesucristo , y kojqʼuiy cʼa riqʼuin ri kacʼaslen ri yoʼon cheke roma ri utzilüj sipanic ri nspaj-pe rijaʼ . Y rijaʼ nucʼul ta cʼa rukʼij vocomi y ri jaruʼ tiempo ri benük . Quiriʼ ta cʼa .
46004010	Description	Chivüch rix , roj roj nacanük vi cʼa chupan ri rusamaj ri Cristo , jacʼa rix cʼo más etamabül ichajin riqʼuin ri Cristo . Chivüch rix , roj xa manak kuchukʼaʼ , jacʼa rix juis vi ivuchukʼaʼ . Chivüch rix , roj xa man jun kakʼij , jacʼa rix juis ikʼij .
60005009	Faith	Y man tiyaʼ cʼa kʼij que nchʼacon chivij . Man quixtzak pa rukʼaʼ , y man tiyaʼ can ri Cristo . Roma ivetaman que man xe tüj rix ri nyixcʼusan pokonül , xa quiriʼ chukaʼ ri chʼaka chic hermanos ri quitalun-quiʼ chuvüch ri ruchʼulef .
51003022	Recommendation	Rix samajelaʼ , chi jumul titakej quitzij ri i-patrón . Man tibün cʼa que xaxe tok yecʼo-apu ri i-patrón iviqʼuin tok nyixtaken-vi tzij , xaxe richin quixnimüx que rix utz tak samajelaʼ . Ncʼatzinej que riqʼuin ronojel ivánima tibanaʼ ri quisamaj , roma nijoʼ ri Dios y ja rijaʼ ri niyaʼ rukʼij tok quiriʼ nibün .
66017012	Description	Y jacʼa ri lajuj ( diez ) rucʼaʼ ri xatzʼet que rucʼuan ri chico , xa ye lajuj ( diez ) cʼa reyes ri man jani nquibün ta mandar . Y ri lajuj ( diez ) reyes reʼ cachibilan ri chico , njach-vi cʼa cuchukʼaʼ pa quikʼaʼ richin nquibün mandar . Pero ri cuchukʼaʼ ri njach cheque , xa man cʼa nlayuj tüj . Xa baʼ oc nbün .
46002012	Grace	Y roj ja ri Espíritu riʼ kilon , ri petenük riqʼuin ri Dios , y man ja tüj ri espíritu richin ri ruchʼulef . Ja ri Dios ri yoʼon ri Espíritu riʼ cheke , richin que nketamaj ronojel ri achique nuya-pe ri Dios cheke .
59005001	Recommendation	Vocomi cʼo jun ninjoʼ ninbij chive rix beyomaʼ . Ninbij cʼa chive que cʼuluman que quixokʼ , quixsiqʼuin chi okʼej , roma juis ri pokonül ri npuʼu pan iviʼ .
66002010	Recommendation	Man cʼa tixbij-iviʼ chuvüch ri ncʼulachij ri chivüch apu . Roma ri itzel-vinük nbün cheque chʼaka ri yecʼo chiʼicojol que nyeruyaʼ pa cárcel y nutzʼet na cʼa vi iyoʼon ivánima riqʼuin ri Dios . Diez cʼa kʼij ri nyixcʼujeʼ pa pokonül . Pero tiyaʼ cʼa ivánima riqʼuin ri Dios , stapeʼ ( aunque ) ta ncʼatzin ta nyixapon chuvüch ri camic . Y yin ninyaʼ ri lokʼolüj sipanic chive , roma nicʼul cʼa icʼaslen ri man nqʼuis tüj .
54006011	Recommendation	Pero rat Timoteo rat rusamajel ri Dios , man tabün quiriʼ . Xa tatijaʼ akʼij nacʼuaj jun cʼaslen choj . Chi jumul tabanaʼ ri nkaʼ chuvüch ri Dios . Tayaʼ avánima riqʼuin ri Dios . Queʼajoʼ ri Dios y ri hermanos chukaʼ . Cacochʼon . Y tacʼuaj jun cʼaslen chʼuchʼuj .
59005005	Sin	Rix beyomaʼ jabel icʼaslen y benük ivánima riqʼuin ri quicot riqʼuin ri ruchʼulef . Jabel rix tiʼoj , cachiʼel nurayij ri ivánima , y xa npuʼu yan ri camic chivij .
66004004	Description	Ri Jun ri tzʼuyul pa lokʼolüj ruchʼacat sutin cʼa rij riqʼuin veinticuatro chic chʼacüt . Y ri veinticuatro rajatük tak achiʼaʼ ri ye tzʼuyul chiriʼ ye quicusalon cʼa sük tak tziük y ye quicusalon chukaʼ coronas ri ye banun riqʼuin kʼanapük .
66018007	Description	Tiyaʼ pa kʼoxomül . Roma rijaʼ xunimirsaj-riʼ , y tok ruyoʼon-riʼ chupan ri itzel cʼaslen , xusatzalaʼ ri rutumin . Y xubilaʼ cʼa pa ránima : Ja yin ri cachiʼel reina yin tzʼuyul chereʼ . Ni man yin malcaʼn tüj , nixta man nincʼusaj tüj kʼoxon chukaʼ , nbij .
60003007	Recommendation	Y quiriʼ cʼa chukaʼ rix achiʼaʼ ri itaken ri Dios , utz cʼa inaʼoj tibanaʼ quiqʼuin ri ivixjaylal , roma rijeʼ man ye junan tüj iviqʼuin rix . Y rijeʼ cʼo chukaʼ quikʼij . Y junan chukaʼ nivichinaj ri utzilüj cʼaslen ri nspaj-pe ri Dios chive . Quixoc cʼa utz quiqʼuin richin quiriʼ ri i-oraciones choj nyeʼapon riqʼuin ri Dios .
54002012	Recommendation	Y man ninyaʼ tüj kʼij richin que ri ixokiʼ más ta ye nimakʼ nquibün que chiquivüch ri achiʼaʼ , ni richin nyetijon , ni richin nquitzijoj ri rutzij ri Dios chiquivüch ri hermanos tok quimolon-quiʼ . Xa man jun cʼa tzij cʼuluman que nquibij .
46001009	Faith	Ri Dios nyerubün-vi ronojel ri ye rubin . Nyixruto-vi chupan ri icʼaslen . Ja rijaʼ cʼa ri xoyon ivichin richin que junan ivüch nbün riqʼuin ri Kajaf Jesucristo ri Rucʼajol rijaʼ .
48005013	Recommendation	Roma rix hermanos ja ri Dios ri xixoyon , richin xixrucol-pe chuxeʼ ri ley ri xuyaʼ ri Dios richin ri Moisés . Rix libre chic cʼa . Rix libre vi richin nijolaʼ y nitola-iviʼ . Pero man roma tüj cʼa ri rix libre chic , roma ta riʼ ja ta ri nirayij rix ja ta riʼ ri nibün .
59002012	Recommendation	Roma cʼa riʼ , tibanaʼ y tibij cachiʼel ri nbij chupan ri ley ri xuyaʼ ri Jesucristo . Roma ri ley riʼ xbün chive que rix libre chic richin nyixtiquer nibün ri nrajoʼ ri Dios , y ja chukaʼ ley riʼ ri nyixbanun juzgar rix .
46012005	Faith	Cʼo jalajoj ruvüch sipanic yoʼon cheke , pero xaxe jun Rajaf ri sipanic reʼ , y riʼ ja ri Ajaf Dios .
45009005	Description	Rijeʼ chukaʼ ye quixquin-quimam can ri Abraham , ri Isaac y ri Jacob . Y tok ri Cristo xpuʼu chereʼ chuvüch ri ruchʼulef , chiquicojol rijeʼ xalüx-vi . Ri Cristo jariʼ ri Dios y cʼo pariʼ ronojel . Cʼo rukʼij chi jumul . Quiriʼ vi .
47001006	Description	Y ja tok roj nkacʼusaj pokonül pa rusamaj ri Cristo , riʼ ncʼatzin-vi cʼa chive rix richin nucukubaʼ icʼuʼx y nyixrucol . Y tok roj nucukubüx kacʼuʼx , xa ncʼatzin cʼa chukaʼ chive rix richin que nucukuba-ka icʼuʼx y nyixrucol . Y riʼ nbün chive rix que nicochʼ ri pokonül ri cachiʼel nkutajin chucʼusaxic roj .
47001021	Faith	Y ja ri Dios ri banayun cheke que kayoʼon kánima riqʼuin ri Cristo , y ja chukaʼ rijaʼ ri xojchaʼon richin que nkabün ri rusamaj . Quiriʼ ri rubanun iviqʼuin rix y quiriʼ chukaʼ ri rubanun kiqʼuin roj .
44010015	Recommendation	Y ri jun cʼa ri nchʼo riqʼuin ri Pedro , xbij cʼa pe chin pa rucaʼn mul : Ronojel ri chʼajchʼojrisan chic pe roma ri Dios , chʼajchʼoj vi riʼ , y man cʼa tabij que xajan .
66018009	Sin	Y ri reyes ri yecʼo chuvüch ri ruchʼulef juis cʼa ncokʼej ri tinamit Babilonia . Ri reyes riʼ jariʼ ri xechʼacatüj pa rukʼaʼ , richin que xetzak pa mac , cachiʼel ri mac quiqʼuin ixokiʼ , y chukaʼ richin que xetzak chupan ri itzel tak cʼaslen ri apeʼ xquisatzala-vi qui-tumin . Ncokʼej y nquibisoj cʼa ri tinamit Babilonia tok nquitzʼet ri sib njoteʼ chicaj , roma ntajin rucʼatic .
43014023	Faith	Y ri Jesús xbij chin : Ri nquirujo-vi , nbün ri nbij ri nutzij chin . Ri jun cʼa ri nbanun quiriʼ , njoʼox-vi roma ri Nataʼ chukaʼ . Cʼateriʼ ri Nataʼ y yin nkupuʼu riqʼuin y nkabün cʼa kacho pa ránima .
62004010	Grace	Y xkʼalajin cʼa achique cʼa ri rubanic que jun njoʼon . Ja ri Dios ri xojjoʼon-pe nabey , man ja tüj cʼa roj ri xojtzʼucun . Y roma ri juis nkurujoʼ , xutük cʼa pe ri Rucʼajol richin xcom koma , richin que ncuyutüj ri kamac .
62001007	Faith	Ri Dios cʼo-vi pa sük , y si roj chupan ri kacʼaslen nkubiyin pa sük , junan cʼa kavüch quiqʼuin ri quitaken chic . Y chukaʼ ri ruquiqʼuel ri Jesucristo ri Rucʼajol ri Dios nrelesaj ronojel ri kamac .
48004007	Grace	Riqʼuin cʼa riʼ nkʼalajin que roj ralcʼual vi ri Dios , roma xkatakej ri Cristo . Man rojcʼo tüj chic chuxeʼ ri ley ri xuyaʼ ri Dios richin ri Moisés . Y roma roj ralcʼual chic ri Dios , nkichinaj ri herencia ri nuyaʼ rijaʼ .
58001008	Faith	Jacʼa chin ri Rucʼajol , roma ri cʼo rukʼij , nbij-vi chin : Dios , rat richin vi chi jumul nabün mandar , y choj cʼa ri a-gobierno riʼ .
43010033	Sin	Y ri achiʼaʼ ri cʼo quikʼij chiquicojol ri israelitas xquibij chin ri Jesús : Roj man ncatkacʼük tüj chi abüj roma jun utzilüj samaj . Roj ncatkacʼük chi abüj roma nabij que rat junan riqʼuin ri Dios . Roma jun achi ri nbin quiriʼ , xa nuyokʼ rubiʼ ri Dios , xquibij .
66014011	Description	Y ri kʼakʼ ri nbün cheque que nquicʼusaj pokonül , man jun bey nchup tüj , roma ri sib richin chi jumul paʼül ri chicaj . Y man jun bey cʼa ntevur ta ka baʼ chiriʼ , nixta chakʼaʼ nixta pakʼij . Y chupan ri lugar riʼ nyeʼapon-vi ri nyeyoʼon rukʼij ri nabey chico y ri ruvachbül , y quicʼuan rubiʼ ri chico riʼ pa nicʼaj-quivüch o pa quikʼaʼ richin quetal .
47004001	Faith	Romariʼ roj man nkamalij tüj kiʼ chubanic ri rusamaj ri Dios , roma ri samaj reʼ ja rijaʼ ri xyoʼon cheke . Xaxe cʼa roma ri utzilüj sipanic ri nspaj-pe ri Dios , romariʼ roj rucusan chupan ri samaj reʼ .
58013006	Faith	Y romariʼ riqʼuin cʼa ronojel ivánima nyixtiquer nibij : Yin ja ri Ajaf ri ntoʼon vichin . Romariʼ man ninxbij tüj viʼ chiquivüch ri vinük ri ncajoʼ nquibün achique na itzel chuve .
45014003	Recommendation	Roj ri nkacʼux ronojel , man queketzelaj ri hermanos ri man nquicʼux tüj ronojel . Y ri hermanos riʼ man tiquibij que man utz tüj ri nkabün roj roma nkacʼux ronojel . Ri Dios roj rucʼulun konojel , si nkacʼux o man nkacʼux tüj ronojel .
45015005	Grace	Ri Dios nbün cheke que nkacochʼon y nucukubaʼ kacʼuʼx . Y ri nurayibül yin chive rix , que ri Dios nbün ta chive que junan ta ivüch . Quiriʼ chukaʼ ri xucʼut can ri Cristo Jesús .
58007027	Description	Rijaʼ man cachiʼel tüj cʼa ri nimalüj tak sacerdotes ri ye ruxquin-rumam can ri Leví . Rijeʼ ronojel kʼij nyequisuj chico chin ri Dios . Quiriʼ nquibün roma ri quimac rijeʼ y roma chukaʼ ri quimac ri quivinak . Jacʼa ri Jesús man ncʼatzin tüj que qʼuiy mul cʼo ta ri nusuj chin ri Dios . Rijaʼ xa jun mul ri ncʼatzinej que xcom chuvüch ri cruz .
62003017	Sin	Si cʼo cʼa ronojel kachajin ri ncʼatzin cheke , y nkatzʼet jun hermano ri manak ruvay , o manak rutziek , y man nbij tüj kánima que nkatoʼ , nkʼalajin que man nkajoʼ tüj ri Dios .
47005008	Faith	Roj kayoʼon-vi kánima , y juis cʼa nkajoʼ que más utz xa man ta rojcʼo chic chupan ri chʼaculaj ri kacʼuan , xa riqʼuin ta chic ri Ajaf Dios nkucʼo-vi nkajoʼ .
60002011	Recommendation	Rix hermanos ri juis nyixinjoʼ , nincʼutuj cʼa jun favor chive . Roma rix rix richin chilaʼ chicaj y xa rix cʼunük cʼa chuvüch ri ruchʼulef . Y romariʼ man tiyaʼ kʼij que nyebanatüj itzel tak rayinic pan icʼaslen . Roma xa ja ri itzel tak rayinic riʼ , xa jariʼ ri nyebanun oyoval riqʼuin ri ivánima .
60002017	Recommendation	Tijola-iviʼ ri itaken chic ri Jesucristo . Quixbilaʼ cʼa iviʼ chuvüch ri Dios richin man quixmacun . Tiyaʼ cʼa rukʼij ri autoridades , cachiʼel ri rey . Y tiyaʼ chukaʼ quikʼij conojel vinük .
44007025	Description	Y pa ránima rijaʼ que ri ye ruvinak israelitas xtiquinabej que ja rijaʼ ri takon-pe roma ri Dios richin nyerucol-e pa quikʼaʼ ri aj-Egipto , pero xa man quiriʼ tüj xbanatüj . Ri israelitas xa man xquinabej tüj que jariʼ ri rusamaj .
50003002	Violence	Tichajij cʼa iviʼ chiquivüch ri vinük ri nquibün cachiʼel nquibün ri itzel tak tzʼiʼ , vinük ri nquibij que ye rusamajelaʼ ri Dios y xa ja ri itzel nquibün . Nquibij que richin ncolotüj jun vinük ncʼatzin que nban ri circuncisión chin , ri jun retal ri nquibün ri israelitas pa ruchʼacʼul jun acʼual alaʼ o achi que ja richin ri tinamit ri Dios .
56001016	Sin	Nquibij que quetaman ruvüch ri Dios , pero nkʼalajin que man ketzij tüj , roma ri itzel ri nquibün . Man nyetaken tüj tzij . Y man jun utz ri nyetiquer tüj nquibün .
45010002	Faith	Yin vetaman que rijeʼ nquitij quikʼij richin nquitzeklebej ri Dios , pero man quetaman tüj ri achique rubanic nquibün .
47001004	Grace	Y ja rijaʼ ri nbanun cheke roj que ncukür kacʼuʼx tok nkucʼujeʼ pa tak pokonül , richin que tok roj nyekatzʼet que yecʼo hermanos yecʼo pa tak pokonül , nkutiquer cʼa nyekatoʼ . Nkutiquer-vi cʼa nkacukubaʼ quicʼuʼx , riqʼuin ri rubanic xbün ri Dios kiqʼuin roj .
55002015	Recommendation	Tatijaʼ cʼa akʼij richin que ncatoc jun utzilüj samajel chuvüch ri Dios , richin que man ncaqʼuix tüj , roma pa rubeyal natzijoj ri ketzij rutzij ri Dios .
53002004	Description	Pero tok cʼa man jani nka-ka ri nimalüj ru-castigo ri Dios pariʼ ri itzel achi riʼ , rijaʼ ntzʼuyeʼ pa racho ri Dios , y nbij : Ja yin ri Dios , y man jun chic dios cʼo . Xe yin , nbij ri itzel achi riʼ . Y man nuyaʼ tüj kʼij cheque ri vinük que nquiyaʼ ta rukʼij ri jun chic ruvüch dios . Ri Dios ri ketzij y ri dios ri xa man ye ketzij tüj .
49006004	Recommendation	Y rix tataʼaj , man ticʼo ruviʼ ri nibün cheque ri ivalcʼual . Man utz tüj cʼa ri nibün si ncʼo ruviʼ nibün cheque y romariʼ ri ivalcʼual npuʼu coyoval chive . Xa queʼiqʼuiytisaj cʼa riqʼuin ri nbij ri rutzij ri Ajaf Dios , y tok ncʼatzinej tiyaʼ xicʼaʼy cheque .
45008037	Grace	Pero xa achique ta na chi pokonül , man ntiquer tüj nujüch-e kavüch riqʼuin ri Cristo , roma ri Cristo nkurujoʼ , y roj xa nkuchʼacon-vi roma cʼo rijaʼ kiqʼuin .
44026014	Violence	Y romariʼ konojel xojtzak cʼa pan ulef . Y xinvacʼaxaj cʼa chukaʼ que cʼo Jun ri xchʼo-pe pan hebreo , ri kachʼabül roj israelitas , y xbij cʼa chuve : Saulo , Saulo , ¿ achique cʼa roma tok atzʼamon chʼaʼoj chuvij yin ? Xa ayon cʼa rat nasoc-aviʼ , roma atzʼamon chʼaʼoj chuvij . Xa ayon rat naya-aviʼ chutzaʼn ri puya , xbij chuve .
66002009	Sin	Que vetaman ronojel ri inojibül ri nyixbanun , ri ipokonül , ri imebaʼil , pero chinuvüch yin rix beyomaʼ vi . Vetaman que ri vinük ri nyebin que ye israelitas y xa man ye israelitas tüj , qʼuiy itzel ri nquibij chivij . Pero ri vinük riʼ xa ye jun molaj richin ri itzel-vinük .
46013006	Faith	Ri nyekajoʼ ri chʼaka chic nbün cheke que nkuquicot roma ri utz ri nban , y man jun bey nbün tüj cheke que nkuquicot ta tok nbanatüj ri man choj tüj .
59001021	Recommendation	Roma cʼa riʼ tiyaʼ can ronojel ri man chʼajchʼoj tüj y ronojel ri itzel . Y ncʼatzinej nichʼutinirsaj-iviʼ chuvüch ri Dios , y titakej ri rutzij ri ruyoʼon ri Dios chive . Jariʼ ncolon ivichin .
46003006	Grace	Yin xintic ri rutzij ri Dios pa tak ivánima . Ri hermano Apolos xusamajij ri tzij riʼ . Pero ja ri Dios ri xbanun que xqʼuiy pa tak icʼaslen .
66014008	Sin	Y jariʼ tok xel-pe jun rucaʼn ángel , y xbij : Xtzak yan ri nimalüj tinamit Babilonia . Xtzak yan . Ja nimalüj tinamit reʼ ri xbanun cheque conojel ruchʼulef richin que xquiyüc royoval ri Dios pa quiviʼ , roma xbün cheque que xerukʼabarisaj pa rukʼaʼ ri mac quiqʼuin achiʼaʼ y ri ixokiʼ .
43015014	Recommendation	Y rix rix nuvinak , si nibün ronojel ri ninbij chive que tibanaʼ .
62005021	Recommendation	Rix ri cachiʼel valcʼual , man queʼitzekleben cʼa ri dios ( tiox ) ri xa man ye ketzij tüj . Quiriʼ ta cʼa .
55003006	Sin	Roma chiquicojol rijeʼ nyepuʼu-vi ri nyeʼapon pa tak jay chutzijosic tijonic ri xa man ye ketzij tüj . Y ja ri ixokiʼ ye nacanük ri nyetzak pa quikʼaʼ . Ixokiʼ ri nquinaʼ ri raral ri quimac y ye ucʼuan roma ri itzel tak quirayibül .
49004015	Faith	Xa ncʼatzin que ja ri ketzij nkatzeklebej y nkujoʼon , y quiriʼ nkuqʼuiy ta riqʼuin ri kacʼaslen y nyekilaʼ ta jun cʼaslen ri tzʼaküt vi cachiʼel ri rucʼaslen ri Cristo . Y ja rijaʼ ri jolon ri cʼo pa kaviʼ konojel ri kataken .
49004003	Faith	Tikatijaʼ cʼa kakʼij chi jumul junan ta kavüch y man ta jun oyoval chikacojol . Y ja ri Lokʼolüj Espíritu ri nbanun que junan kavüch .
44009005	Description	Y ri Saulo xucʼutuj : ¿ Rat achique cʼa rat ? xbij . Pero ri nchʼo cʼa riqʼuin ri Saulo xbij chin : Ja yin ri Jesús , y chuvij yin atzʼamon-vi rubanic chʼaʼoj . Xa ayon cʼa rat nasoc-aviʼ , roma atzʼamon chʼaʼoj chuvij . Xa ayon rat naya-aviʼ chutzaʼn ri puña , xbij chin .
60003015	Recommendation	Xa tiyaʼ rukʼij ri Cristo pan ivánima roma rijaʼ lokʼolüj , y tika-pe chiʼicʼuʼx que ja rijaʼ ri Rajaf ri ivánima . Y man jun bey cʼa tipokonaj nitzijoj ri achique roma tok ivoyoben ri utz ri nspaj-pe ri Dios , tok cʼo jun ri ncʼutun chive . Y achique na cʼa ri ncʼutun chive , tibij cʼa chin riqʼuin chʼuchʼujil y riqʼuin nyixjoʼon , ri achique roma tok ivoyoben ri utz ri riqʼuin ri Dios . Y tiyaʼ chukaʼ rukʼij .
44007033	Recommendation	Y ri Ajaf xbij cʼa chukaʼ chin ri Moisés : Tavelesaj la axajab chi avakün , roma la apeʼ rat paʼül-vi , jun lokʼolüj lugar , roma yin kajnük-pe aviqʼuin chereʼ .
62002024	Faith	Roma cʼa riʼ rix , ticʼujeʼ pa tak ivánima ri tzij ri ivacʼaxan-pe tok xitakej ri Dios . Y si ri tzij riʼ ncʼujeʼ pa tak ivánima , jun cʼa nibün riqʼuin ri Cʼajol y riqʼuin ri Tataʼ .
43008051	Faith	Tivacʼaxaj na peʼ jabel ri ninbij chive : Achique cʼa vinük ri nutakej ri nutzij , man cʼa nutzʼet tüj ri camic ri richin chi jumul , xbij ri Jesús .
66020011	Description	Cʼateriʼ yin xintzʼet cʼa jun lokʼolüj chʼacüt ri sük ntzuʼun , y xintzʼet cʼa chukaʼ ri tzʼuyul chupan . Y ja ri caj y ri ruchʼulef ri yecʼo-apu chuvüch ri tzʼuyul chupan ri lokʼolüj chʼacüt riʼ , xeʼanmüj y xquisütz cʼa e quiʼ chuvüch . Y man xilitüj tüj chic lugar cheque rijeʼ . Man xetzʼetetüj tüj chic .
46006013	Recommendation	Y ri nquibij rijeʼ que ri Dios xbün ri vüy richin ri kapan y ri kapan richin que nucʼul ri vüy , riʼ ketzij vi . Pero napon ri kʼij tok ri kapan y ri kachʼacul nqʼuis , roma ri Dios quiriʼ xbün cheque . Pero ri Dios nuyaʼ chic jun kachʼacul cʼacʼaʼ . Ri Ajaf Dios xojrubün richin que nkujoc richin rijaʼ y rijaʼ kichin roj . Y man xojrubün tüj richin que nkacʼuaj jun itzel cʼaslen . Man nrajoʼ tüj que ri achiʼaʼ y ri ixokiʼ nquicanola-quiʼ richin nyemacun .
45006011	Faith	Y roj man tikamestaj cʼa que jun kabanun riqʼuin ri Kajaf Cristo Jesús . Cachiʼel ta xojcom junan riqʼuin y romariʼ ri mac xcanaj yan can . Y chukaʼ cachiʼel ta xojcʼastüj-pe junan riqʼuin y romariʼ nkayaʼ rukʼij ri Dios . Cʼacʼaʼ chic cʼa ri kacʼaslen .
47002014	Faith	Pero juis cʼa matiox chin ri Dios , que rijaʼ nbün cʼa cheke que nkuchʼacon-vi roma jun kabanun riqʼuin ri Jesucristo , ri Jun chaʼon-pe y takon-pe roma ri Dios . Y ri Dios nkurucusaj cʼa chukaʼ richin que nkayaʼ rutzijol ri rutzij ronojel lugar , richin que ye qʼuiy ta ri nyeʼetaman ruvüch . Y ri tzij riʼ napon ta cʼa rutzijol cachiʼel ruxlaʼ jun jubulüj akʼon .
62001005	Grace	Y vocomi cʼa nkatzijoj chive ri xbij can ri Jesucristo cheke roj , que ri Dios cʼo-vi chupan ri sük roma ja vi rijaʼ ri sük , y man jun kʼekuʼn ri cʼo riqʼuin .
43006037	Grace	Conojel cʼa ri nyepuʼu chinucanoxic , nyencʼul , y man jun bey nyenvetzelaj tüj e . Roma jareʼ ri ye ruchaʼon chic ri Nataʼ .
58013001	Recommendation	Hermanos , jabel utz ri ibanun-pe , que ijoʼon-pe-iviʼ . Man tiyaʼ can cʼa ri nijola-iviʼ chivüch riʼ .
58007025	Grace	Y romariʼ rijaʼ chi jumul cʼa ntiquer nyerucol ri nyejel-apu riqʼuin chucanoxic ri Dios . Roma rijaʼ man ncom tüj , y romariʼ chi jumul nucʼutuj favor chin ri Dios pa quiviʼ .
43019015	Violence	Pero ri vinük ri quimolon-apu-quiʼ , riqʼuin cʼa cuchukʼaʼ xechʼo-apu y xquibij : ¡ Ticamsüs ! ¡ Ticamsüs ! ¡ Ticamsüs chuvüch cruz ! xquibij-apu . Y ri Pilato xbij cʼa cheque : ¿ Ja ri i-Rey ri nijoʼ que nintük rucamsasic chuvüch cruz ? Pero ri achiʼaʼ más nimalüj tak sacerdotes xa xquibij cʼa apu : Xaxe ri César ri ka-rey roj , xquibij .
45011005	Grace	Y quiriʼ chukaʼ vocomi yecʼo kavinak israelitas ri junan roj chaʼon quiqʼuin roma ri utzilüj sipanic ri nspaj-pe ri Dios .
66017002	Sin	Ja riqʼuin ri ixok reʼ quibanun-vi quimac ri nimakʼ tak reyes ri yecʼo chuvüch ri ruchʼulef . Y rumac cʼa chukaʼ ri ixok reʼ tok ri vinük ri yecʼo chuvüch ri ruchʼulef ye kʼabarnük pa rukʼaʼ ri mac .
45012010	Recommendation	I-hermanos iviʼ roma itaken ri Cristo . Roma cʼa riʼ tijola-iviʼ riqʼuin ronojel ivánima y tinimala-iviʼ .
45008014	Faith	Ri ye ucʼuan cʼa roma ri Lokʼolüj Espíritu richin ri Dios , ye ralcʼual chic ri Dios .
66012003	Description	Y cʼateriʼ ri chicaj xkʼalajin cʼa pe jun itzel chico cük rij ri nbix dragón chin . Jun nimalüj chico ri man jun bey tzʼeton , roma cʼo siete rujolon , diez rucʼaʼ y rucʼuan jujun corona pa jujun cheque ri siete rujolon .
45008017	Faith	Y roma roj ralcʼual chic ri Dios , roj nkujichinan cʼa chukaʼ . Junan cʼa nkujichinan riqʼuin ri Cristo . Pero ncʼatzin que man tikapokonaj nkatij pokonül , cachiʼel xutij pokonül ri Cristo , richin quiriʼ jabel nyekabanaʼ riqʼuin ri Cristo ri cʼo rukʼij .
54005017	Recommendation	Ri ucʼuey quichin ri hermanos ri jabel quicʼuaxic nquibün cheque ri hermanos , cʼuluman que más nim ri quikʼij y cajil ri nquicʼul cheque ri hermanos . Y ri chiquicojol ka ri ucʼuey quichin ri hermanos , ri más cʼuluman que nquicʼul quikʼij ja ri nyetiquer chukaʼ nquitzijoj ri rutzij ri Dios y nyetijon .
46008007	Sin	Pero man conojel tüj hermanos quetaman que ri vachbül xa man jun nyetiquer nquibün . Yecʼo hermanos ri xquiyaʼ quikʼij ri vachbül tok rubanun can , ri cánima nunaʼ que si nquicʼux ri tiʼij ri sujun cheque ri vachbül , riqʼuin riʼ nquiyaʼ rukʼij ri vachbül . Y romariʼ man ncajoʼ tüj nquicʼux , roma ri cánima nbij cheque que mac vi . Man jani tikʼax cheque jabel .
43015002	Grace	Roma tok juviʼ uva yecʼo rukʼaʼ ri xa man nquiyaʼ tüj quivüch , nyeʼelesüs-e . Jacʼa ri rukʼaʼ ri nquiyaʼ quivüch , nyejoskʼix jabel , richin más utz nyevachin . Quiriʼ cʼa chukaʼ yin . Ri Nataʼ nyerutzʼet conojel ri yecʼo viqʼuin y nyerelesaj-e ri man nquicʼuan tüj jun utzilüj cʼaslen y man nyeqʼuiy tüj chupan ri rutzij ri Dios y romariʼ man ye qʼuiy tüj chʼaka chic nyetaken ri rutzij ri Dios . Jacʼa ri nquicʼuan jun utzilüj cʼaslen y nyeqʼuiy chupan ri rutzij ri Dios y romariʼ ye qʼuiy chʼaka chic nyetaken ri rutzij ri Dios , nyeruchʼajchʼojrisaj más , richin que más nquicʼuan jun utzilüj cʼaslen y nyeqʼuiy chupan ri rutzij ri Dios y romariʼ ye más ye qʼuiy chʼaka chic nyetaken ri rutzij ri Dios .
60005003	Recommendation	Pero man roma tüj chukaʼ que ja rix ri nyixchajin quichin , roma ta riʼ ncʼo ruviʼ ri nibün cheque . Man quiriʼ tüj . Xa ticʼuaj jun chojmilüj cʼaslen chiquivüch , richin quiriʼ rijeʼ nquetamaj nquicʼuaj chukaʼ jun chojmilüj cʼaslen .
52004013	Recommendation	Hermanos , roj nkajoʼ que rix nivetamaj ri achique nban cheque ri xquitakej y ye camnük chic e . Richin man nyixbison tüj , cachiʼel nquibün ri vinük ri man nquiyaʼ tüj cánima riqʼuin ri Jesucristo .
58011029	Description	Y ri vinük israelitas roma ri quiyoʼon cánima riqʼuin ri Dios , man xerukʼüt tüj ri nimalüj yaʼ rubiniʼan Mar Rojo . Ri vinük choj cʼa xecʼo chupan ri yaʼ , cachiʼel xa ta pariʼ chakiʼj ulef nyebiyin-vi . Y ri vinük aj-Egipto xcajoʼ chukaʼ xquibün quiriʼ , pero rijeʼ xa xejikʼ .
44007020	Description	Chupan cʼa ri tiempo riʼ xalüx ri Moisés chiriʼ chukaʼ pan Egipto . Y chuvüch ri Dios , ri acʼual reʼ galán jabel . Oxiʼ cʼa icʼ ri xilix coma ri rute-rutataʼ .
58005002	Grace	Ri nimalüj sacerdote riʼ jun vinük , y romariʼ retaman nujoyovaj quivüch ri vinük ri man quetaman tüj achique ri rurayibül ri Dios y ye satznük riqʼuin ri quinojibül .
45013012	Recommendation	Ri kʼekuʼn ncʼo yan , y nkʼalajin yan pe ri sük . Romariʼ , si cʼa cʼo ri nkabün chin ri kʼekuʼn ri nkabanalaʼ , tikayaʼ can . Ncʼatzinej que ja ri sük ri ntoc ri achique chok riqʼuin nkato-kiʼ .
49006009	Recommendation	Y quiriʼ cʼa chukaʼ rix patrones , ja ri utz ri tibanaʼ quiqʼuin ri isamajelaʼ y man jun itzel tibilaʼ o tibanalaʼ cheque richin tiquixbij-quiʼ . Man timestaj que cʼo jun Ivajaf chilaʼ chicaj , y rijaʼ Cajaf vi rijeʼ chukaʼ . Y rijaʼ junan nbün cheque conojel , chi patrón y chi samajel .
45012015	Recommendation	Quixquicot quiqʼuin ri nyequicot , y quixokʼ quiqʼuin ri nyeʼokʼ roma bis .
45002005	Sin	Xa jacʼa rix covirnük ri ivánima . Man nijoʼ tüj niyaʼ can ri mac . Y riqʼuin riʼ , xa nimol ri castigo chivij . Nka-ka cʼa ri castigo ri Dios pan iviʼ chupan ri kʼij tok rijaʼ nbün juzgar . Y rijaʼ nbün juzgar choj vi .
44014019	Violence	Y chiriʼ pa tinamit Listra yecʼo cʼa israelitas ri ye apon . Ri israelitas cʼa riʼ ye petenük cʼa pa tinamit Antioquía y pa tinamit Iconio , apeʼ ri Pablo xutzijoj can nabey ri rutzij ri Dios cheque . Y ri israelitas reʼ xquiyaʼ quinaʼoj ri vinük aj chiriʼ pa tinamit Listra , y xechʼacon-vi chiquij , roma ri vinük aj chiriʼ xquicʼük cʼa chi abüj ri Pablo , y cʼateriʼ xquichirirej-e y xbequitorij can chuchiʼ ri tinamit , roma rijeʼ xquinuc que ri Pablo camnük chic .
43013021	Description	Y tok ri Jesús rubin chic cʼa ronojel reʼ , ri ránima achique la xbün xunaʼ rijaʼ , roma ri bis . Rijaʼ xukʼalajrisaj cʼa achique roma tok juis bis pa ránima y xbij cʼa : Ketzij cʼa ri ninbij chive , que jun chive rix vachibilaʼ ri nquijachon-e pa quikʼaʼ ri vinük , xbij rijaʼ .
48003022	Faith	Pero ri rutzij ri Dios ri tzʼiban can , nbij cheke que konojel roj vinük roj aj-maquiʼ vi , richin quiriʼ tiketamaj que ncatzinej que nkatakej ri Jesucristo , y nkacʼul ri rusujun can ri Dios . Y nkacʼul xa xe roma ri nkayaʼ kánima riqʼuin ri Jesucristo .
66011007	Violence	Y tok ri ye caʼiʼ riʼ quiqʼuison chic rukʼalajrisasic ri rutzij ri Dios , ri itzel chico ri npuʼu chupan ri jul kʼekuʼn rupan , nutzʼom cʼa quij ri ye caʼiʼ riʼ , nyeruchʼüc y pa ruqʼuisbül nyerucamsaj .
58003014	Faith	Roj jun cʼa kabanun riqʼuin ri Cristo , roma xkayaʼ kánima riqʼuin tok xkatakej . Pero ncʼatzin que man tikayaʼ can , y chi jumul tikaya-apu kánima riqʼuin .
45008010	Faith	Pero si ri Cristo cʼo pa tak kánima , cʼo kacʼaslen ri man nqʼuis tüj , roma man jun kamac nkʼalajin chuvüch ri Dios . Y ketzij vi que roma ri mac nkucom-e chuvüch ri ruchʼulef , pero riqʼuin ri Cristo cʼo kacʼaslen .
44007052	Sin	¿ Cʼo ta jun cheque ri kʼalajrisüy rutzij ri Dios ojer can , ri man ta xutij pokonül pa quikʼaʼ ri kaxquin-kamamaʼ can ? Man jun tüj . Ri kaxquin-kamamaʼ can xequicamsaj cʼa ri xebin que ri Jesús ri choj , npuʼu na vi . Y tok xka-pe cʼa ri Jesús , ja chic cʼa rix ri xixjachon richin , y xicʼutuj que ticamsüs .
48005021	Sin	Itzel nyequitzʼet ri chʼaka chic roma cʼo ri quichajin . Ri nyecamsan . Ri nyekʼabür . Ri nyebanun man utzilüj tak nimakʼij tüj . Y ri nyequibanalaʼ chukaʼ chʼaka chic quivüch itzel cachiʼel ri quiriʼ . Y nubin cʼa chive jun bey chic , y nincamulij rubixic chive , que ri vinük ri nyebanun itzel cachiʼel ri quiriʼ , man nyeʼichinan tüj quiqʼuin ri yecʼo pa rukʼaʼ ri Dios .
43012036	Faith	Romariʼ , ri kʼij tok cʼa cʼo na ri Sük iviqʼuin , tiyaʼ ivánima riqʼuin , richin que nyixoc alcʼualaxelaʼ richin ri Sük riʼ . Quereʼ cʼa ri xerubij ri Jesús cheque ri vinük . Cʼateriʼ xeruyaʼ can , y man jun cʼa xetaman apeʼ xbe-vi .
58003002	Faith	Ri Jesucristo , ri Jun chaʼon-pe y takon-pe roma ri Dios , xbün-vi ri samaj ri xuya-pe ri Dios chin , cachiʼel xbün ri Moisés . Ri Moisés xbün ri rusamaj ri Dios y man xerumalij tüj can ri ye ralcʼual ri Dios .
56003006	Grace	Ri Dios xuyaʼ ri Lokʼolüj Espíritu cheke roma ri Kacolonel Jesucristo . Y ri Lokʼolüj Espíritu qʼuiy utz nbün cheke .
44004036	Description	Quiriʼ cʼa cʼo jun achi chiquicojol rubiniʼan José . Y ri José ruxquin-rumam can ri Leví , ri nabey sacerdote israelita ri xcʼujeʼ ojer can , y alaxnük pa ruchʼulef pa yaʼ rubiniʼan Chipre . Pero ri apóstoles xquiyaʼ chic cʼa jun rubiʼ . Romariʼ tok xubiniʼaj Bernabé . Y jareʼ ri jun chic rubiʼ ri xquiyaʼ ri José , roma rijaʼ nucukuba-vi quicʼuʼx conojel .
48006009	Recommendation	Y man cʼa nkucos chubanic ri utz . Roma si man nkayaʼ tüj can rubanic , napon cʼa ri kʼij tok nkacʼul rajil-ruqʼuexel romareʼ .
48002019	Faith	Y roma xkʼax chuve que man nquitiquer tüj nquicolotüj riqʼuin ri ley riʼ , romariʼ man xinyaʼ tüj chic vánima riqʼuin . Quiriʼ nucʼulachin tok xinvil ri cʼaslen riqʼuin ri Dios .
66011001	Recommendation	Y xbejach cʼa pe jun aj chuve , ri cachiʼel jun cheʼ richin etabül . Y xbix cʼa chukaʼ chuve : Cabiyin y tavetaj rupan ri racho ri Dios , tavetaj ri altar , y queʼavajlaj-pe ri janiʼ ri nyeyoʼon rukʼij ri Dios chiriʼ .
66014004	Description	Y jareʼ ri man xetzak tüj pa tak mac , ni riqʼuin ixok , ni pa chʼaka chic mac . Ye chʼajchʼoj vi , y chi jumul quitzekleben ri Jesucristo ri cachiʼel Alaj Oveja . Jareʼ ri nabey ri xecol-pe chiquicojol ri vinük , richin que nyeʼoc cachiʼel nabey sipanic chin ri Dios y ri Jesucristo ri cachiʼel Alaj Oveja .
66009007	Description	Y ri quibanic cʼa ri sacʼ riʼ , cachiʼel ri quiej ri banun chic e quicʼojlen richin nyebe pan oyoval . Pa quijolon quicʼuan cʼa jun cachiʼel corona ri cachiʼel kʼanapük ntzuʼun , y ri quipalüj cachiʼel cʼa quipalüj vinük .
60002016	Recommendation	Rix rix libre , roma chuxeʼ rutzij ri Dios rixcʼo-vi . Tibanaʼ cʼa que rix libre , pero man roma tüj riʼ ja ta ri itzel ri nibün . Man tibün quiriʼ . Xa quixcʼujeʼ chuxeʼ rutzij ri Dios , y ja ri nrajoʼ rijaʼ , jariʼ ri tibanaʼ .
54004010	Faith	Roma cʼa riʼ nkabün ri rusamaj ri Dios y nkatij pokonül . Y man nkataneʼ tüj riʼ roma kayoʼon-vi-apu kánima riqʼuin ri cʼaslic Dios . Ja rijaʼ ri Colonel quichin conojel vinük , pero más quichin ri nyetaken richin .
58010029	Sin	Y si quiriʼ , ¿ man ninuc tüj comi rix que xa más castigo nka-ka pariʼ ri vinük ri nuyekʼ pa rakün ri rubiʼ ri Rucʼajol ri Dios , y nbün que man jun rakalen ri ruquiqʼuel ? Y ja quicʼ riʼ ri xchʼajchʼojrisan ri rucʼaslen . Y ja chukaʼ quicʼ riʼ ri xbanun que xtzakon ri cʼacʼaʼ trato ri xbün ri Dios kiqʼuin . Pero ri vinük ri nuyekʼ pa rakün richin , nretzelaj chukaʼ ri Lokʼolüj Espíritu ri nyoʼon ri utz ri nspaj-pe ri Dios pa kaviʼ .
43020021	Grace	Cʼateriʼ ri Jesús , xbij chic cʼa jun bey cheque ri rachibilaʼ : Ja ta cʼa ri uxlanen ncʼujeʼ pa tak ivánima chiʼivonojel . Vocomi cʼa nyixintük-e , cachiʼel xinrutük-pe yin ri Nataʼ , chubanic ri rusamaj .
65001016	Sin	Quereʼ nquicʼulachij ri achiʼaʼ ri man ja tüj ri ketzij ri nquicut , que nyexebexot cʼa chirij ronojel , man jun bey cʼa nquicot ta cánima riqʼuin ri achique quibanic . Xaxe ri itzel ri nkaʼ chiquivüch . Rijeʼ nyequibilaʼ cʼa chukaʼ tzij richin nquinimirsaj-quiʼ , y richin chukaʼ nyequinimirsaj chʼaka chic vinük , xaxe roma ri cʼo quitzʼeton-apu quiqʼuin .
66006015	Description	Ri reyes ri yecʼo chuvüch ri ruchʼulef , ri chʼaka chic autoridades , ri beyomaʼ , ri ye ucʼuey quichin achiʼaʼ ri ye richin oyoval , ri vinük ri cʼo cuchukʼaʼ pa quikʼaʼ , ri lokʼon tak samajelaʼ y ri vinük ri ye libre vi , xquevalaʼ cʼa quiʼ pa tak jul y chucojol tak abüj ri chuvüch tak juyuʼ .
66021008	Sin	Jacʼa ri man yinquitakej tüj y ri nquixbij-quiʼ nyeʼapon pa tak pokonül voma yin , nyentük pa kʼakʼ . Y quiriʼ cʼa chukaʼ ninbün quiqʼuin ri man nyekaʼ tüj chinuvüch , ri camsanelaʼ , ri achiʼaʼ y ri ixokiʼ ri nquicanola-quiʼ richin nyemacun , ri aj-itzaʼ , ri nyeyoʼon quikʼij dios ( tiox ) ri xa man ye ketzij tüj , y ri ye tzʼucuy tak tzij . Nyentük na vi pa kʼakʼ . Ri yojon riqʼuin azufre nbarür . Y jariʼ ri rucaʼn camic .
44022016	Recommendation	Cacatüj y joʼ . Cabiyin cʼa richin nabün bautizar aviʼ , y tatakej rubiʼ ri Ajaf Jesús , richin ncuyutüj ri amac , xbij chuve .
66009008	Description	Cʼo cʼa chukaʼ rusmal quiviʼ cachiʼel ri rusmal quiviʼ ri ixokiʼ . Ri quey cachiʼel quey ri león .
55002024	Recommendation	Roma jun rusamajel ri Ajaf Dios cachiʼel rat , man cʼuluman tüj que nabün oyoval . Ncʼatzin que utz nabün quiqʼuin conojel . Y ncʼatzin chukaʼ que nyeʼatijoj chi utz ri hermanos , y que ncacochʼon chukaʼ .
51002005	Faith	Y stapeʼ ( aunque ) man yincʼo tüj apu iviqʼuin , que ta yin paʼül-apu pan inicʼajal , ri vánima yin cʼo-vi-apu iviqʼuin . Juis nquiquicot roma vetaman que riqʼuin ruchojmil rix benük y iyoʼon-vi ivánima riqʼuin ri Cristo .
60003012	Sin	Roma ri Ajaf nyerutzʼet ri vinük choj quicʼaslen . Y nracʼaxaj ri qui-oración . Jacʼa ri nyebanun itzel , man utz tüj nyerutzʼet . Quiriʼ nbij ri rutzij ri Dios ri tzʼiban can .
53002013	Faith	Jacʼa rix hermanos , ri Ajaf nyixrujoʼ . Chi jumul ncʼatzinej que nkamatioxij chin ri Dios ivoma , roma ja tok man jani cʼo ta ri ruchʼulef , jariʼ tok xixruchaʼ yan ri Dios richin nyixcolotüj chupan ri imac . Y xixcolotüj roma xiyaʼ ivánima riqʼuin ri ketzij , y chukaʼ roma ri Lokʼolüj Espíritu xuchʼajchʼojrisaj ri icʼaslen .
66022011	Recommendation	Romariʼ ri man choj tüj rucʼaslen , tubanaʼ na cʼa ri nrajoʼ . Y ri ucʼuayon jun tzʼilolüj cʼaslen , tubanaʼ na cʼa ri nrayij . Jacʼa ri choj quicʼaslen , man tiquijül rubanic . Y ri chʼajchʼoj quicʼaslen , quiriʼ cʼa tiquibana-apu . Tiquiyaʼ cʼa cánima chi jumul .
44002038	Faith	Y ri Pedro xbij cheque : Titzolij-pe icʼuʼx riqʼuin ri Dios , y pa rubiʼ ri Ajaf Jesucristo tibana-e bautizar iviʼ , richin quiriʼ ncuyutüj ri imac . Y ri Dios nuyaʼ ri Lokʼolüj Espíritu chive .
52005015	Recommendation	Y si cʼo ri nyebanun itzel chive , man tibün cʼa ruqʼuexel cheque . Xa titijaʼ ikʼij nibün ri utz cheque . Titijaʼ cʼa ikʼij nibün ri utz cheque conojel vinük , chive ka rix ivachibil iviʼ ri itaken ri Jesucristo , y chukaʼ cheque ri vinük ri man quitaken tüj .
45001027	Sin	Y quiriʼ chukaʼ ri achiʼaʼ , yecʼo ri man ja tüj chic ixokiʼ ri xequijoʼ , xa achiʼaʼ yan chic ri xequijoʼ y xquicʼuaj-quiʼ quiqʼuin . Juis itzel ri xquibanalaʼ , y xa man xeqʼuix tüj , xquitorij-quiʼ chupan ri itzel ri nquirayij . Y ja yan cʼa ri quichʼacul xlo-e chin ri rutojic ri itzel bey ri xquicʼuaj .
50002018	Recommendation	Y quiriʼ chukaʼ rix , tiquicot cʼa ri ivánima viqʼuin .
44003019	Recommendation	Vocomi titzolij cʼa pe icʼuʼx riqʼuin ri Ajaf Dios y tijalatüj ri icʼaslen , richin quiriʼ ncuyutüj y nsuʼtüj ri imac . Y nyepuʼu cʼa tiempos richin uxlanen tok ri Ajaf cʼo chic iviqʼuin .
66021025	Description	Chiriʼ , man jun bey cʼa nyetzʼapeʼ tüj ri puertas richin ri tinamit , roma man jun bey nkʼekumür-ka tok ncokʼa-ka .
43006054	Faith	Ri nquicʼux cʼa ri nuchʼacul yin y nquitij chukaʼ ri nuquiqʼuel , cʼo-vi cʼa ri quicʼaslen richin chi jumul . Y yin ninbün cʼa cheque que nyecʼastüj-e chiquicojol ri caminakiʼ , pa ruqʼuisbül kʼij .
43019011	Sin	Y ri Jesús xbij : Man jun tüj a-autoridad pa nuviʼ , si ta man roma ri Dios ri cʼo chilaʼ chicaj . Roma cʼa ja rijaʼ yoʼon-pe autoridad pan akʼaʼ , romariʼ cʼo akʼaʼ chuve . Y si nquinatük pa camic , cʼo cʼa amac , pero ri más nim rumac ja ri xinjachon pan akʼaʼ , xbij ri Jesús .
59002017	Faith	Y quiriʼ chukaʼ si nabij que ataken chic ri Jesucristo , pero xa man nabün tüj ri utz , man jun ncʼatzin-vi ri nabij que ataken chic . Xa rat cachiʼel jun camnük . Man nijun nabün .
45008003	Sin	Ri ru-ley ri Moisés man xtiquer tüj xojrucol , roma roj man xkabün tüj ri nbij . Jacʼa richin nkucolotüj , ri Dios xutük-pe ri Rucʼajol chuvüch ri ruchʼulef , xoc vinük cachiʼel roj , xaxe cʼa rijaʼ man aj-mac tüj . Xcom cʼa roma ri kamac , y riqʼuin riʼ ri Dios xojrucol chuvüch ri ruchukʼaʼ ri mac .
60003014	Recommendation	Pero si roma ri chojmilüj icʼaslen , rix nivil pokonül , jabel iquicot . Y romariʼ man tixbij-iviʼ chiquivüch ri nyebanun quiriʼ chive . Ni man tisatz cʼa chukaʼ icʼuʼx .
51003021	Recommendation	Y rix teʼej-tataʼaj , man tiyüc coyoval ri ivalcʼual . Man utz tüj cʼa ri nibün si ncʼo ruviʼ nibün cheque , y romariʼ nsatz quicʼuʼx .
66018002	Sin	Riqʼuin cʼa ruchukʼaʼ nchʼo , y nbij : Vocomi xtzak yan , vocomi xtzak yan ri nimalüj tinamit Babilonia . Vocomi xa cʼunük chic cʼa ri apeʼ nquimol-quiʼ itzel tak espíritu . Y chiriʼ chukaʼ cʼo-vi quisoc itzel y tzʼilolüj tak chʼipaʼ .
62002022	Sin	¿ Y achique vocomi cʼa ri tzʼucuy-tzij ? ¿ Man ja tüj comi ri nbin que ri Jesús man Cristo tüj , que man rutakon tüj pe roma ri Dios ? Ri nbin quiriʼ , nretzelaj-vi ri Cristo y nbün que ja rijaʼ ri Cristo . Nbij-vi cʼa que ri Jesús xa man Rucʼajol tüj ri Dios . Y nbij-vi chukaʼ que ri Dios xa man Rutataʼ tüj ri Jesús .
46011027	Sin	Romariʼ si xa man nkayaʼ tüj rukʼij ri Ajaf tok nkacʼux ri caxlan-vüy y ri ruyaʼal-uva richin nkacʼuxlaʼaj richin rijaʼ , nkumacun . Chirij cʼa ri ruchʼacul y ri ruquiqʼuel rijaʼ nkumacun-vi .
59002020	Faith	Rat xa ni jun anaʼoj . Nincʼut na peʼ chavüch vocomi que si nabij que ataken chic ri Dios y xa man nabün tüj ri utz , man jun ncʼatzin-vi tok xabij que xatakej . Xa rat cachiʼel jun camnük . Man ni jun nabün .
43018003	Description	Romariʼ ri Judas chupan cʼa ri lugar riʼ xerucʼuaj jun mucaj soldados y jun mucaj chajinelaʼ ri xequiya-e ri más nimalüj tak sacerdotes y ri achiʼaʼ fariseos . Ri soldados y ri chajinelaʼ quicʼualon cʼa kʼakʼ richin sük y chukaʼ quicʼualon ronojel camsabül ri nyecʼatzin richin oyoval .
53003003	Grace	Ri Ajaf man jun bey nyixruyaʼ ta can , xa nuyaʼ ivuchukʼaʼ y nyixruchajij chuvüch ri itzel .
44007021	Description	Y cʼateriʼ , ncʼatzinej cʼa que xbemalix can pariʼ ri rakün-yaʼ , xbequiyaʼ cʼa can . Pero ri xilon chin y xucʼuan-e ri acʼual ja ri rumiʼal ri rey , ri rey ri nbix chukaʼ Faraón chin . Ri rumiʼal ri rey Faraón cachiʼel ral cʼa xbün chin ri Moisés .
66008005	Description	Jariʼ tok ri ángel xberucʼamaʼ chic pe ri bambül richin ri pon y xberuya-pe kʼakʼ chupan , ri cʼo pariʼ ri altar . Y cʼateriʼ xutorij ri kʼakʼ cʼa pariʼ ri ruchʼulef xintzʼet yin . Y jariʼ tok xepuʼu nyekʼajan truenos , chʼabül , coyopaʼ , y chukaʼ xbün cab-rakün .
66018003	Sin	Roma xa ja ri Babilonia ri xbanun cheque ri chʼaka chic ruchʼulef richin que xquiyüc ru-castigo ri Dios pa quiviʼ , roma xbün cheque que mekʼen quipan pa rukʼaʼ ri mac quiqʼuin achiʼaʼ y ri ixokiʼ . Ja chukaʼ ri Babilonia ri xbanun cheque ri reyes quichin chʼaka chic ruchʼulef richin xetzak pa mac , cachiʼel ri mac quiqʼuin ixokiʼ . Y ja chukaʼ ri tinamit Babilonia ri xbanun cheque qʼuiy cʼayinelaʼ que xebeyomür can , roma ri aj-Babilonia xquicʼuaj jun itzel cʼaslen y romariʼ xquisatzalaʼ juis tumin , xbij ri ángel .
44026021	Violence	Jariʼ ri xinbün . Y xaxe romariʼ tok ri kavinak israelitas xinquitzʼom-pe chiriʼ pa racho ri Dios ri cʼo pa Jerusalén , y xcajoʼ ta xinquicamsaj .
55004004	Sin	Xa man ncacʼaxaj tüj chic ri rutzij ri Dios , richin que nyecacʼaxaj ri tijonic ri xa man jun cakalen .
43006064	Faith	Pero ye qʼuiy na cʼa chive rix ri man nurayij tüj cánima yinquitakej , xbij ri Jesús . Roma rijaʼ pa nabey cʼa retaman chic pe achique vinük ri man nyetaken tüj , y ri achique ncʼayin-e richin .
43013026	Description	Ri Jesús jariʼ tok xbij chin ri achibil riʼ : Ri ninyaʼ cʼa ri caxlan-vüy muban chin , jariʼ ri njachon vichin . Y rijaʼ xumubaʼ cʼa ri caxlan-vüy y xuyaʼ chin ri Judas Iscariote ri rucʼajol jun achi rubiniʼan Simón .
54006020	Recommendation	Y rat Timoteo , tabanaʼ jabel cʼa ri samaj ri yoʼon chave . Man queʼacʼul ri tzij ri xa man riqʼuin tüj ri Dios ye petenük-vi , ri xa ye richin ri ruchʼulef , y xa man jun nquicʼün-pe chave . Chukaʼ quiriʼ tabanaʼ quiqʼuin ri vinük ri nyechʼo chirij ri rutzij ri Dios . Rijeʼ nquibij que cʼo etamabül quiqʼuin , y xa man jun quetaman .
44017005	Violence	Jacʼa ri vinük israelitas ri xa man nquitakej tüj ri Jesucristo , itzel xquinaʼ cheque ri Pablo y ri Silas . Y romariʼ tok rijeʼ xebequimolola-pe achiʼaʼ ri ye itzel y ye kʼor . Ye juis cʼa vinük ri xequimol , roma xquiyüc-vi ri tinamit . Y rijeʼ xebe richin nyebeʼoc pa racho ri jun achi rubiniʼan Jasón , chiquicanoxic ri Pablo y ri Silas . Rijeʼ ncajoʼ cʼa nyequelesaj-pe pa jay y nyequiya-pe pa quikʼaʼ ri vinük .
62005016	Sin	Si cʼo jun hermano nmacun y xatzʼet , tacʼutuj cʼa chin ri Dios que nucol chuvüch ri camic ri richin chi jumul . Xaxe si ri rumac man nucʼuaj tüj pa camic . Roma cʼo cʼa mac ri nucʼuan pa camic . Man ninbij tüj cʼa chive que ncʼatzinej chukaʼ que rix nicʼutuj chin ri Dios roma ri jun vinük ri nbanun mac ri rucʼuan pa camic .
43013020	Faith	Ketzij vi cʼa ninbij chive , que ri ncʼulun cʼa richin ri nintük-e yin , ja yin ri nquirucʼul . Y ri nquicʼulun cʼa yin , xa nucʼul cʼa chukaʼ ri takayon-pe vichin .
58012028	Faith	Y romariʼ tikamatioxij que kichin chic roj ri autoridad ri man jun nsilon richin . Y riqʼuin ri matioxinic ri nkayaʼ chin ri Dios , nkasamajij cʼa , cachiʼel ri nkaʼ chuvüch rijaʼ . Y tikayaʼ chukaʼ rukʼij , roma tika-pe chikacʼuʼx que ja rijaʼ ri más nim .
44019013	Description	Y yecʼo cʼa achiʼaʼ israelitas ri nyebiyaj , ri ye elesüy vi itzel tak espíritu . Chʼaka cʼa cheque rijeʼ ncajoʼ cʼa nquicusaj ri rubiʼ ri Ajaf Jesús richin que nquibün quiriʼ . Romariʼ rijeʼ nquibij cʼa cheque ri itzel tak espíritu : Pa rubiʼ ri Ajaf Jesús ri nutzijoj ri Pablo nkabij cʼa chive que quixel-e , nquibij cʼa cheque .
44015040	Grace	Y ri Pablo xuchaʼ cʼa ri Silas richin nrachibilaj-e richin nyebe . Y ri hermanos aj chiriʼ pa tinamit Antioquía xequijüch cʼa pa rukʼaʼ ri Dios ri Pablo y ri Silas .
63001008	Recommendation	Jacʼa rix ri jabel isamajin-pe ri Dios , tichajij cʼa ri icʼaslen , richin quiriʼ man tisatz cʼa ri sipanic ri nuyaʼ ri Dios roma ri isamaj . Tzʼaküt ta tok nicʼul .
66011006	Violence	Yoʼon cʼa chukaʼ cuchukʼaʼ pa quikʼaʼ ri ye caʼiʼ riʼ , richin nquitzʼapij ri job chupan ri kʼij tok rijeʼ nquikʼalajrisaj ri rutzij ri Dios . Nyetiquer cʼa chukaʼ nquibün quicʼ chin ri yaʼ . Nyetiquer cʼa chukaʼ nyequiyaʼ achique na kʼoxomül pa quiviʼ ri aj-ruchʼulef tok ncʼatzin .
44008021	Sin	Y chukaʼ rat man jun akʼaʼ chin ri samaj reʼ , roma ri avánima xa man choj tüj chukaʼ chuvüch ri Dios .
43017010	Faith	Y conojel cʼa ri ye vichin yin , ye avichin chukaʼ rat , y ri yecʼo aviqʼuin rat , ye vichin chukaʼ yin . Y yin xkʼalajin yan cʼa ri nukʼij , coma ri achiʼaʼ ri xeʼayaʼ chuve .
45003012	Sin	Man ja tüj cʼa ri rubey ri Dios xquichaʼ chin xquicʼuaj . Man utz tüj cʼa ri quicʼaslen . Nixta jun vi vinük ri nbanun ta utz . Ni jun .
50002003	Recommendation	Ronojel ri nibün , man richin tüj ninimirsaj-iviʼ o richin ta que xaxe rix ri cʼo utz nicʼün can chin ronojel . Xa tichʼutinirsaj-iviʼ , y tibana-ka que rix xa más rix coʼol que chiquivüch ri chʼaka chic .
66001013	Description	Y pa quinicʼajal ri siete candeleros paʼül cʼa jun ri cachiʼel ri Jun ri xalüx chikacojol , rucusan jun rutziek ri napon cʼa chirakün ka . Y rucusan chukaʼ jun ruximbal banun riqʼuin kʼanapük , y ri ximbül reʼ chuvüch-rucʼuʼx ncʼo-vi .
66022003	Faith	Y chiriʼ man jun chic ri ncʼatzinej que napon ta chuvüch ri castigo , roma man jun chic mac . Chiriʼ cʼa cʼo-vi ri lokʼolüj ruchʼacat ri Dios y ri Jesucristo ri cachiʼel Alaj Oveja . Y conojel cʼa ri yecʼo chiriʼ , jariʼ ri nyesamajin richin .
60004007	Recommendation	Y chanin cʼa chukaʼ napon ri ruqʼuisbül tak kʼij richin ri ruchʼulef . Roma cʼa riʼ rix , tinaʼ cʼa jabel ri achique nyeʼibanalaʼ y riqʼuin ronojel ivánima tibanaʼ orar chi jumul .
44014026	Grace	Y chiriʼ pan Atalia xeʼoc cʼa e pa jun barco richin nyetzolij cʼa pan Antioquía , ri tinamit apeʼ ri hermanos ye quijachon cʼa e pa rukʼaʼ ri Dios ri Pablo y ri Bernabé , que ja ta ri utzilüj sipanic ri nspaj-pe ri Dios nyeʼucʼuan , richin nyequibanaʼ ri samaj . Y vocomi ri samaj riʼ xcʼachoj yan can .
46007028	Recommendation	Roma si yecʼo ri nyecʼuleʼ , nquitij pokonül , y yin man ninjoʼ tüj que rix nicʼulachij quiriʼ . Pero chukaʼ si cʼo jun hermano ri nrajoʼ ncʼuleʼ , ticʼuleʼ cʼa , man mac tüj . Y quiriʼ chukaʼ jun xtün , si nrajoʼ ncʼuleʼ , ticʼuleʼ cʼa .
49006012	Sin	Roj man quiqʼuin tüj cʼa vinük nkabün-vi oyoval , quiqʼuin cʼa ri itzel tak espíritu , quiqʼuin espíritu ri cʼo uchukʼaʼ pa quikʼaʼ , quiqʼuin ri espíritu ri ye ucʼuayon quichin ri vinük ri cʼa quiyoʼon na cánima riqʼuin ri ruchʼulef y kʼekumatajnük ri quicʼaslen , quiqʼuin ri itzel tak espíritu ri yecʼo pa cakikʼ . Quiqʼuin cʼa rijeʼ nkabün-vi oyoval .
59001005	Recommendation	Y si rix nijoʼ inaʼoj , ticʼutuj cʼa chin ri Dios . Y rijaʼ man nuquequej tüj nuya-pe qʼuiy . Quiriʼ nbün quiqʼuin conojel ri nyixcʼutun , y man jun achique tüj nbij chive .
52005019	Recommendation	Man tikʼüt ri rusamaj ri Lokʼolüj Espíritu .
58009002	Description	Y ri jay riʼ quereʼ cʼa rubanic . Chupan cʼa ri nabey parte chin ri racho ri Dios , cʼo ri lámpara y cʼo chukaʼ jun mesa . Y pariʼ ri mesa riʼ yecʼo-vi ri lokʼolüj tak caxlan-vüy . Y ri nabey parte chin ri racho ri Dios nbix cʼa Lokʼolüj Lugar chin .
66003018	Recommendation	Roma cʼa riʼ ninyaʼ rutzijol chive , que tok rix nilokʼ kʼanapük , tilokʼoʼ cʼa ri cʼo viqʼuin , richin quiriʼ nquixoc-vi beyomaʼ . Roma ri kʼanapük cʼo viqʼuin , utz vi , roma cʼusan chic pa kʼakʼ . Man jun chic cʼa vit tzʼil cʼo chirij . Y tok rix nilokʼ chukaʼ tziük , tilokʼoʼ cʼa ri sük tziük viqʼuin yin , richin que nucuch rij ri iqʼuix . Y quiriʼ chukaʼ que viqʼuin yin tilokʼo-vi ri akʼon richin niyaʼ pa tak runakʼ-ivüch rix , richin nyixtzuʼun jabel .
62005013	Faith	Rix ri itaken chic ri rubiʼ ri Rucʼajol ri Dios , nintzʼibaj cʼa ronojel reʼ chive richin nivetamaj que cʼo chic icʼaslen chi jumul .
43007018	Faith	Achique cʼa vinük ri ruyon rijaʼ nukʼalajrisaj-riʼ , nrajoʼ cʼa que ri vinük nquiyaʼ ta rukʼij . Jacʼa yin ninjoʼ que rix niyaʼ ta rukʼij ri Dios ri takayon-pe vichin . Y romariʼ nkʼalajin que yin ja ri ketzij ninbün y man jun bey ninbün tüj ri man utz tüj .
47004007	Grace	Ri sük y ri uchukʼaʼ ri ruyoʼon cʼa pe ri Dios cheke , jun beyomül vi , pero roj ri apeʼ kayacon-vi-ka man qʼuiy tüj rakalen . Xa junan riqʼuin jun ulef bojoʼy , roma xa ulef vi chukaʼ , richin que tikʼalajin que ri uchukʼaʼ ri cʼo kiqʼuin , riqʼuin ri Dios petenük-vi y xa man kiqʼuin tüj roj npuʼu-vi , roma ri uchukʼaʼ riʼ juis vi nim .
45012019	Recommendation	Rix ri juis quixinjoʼ , ninbij cʼa chive : Si yecʼo nyebanun itzel chive , man titzolij ruqʼuexel cheque . Xa tiyaʼ pa rukʼaʼ ri Dios , roma ja rijaʼ ri nyoʼon rutojic ri itzel nyebanun . Cachiʼel ri nbij ri Dios chupan ri tzʼiban can : Pan nukʼaʼ yin cʼo-vi ri castigo y ninyaʼ rutojic cheque ri nquibün quimac . Quiriʼ nbij ri Ajaf .
43008054	Faith	Y ri Jesús xbij : Si nuyon cʼa yin ninyaʼ nukʼij , xa man jun cʼa ncʼatzin-vi . Pero ri nukʼij yin , ja ri Nataʼ nyoʼon . Ri Nataʼ jariʼ ri nibij i-Dios chin .
45014020	Recommendation	Man tikavulaj ri rusamaj ri Dios , roma ronojel ri nyekacʼuxlaʼ . Ketzij vi que ronojel reʼ utz nyecʼux , pero si cʼo jun hermano ri ntzak roma nkacʼux ronojel , roj man utz tüj ri nkabün .
43019040	Description	Xepuʼu cʼa ri José y ri Nicodemo , xquipis ri ruchʼacul ri Jesús pa tak cʼul ri cʼo ri jubulüj akʼon riʼ chirij . Rijeʼ quiriʼ cʼa xquibün riqʼuin ri ruchʼacul ri Jesús , roma ri vinük israelitas quiriʼ vi nquibün quiqʼuin ri quicaminakiʼ .
58010034	Faith	Xijoyovalaʼ quivüch ri yecʼo pa cárcel roma ri rubiʼ ri Dios . Y tok ri i-cosas xeʼelesüs can chive , man xipokonaj tüj xiya-e . Xa riqʼuin quicot xiya-e . Roma ivetaman que chilaʼ chicaj cʼo ri ivichin rix , y riʼ más utz que chuvüch ri beyomül richin ri ruchʼulef , y chukaʼ man jun nrelesan chive .
44013023	Grace	Y jun cʼa cheque ri ruxquin-rumam can ri rey David , ja ri Jesús . Y ja ri Jesús ri yoʼon-pe roma ri Dios richin nkurucol roj israelitas , cachiʼel ri rusujun-pe cheke .
46002009	Faith	Cachiʼel ri nbij chupan ri rutzij ri Dios ri tzʼiban can : Man jun cʼa tzʼeteyon ri ye ruchojmirsan ri Dios richin que nuyaʼ cheque ri nyejoʼon richin rijaʼ . Y chukaʼ man jun ri acʼaxayon nixta nucuyun ta baʼ . Quiriʼ nbij ri tzʼiban can .
45008011	Grace	Ri Dios xbün chin ri Jesucristo , ri Jun chaʼon-pe y takon-pe roma ri Dios , que xcʼastüj-pe chiquicojol ri caminakiʼ , y quiriʼ chukaʼ nbün cheke roj ri cʼo ri Lokʼolüj Espíritu pa tak kánima . Nkurucʼasoj-e chukaʼ chiquicojol ri caminakiʼ , roma cʼo ri Lokʼolüj Espíritu kiqʼuin .
45008016	Faith	Roma ri Lokʼolüj Espíritu nbün cheke que nkanaʼ pa kánima que ketzij roj ralcʼual vi ri Dios .
48006007	Recommendation	Man cʼa tichʼüc-iviʼ . Roma ri Dios man jun nchʼacon richin . Cachiʼel tok nitic-ka jun ixin , ja chukaʼ riʼ ri nberuya-pe . Ronojel cʼo cʼa rajil-ruqʼuexel .
45011022	Grace	Tivetamaj-vi cʼa que ri Dios juis njoʼon , pero chukaʼ nuyaʼ rutojic ri mac . Ri ye tzaknük chupan ri quimac , rijaʼ nuyaʼ rutojic ri quimac . Ja rix ruyoʼon ri utziluj rusipanic chive , pero ncʼatzin que niyaʼ ivánima riqʼuin . Roma si man niyaʼ tüj ivánima riqʼuin , rix chukaʼ nyixelesüs-e .
59005007	Recommendation	Hermanos , ninbij cʼa chive que quixcochʼon , y man tiyaʼ can ri cochʼonic riʼ , cʼa tok napon ri kʼij tok npuʼu chic jun bey ri Ajaf . Cachiʼel nbün jun ticoy pa kʼayis , ncochʼon y nroyobej ri nabey y ruqʼuisbül tak job , cʼateriʼ nbün cosechar ri lokʼolüj ticoʼn .
55001016	Grace	Pero ri hermano Onesíforo man quiriʼ tüj xbün . Ri Ajaf cʼa nujoyovaj ta quivüch ri yecʼo pa racho , roma rijaʼ man xqʼuix tüj xinrutzʼeta-pe chereʼ pa cárcel . Xa qʼuiy mul xuya-pe quicot pa vánima .
62002028	Faith	Y vocomi rix ri cachiʼel tak valcʼual , jun cʼa tibanaʼ riqʼuin ri Jesucristo . Richin que man nkaxbij tüj kiʼ chuvüch tok napon ri kʼij tok npuʼu chic jun bey rijaʼ . Y richin chukaʼ man nkuqʼuix tüj chuvüch tok napon ri kʼij riʼ .
48005016	Recommendation	Y ninbij cʼa chukaʼ chive : Tiyaʼ kʼij que ja ri Lokʼolüj Espíritu nucʼuan ivichin , y man tibün ri nirayij rix .
54001015	Grace	Y ri ninbij chave vocomi , ketzij vi , y cʼuluman que nnimüx coma conojel : Que ri Jesucristo xpuʼu chuvüch ri ruchʼulef richin xojrucol roj aj-maquiʼ , y ja yin ri más itzel numac ri xinbün can que chuvüch ri quimac conojel ri chʼaka chic aj-maquiʼ .
49006010	Faith	Y ri ruqʼuisbül cʼa ri ninbij-e chive hermanos , que ticanoj cʼa ivuchukʼaʼ riqʼuin ri Ajaf Dios , roma riqʼuin rijaʼ nim vi cʼa ri uchukʼaʼ cʼo .
46010012	Recommendation	Romariʼ si cʼo jun hermano ri nunucun que ruyoʼon-vi ránima y romariʼ man ntzak tüj , xa ncʼatzin que tuchajij-riʼ jabel richin que man ntzak .
58010014	Grace	Man ncom tüj chic . Xaxe jun bey xcom , y riqʼuin riʼ xbün cheke que richin chi jumul man jun tüj kamac nkʼalajin chuvüch ri Dios . Quiriʼ xbün cheke roj ri xojjel-apu riqʼuin richin nchʼajchʼojir ri kánima .
43010031	Violence	Y jariʼ tok ri achiʼaʼ ri cʼo quikʼij chiquicojol ri israelitas xebequisiqʼuilaʼ chic cʼa pe abüj chirij ri Jesús , richin nquicamsaj chi abüj .
46011003	Description	Pero yin ninjoʼ chukaʼ que rix nivetamaj que ri Cristo jariʼ ri jolomaj ri cʼo pa quiviʼ ri achiʼaʼ , y ri achiʼaʼ jariʼ ri jolomaj ri yecʼo pa quiviʼ ri quixjaylal . Pero ja ri Dios ri más nim y ja rijaʼ ri jolomaj cʼo pariʼ ri Cristo .
58011036	Violence	Yecʼo cʼa chʼaka chic , roma ri quiyoʼon cánima riqʼuin ri Dios qʼuiy xquicʼulachij , roma yecʼo ri xetzeʼex y xechʼay , yecʼo xexim riqʼuin cadena , y yecʼo xetzʼapis pa cárcel .
58006019	Faith	Cachiʼel xa ta roj yukul riqʼuin ri Dios riqʼuin jun nimalüj rakün coloʼ ( lazo ) , ri napon cʼa chilaʼ chicaj . Coloʼ ( Lazo ) ri juis ruchukʼaʼ , y man ncʼokpitüj tüj . Kayoʼon kánima que nkube chilaʼ chicaj .
49005011	Recommendation	Man cʼa quixoc cachibil ri nyebanun richin kʼekuʼn , roma ri nyebanun quiriʼ xa man jun utz nquicʼün-pe . Pa ruqʼuexel que nyixoc ta cachibil ri quiriʼ nyebanun , xa tibij que ri nyebanun man utz tüj .
59004011	Recommendation	Hermanos , man quixchʼo chirij jun chic hermano . Roma si nyixchʼo chirij jun chic hermano , chirij ri ley ri nucʼut achique rurayibül ri Dios nyixchʼo-vi . Si nibij que jun hermano man utz tüj ri rucʼaslen chuvüch ri Dios , nibün cʼa chin ri ley richin ri Dios que man utz tüj . Y riqʼuin riʼ man nibün tüj ri nbij ri ley . Xa nyixchʼo chirij .
66021021	Description	Y ri doce puertas ye ri vekbül-abüj ri nyebix perlas quichin . Ri doce puertas riʼ , doce cʼa perlas . Ja ri nima-bey richin ri tinamit , riqʼuin cʼa kʼanapük banun-vi , y cachiʼel vidrio ntzuʼun .
58003006	Faith	Ri Cristo chukaʼ man xerumalij tüj can ri ye ralcʼual ri Dios . Pero rijaʼ man choj tüj cʼa rusamajel ri Dios , cachiʼel ri Moisés . Ri Cristo Rucʼajol vi ri Dios . Roj chukaʼ roj ralcʼual chic ri Dios , pero si nkaya-apu kánima riqʼuin , y riqʼuin quicot nkoyobej-apu ri kʼij tok nyekilaʼ ronojel ri utz .
45012009	Recommendation	Tijolaʼ cʼa iviʼ riqʼuin ronojel ivánima . Tivetzelaj ri man utz tüj y ticʼuaj ri utz .
66011013	Violence	Y jariʼ tok xpuʼu jun nimalüj cab-rakün chuvüch ri ruchʼulef , y jun jay cheque ri lajuj tak jay richin ri tinamit xetzak cʼa pan ulef ronojel tak apeʼ chupan ri tinamit . Y ri vinük ri xecom roma ri cab-rakün ye siete mil . Jacʼa ri chʼaka chic vinük ri yecʼo chupan ri tinamit riʼ y man jun xquicʼulachij , xpuʼu cʼa juis xbiriʼ cheque . Y xquiyaʼ cʼa rukʼij ri Dios ri cʼo chilaʼ chicaj .
48003020	Description	Y tok cʼo cʼa jun kʼasüy-tzij , nkʼalajin-vi que man ruyon tüj cʼo , roma cʼo-vi chukaʼ ri nbin ri tzij y ri ncʼulun . Pero ri Dios ruyon tok xusuj ri utz chin ri Abraham .
43019010	Description	Jariʼ tok ri Pilato xbij chin ri Jesús : ¿ Achique cʼa roma tok man jun tzij nabij-pe chuve ? Yin , cʼo cʼa ri xincʼutuj chave . ¿ Man avetaman tüj cʼa que yin cʼo autoridad pa nukʼaʼ richin ncacamsüs chuvüch cruz y richin ncatincol chuvüch chukaʼ ? xbij .
44008032	Description	Ri rutzij ri Dios ri ntajin chusiqʼuixic ri achi riʼ , ja ri nbij : Xucʼuʼüx cʼa richin nyecamsüs , cachiʼel nucʼuʼüx jun oveja . Cachiʼel cʼa nbün ri alaj oveja ri man nkʼajan tüj tok nsocüs rij , quiriʼ cʼa chukaʼ xbün rijaʼ , man jun tzij xbij chirij .
44013021	Description	Pero rijeʼ jun rey ri xcajoʼ richin nbanun mandar pa quiviʼ . Y ri Dios xuya-vi cʼa ri qui-rey . Y cuarenta junaʼ cʼa xbanun mandar pa quiviʼ ri kaxquin-kamamaʼ can ri jun rey rubiniʼan Saúl . Ri Saúl riʼ rucʼajol cʼa ri achi rubiniʼan Cis . Y ri Saúl jun ruxquin-rumam can ri Benjamín , ri rucʼajol ri Jacob .
56001010	Sin	Roma ye qʼuiy ri man nyetaken tüj tzij . Y chiquicojol rijeʼ yecʼo-vi ri nyebin que ncʼatzinej que nban ri circuncisión , ri jun retal ri nquibün ri israelitas pa ruchʼacʼul jun acʼual alaʼ o achi que ja richin ri tinamit ri Dios , que quiriʼ nban cheque richin nyecolotüj . Ja ri tzij quiriʼ , ri xa man jun cakalen . Y nyequichʼüc ri vinük .
44010012	Description	Y tok kajnük chic cʼa pe , ri Pedro xutzʼet cʼa que chupan yecʼo-pe ronojel quivüch chico . Yecʼo ri chico ri cajiʼ cakün , yecʼo ri chʼipaʼ ri nyebe chicaj y chʼaka chic quivüch chico . Y xajan que ri israelitas xtiquicʼux .
43017022	Grace	Yin xinyaʼ yan cʼa cheque ri ayoʼon-pe rat chuve yin . Rijeʼ cʼo chic cʼa quikʼij chukaʼ , cachiʼel ri abanun-pe chuve yin , richin quiriʼ xa jun ta cʼa nquibün , cachiʼel kabanun roj . Xa jun kabanun .
55001013	Faith	Y rat Timoteo , ninbij cʼa chave que cachiʼel ri utzilüj tak tijonic ri nuyoʼon chave , quiriʼ cʼa chukaʼ tayaʼ cheque ri chʼaka chic . Roma jun cʼa abanun riqʼuin ri Jesucristo , ayoʼon avánima riqʼuin , y ncajoʼon chukaʼ . Man cʼa tayaʼ can riʼ .
43002006	Description	Y chiriʼ yecʼo cʼa vakiʼ ( seis ) nimakʼ tak tanax , ye banun riqʼuin abüj . Ri israelitas jabel nyecucusaj tanax quiriʼ , roma chupan tanax quiriʼ nquiya-vi yaʼ ri ncʼatzin cheque richin nquichʼajchʼojrisaj-quiʼ , cachiʼel cʼa ri nchilabex cheque roma ri qui-ley ri xuyaʼ ri Dios richin ri Moisés . Y ri tanax riʼ , ochenta o cien litros yaʼ quipan .
46015034	Recommendation	Titzuptüj cʼa ivüch cachiʼel cʼuluman que nibün , y man chic quixmacun . Quiriʼ ninbij chive roma yecʼo hermanos chiʼicojol ri man qʼuiy tüj quetaman pariʼ ri Dios , y qʼuiy ri man ja tüj rubixic nquibün chin . Quixqʼuix cʼa baʼ romariʼ .
49004002	Recommendation	Tikachʼutinirsaj-kiʼ . Kojcuyun . Kojcochʼon . Tikajola-kiʼ chikachibil kiʼ . Y si ketzij nkujoʼon , nkucochʼon-vi cʼa .
65001023	Recommendation	Ncʼatzin cʼa que nyeʼicol ri vinük chuvüch ri kʼakʼ . Y chukaʼ ncʼatzin que rix nijoyovaj quivüch ri chʼaka chic . Pero chukaʼ ncʼatzin que tichajij-iviʼ rix , richin man nyixtzak ta . Itzel cʼa titzʼetaʼ ri quimac , cachiʼel nitzʼet jun tziük ri juis tzʼil .
45008028	Grace	Roj ri nkajoʼ ri Dios y xojoyox roma rijaʼ richin xojoc ralcʼual roma quiriʼ runucun-pe pa kaviʼ , ketaman cʼa que achique na chi pokonül nkacʼusaj , cʼo utz ri nucʼün-pe cheke .
45016019	Recommendation	Jacʼa rix , conojel quetaman chic que nitakej-vi rutzij ri Dios , y yin juis nquicot ri vánima romariʼ . Pero chukaʼ ninjoʼ que tivetamaj ncʼujeʼ inaʼoj chubanic ri utz y man chubanic tüj ri itzel .
58009004	Description	Y chupan ri rucaʼn parte cʼo jun altar ri richin nporox pon pariʼ , y ri rij kʼanapük . Cʼo cʼa chukaʼ ri cajón ri richin ri ru-trato ri Dios . Y ri rij ri cajón riʼ ruyon kʼanapük y quiriʼ chukaʼ ri rupan . Chupan cʼa ri cajón cʼo jun lük banun riqʼuin kʼanapük y chupan ri lük cʼo jubaʼ maná , ri vüy ri xka-pe chilaʼ chicaj . Chupan ri cajón cʼo chukaʼ ri ru-vara ri Aarón , ri xel ral . Y chukaʼ cʼo ri tzʼalün tak abüj ri tzʼiban-vi can ri trato ri xbün ri Dios quiqʼuin ri kaxquin-kamamaʼ can .
45003027	Faith	Roma cʼa riʼ man nkutiquer tüj nkabün nim kakün nixta nkabij que juis utz ri kacʼaslen . Roma man xojcolotüj tüj roma juis utz ta ri nkubanun , xa xojcolotüj roma ri xkatakej ri Jesús .
43014010	Faith	¿ Man nanimaj tüj cʼa rat que ri Nataʼ cʼo viqʼuin yin , y yin yincʼo riqʼuin rijaʼ ? Ri tzij cʼa ri xinkʼalajrisaj chivüch , riqʼuin cʼa ri Nataʼ petenük-vi , roma viqʼuin yin cʼo-vi . Ja rijaʼ ri nbanun ri samaj reʼ .
44016022	Violence	Y ye juis cʼa vinük ri xebecatüj-pe chiquij ri Pablo y ri Silas . Ri jueces chukaʼ , xequichʼanabaʼ ri Pablo y ri Silas , y jariʼ xquitük quichʼayic riqʼuin xicʼaʼy .
43013034	Recommendation	Xa tijoʼ cʼa iviʼ chiʼivüch . Yin nyixinjo-vi . Quiriʼ cʼa chukaʼ tibanaʼ rix . Tijoʼ cʼa iviʼ chiʼivüch . Jareʼ ri ninbij can chive vocomi , y jun cʼacʼaʼ mandamiento .
47005001	Grace	Kayoʼon-vi cʼa kánima que ri kachʼacul , ri racho ri kánima chuvüch ri ruchʼulef , stapeʼ ( aunque ) xa ncom , ri kánima nucʼul chic cʼa jun racho riqʼuin ri Dios . Y ri jay riʼ ja ri Dios ri banayun . Ri jay riʼ richin cʼa chi jumul y ja ri chilaʼ chicaj cʼo-vi .
43012044	Faith	Y ri Jesús riqʼuin cʼa ruchukʼaʼ xchʼo y xbij : Ri nutaken cʼa vichin yin , man xe tüj cʼa yin ri nquirutakej , xa nutakej cʼa ri Dios ri takayon-pe vichin .
44009013	Description	Tok xracʼaxaj quiriʼ ri Ananías , xbij : Ajaf , ye qʼuiy cʼa ri ye biyon chuve ri itzel rubanic ri jun achi riʼ , ri ye rubanalun cheque ri hermanos ri yecʼo pa tinamit Jerusalén .
55003002	Sin	Roma chupan ri tiempo riʼ ye qʼuiy cheque ri vinük ri nquijoyola-ka quivüch rijeʼ y man nyeka-pe tüj chiquicʼuʼx ri chʼaka chic . Nbe cánima chirij ri tumin . Juis nquinimirsaj-quiʼ . Nquiyaʼ quikʼij . Ye yokʼonelaʼ . Man nquitakej tüj quitzij ri quite-quitataʼ . Man nyematioxin tüj . Qʼuiy itzel ri ncʼujeʼ pa tak quicʼaslen .
45005009	Grace	Y quiriʼ xban kiqʼuin tok cʼa roj aj-maquiʼ , que ri Jesucristo xcom koma roj . Jacʼa vocomi kataken chic y man jun chic kamac nkʼalajin chuvüch ri Dios . Romariʼ kʼalüj vi que xojcolotüj chuvüch ri castigo nuyaʼ ri Dios . Y ja ri Cristo ri xbanun que man jun kamac nkʼalajin chuvüch ri Dios , roma xcom y xbiyin ruquiqʼuel koma roj .
45014014	Sin	Y roma yin jun nubanun riqʼuin ri Ajaf Jesús , romariʼ vetaman que man jun ri ncʼuxtüj que xajan ta chuvüch ri Dios . Pero si chuvüch jun hermano cʼo ri xajan ncʼuxtüj , chuvüch rijaʼ xajan vi .
54004006	Faith	Y rat Timoteo , si nyeʼatijoj ri hermanos riqʼuin ri xinbij yan ka chave chupan ri carta reʼ , rat jun utzilüj rusamajel ri Jesucristo . Y riqʼuin ri ayoʼon avánima riqʼuin ri Jesucristo y nabün ri nquibij ri utz tak tijonic , nacʼuaj jun cʼaslen más utz .
