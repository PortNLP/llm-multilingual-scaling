62003016	Faith	Cristuqui uc̈hum laycu ticzic̈ha . Nekztan jaknuz̈ munazizlaja , jalla nii uc̈humqui zizza . Uc̈humqui Yooz criichi jilanacz̈tan zuma munazizpanc̈ha , ticzcama .
43013001	Grace	Ima pascua pjijzta tjonan , Jesusaqui zizzic̈ha niiz̈ ticz ora wajitac̈ha , jalla nii . Niz̈aza zizzic̈ha , tii muntu eccu niiz̈ Ejpz̈quinz̈ okaquic̈ha , nii . Tii muntuquiz z̈ejlcan Jesusaqui niiz̈ pecta mazinaca walja k'aachichic̈ha , ultim werarapan . Ticzcama k'aachichic̈ha .
58003017	Sin	Nekztan Yoozqui pusi tunc wata ninacz̈tajapa z̈awjchic̈ha . Ninacaz̈ uj paatiquiztan z̈awjchic̈ha . Nekztan ninacaqui ch'ekti yokquin walja ticzic̈ha .
60001014	Recommendation	Anc̈hucc̈ha Yooz zuma cazñi maatinacaqui . Jaziqui zuma kamañchiz cjee . Ima Yooz maati cjican , tuquita ana wali paaz pecñi kuz jaru kamchinc̈hucc̈ha . Yooz kamaña ana pajchinc̈hucc̈ha .
45011032	Grace	Yoozqui tsjii pariju tjapa z̈oñinacz̈ ujnaca tjeezic̈ha , niiz̈quiz ana cazta , jalla nii . Jalla nuz̈ tjeezic̈ha tjapa z̈oñinacz̈quiz tsjii pariju niiz̈ okzñi kuz tjeezjapa .
66006006	Description	Nekztanaqui z̈ejtñinacz̈ taypiquiz tsjii jora nonzinc̈ha . Nii joraqui tuz̈ cjichic̈ha : — Pajk paaztan tsjii kilo trigo kjayasac̈ha . Niz̈aza pajk paaztan c̈hjep kilo siwatu kjayasac̈ha . Aceitimi vinumi tira z̈elaquic̈ha .
59004010	Recommendation	Yooz Jilirz̈ yujcquiziqui humilde kuzziz cjee . Nekztan Yoozqui anc̈hucaquiz honorchiz cjiskataquic̈ha .
44017031	Grace	Nekztanaqui Yoozqui tsjii tjuñi utchic̈ha , tjapa tii muntuquiz z̈ejlñi z̈oñinaca werara pjalzjapa . Tsjii Yooziz̈ illzta z̈oñiqui tjapa z̈oñinaca pjalaquic̈ha , Yooz Ejpz̈ cuntiquiztan . Yoozqui nii illzta z̈oñi ticziquiztan jacatatskatchic̈ha . Jalla niz̈tiquiztan Yoozqui kjanapacha tjeezic̈ha , nii z̈oñiqui illztatac̈ha pjalñijapa , jalla nii . Jaziqui niiz̈quin criya . — Nuz̈ paljaychic̈ha Pabluqui .
43019002	Description	Nekztan zultatunacaqui ch'apquiztan tsjii pilluz̈takaz paachic̈ha . Jalla nii paatiz̈tan Jesusiz̈ achquiz tewz̈inchic̈ha . Niz̈aza jilirz̈ murat zquiti tjutzic̈ha .
54005014	Recommendation	Jalla niz̈tiquiztan tur z̈ew maatakanacaqui zalz waquizic̈ha . Zalzcu , ocjalchiz cjesac̈ha . Niz̈aza kjuya luraña cwitiñi cjesac̈ha . Jalla niz̈ta zuma kamañ quintra z̈oñinacaqui icliz z̈oñinacz̈quiz anaz̈ iñarasac̈ha .
43014011	Faith	Wejrmi Yooz Ejpmi tsjii kuzzizza . Jalla nii criyaquic̈ha , jaziqui . Weriz̈ chiitiquiztan ana criyasaz̈ niiqui , weriz̈ paata obranaca cherz̈cu mekaz criyalla .
66020014	Violence	Ticzmi niz̈aza ticzi z̈oñinacz̈ yokami ana iya z̈elaquic̈ha . Asñi ujquin tjojttatac̈ha . Nii asñi uj kotquin sufrisqui segundo ticz cjic̈ha .
58009026	Description	Wilta wilta wilana cunta ticztasaz̈ niiqui , tii muntu kalltiquiztanpacha wilta wilta sufrican ticztasac̈ha . Tuquita timpu tucuzinta cjiscu tsjii wiltakaz Jesucristuqui parizquichic̈ha . Nekztan niiz̈ ljoc tjawkz̈cu ticzic̈ha , tjapa ujnacquiztan z̈oñinaca liwriizjapa .
44013018	Description	Pusi tunc watanaca ch'ekti yokaran ojklayan , Yoozqui ninacz̈ anawali kamzquiztan awantichic̈ha .
46011033	Recommendation	Wejt jilanaca , cullaquinaca , c̈hjeri lujlzjapami niz̈aza Santa Cena paazjapami ajcz̈cu , zapa mayni tjewz waquizic̈ha parti criichi z̈oñinacaz̈ zumpacha ajczquiscama .
66006012	Violence	Jalla nekztanaqui nii Uuzaz̈takazqui sexta estampilla wjajrzic̈ha . Jalla nuz̈ wjajrtan , wejrqui cherchinc̈ha , yoka ancha chekjinskatatc̈ha . Niz̈aza tjuñimi tsokchi cjissic̈ha , lut zquitiz̈takaz . Niz̈aza jiizmi ljok cjissic̈ha .
58011035	Violence	Yoozquin kuzziz cjen Yoozqui yekjap maatakanacz̈tajapa ticzinaca jacatatskatchic̈ha . Yoozquin kuzziz cjen yekjap z̈oñinacazti sufriskattac̈ha . Pero ninacaqui ana Jesucristo nicchic̈ha , sufrisquiztan liwriita cjisjapa . Antiz tirapan tjurt'ichic̈ha , ticz cjenami . Jalla nuz̈ ticzic̈ha , jacatatz̈cu juc'ant zuma kamañchiz cjisjapa .
44016037	Violence	Pabluzti nii zultat policianacz̈quiz paljaychic̈ha , tuz̈ cjican : — Wejrnacqui roman parti z̈oñinactc̈ha . Tjapa tii wajtquiz z̈ejlñinacz̈ yujcquiz wejrnaca wjajtchic̈ha , ana wejtnacaquiz zumpacha pewcz̈cu . Nekztanaqui inapacha wejrnac carsilquiz majcchic̈ha . ¿ Jaziqui anc̈hucqui wejrnaca chjojzaka cuts pecya ? ¡ Anaz̈ cjesac̈ha ! Antiz ninacaj persuna wejrnac tii carsilquiztan jwesi tjonla .
45013009	Recommendation	Yooz mantita ortinanacaqui tuz̈ cjic̈ha : “ Anac̈ha adulteriuquiz z̈ejlzqui . Anac̈ha z̈oñi conzqui . Anac̈ha tjañi zaazqui . Anac̈ha toscara chiizqui . Anac̈ha yekja z̈oñz̈ta cusasa zmazqui ” . Jalla nii mantita ortinanacami niz̈aza tjapa mantitanacami cumplitaz̈ cjequic̈ha , tuz̈ kamcan : “ Jaknuz̈ta am persun kuztan zuma munazic̈haja , jalla nuz̈ z̈oñinacz̈tan zuma munaziz waquizic̈ha ” .
62003003	Faith	Jakziltat Jesucristo tjewz̈aja , jalla niiqui c̈hjul uj paaznacami ecc̈ha , ana ujchiz cjisjapa ; Jesucristuqui ana ujchizza , jalla niz̈tapacha cjisjapa .
45007022	Faith	Wejt kuzquizpacha Yooz kuzcamapan paaz ancha pecuc̈ha .
50004004	Recommendation	Jesucristo Jiliriz̈ cjen cuntintupanz̈ cjee c̈hjulorami . Wilta cjiwc̈ha : cuntintuz̈ cjee .
66001012	Description	Jalla nekztanaqui wir kjutñi kjutzinc̈ha cherzjapa , jectpan niz̈ta paljayzqui , nuz̈ cjican . Jalla nuz̈ kjutz̈cu tsjii pakallawk kor cantilero cherzinc̈ha .
58003018	Sin	Niz̈aza Yoozqui tsjii juramentuz̈tan chiiz̈inchic̈ha , “ Anapan wejt famillquiz luzkatac̈ha anc̈hucqui wejttan chica jeejzjapa ” , cjican . Jalla ninacac̈ha Yooz taku ana cazñinacaqui .
43010008	Sin	Ima weriz̈ tjonan , z̈oñinacaqui tjonchic̈ha , “ Yoozquiztan tjonuc̈ha ” , cjicanaqui . Pero tjañicamac̈ha tjapa nii tjonchi z̈oñinacaqui . Uuza tjangzñinacac̈ha ninacaqui . Pero ninacz̈ wirquiziqui wejt uuzanacaqui ana apzic̈ha .
60002018	Recommendation	Piyunanaca , anc̈hucqui patrunanacz̈ mantuquiz cjee , ninacz̈quiz rispitcan . Zuma kuzziz , niz̈aza okzñi kuzziz patrunchizlaj niiqui , niiz̈ mantuquiz cjee . Niz̈aza ana zuma patrunchizlaj niiqui , niiz̈ mantuquiz zakaz cjee .
44006013	Description	Niz̈aza toscar tisticunaca apantiz̈quichic̈ha . Nii toscar tisticunacaqui tuz̈ cjichic̈ha : — Tii z̈oñiqui tirapan tii Yooz timplu quintra chiiñic̈ha , niz̈aza Yooz lii quintra chiiñic̈ha . Nuz̈upanz̈ parliñic̈ha .
47005018	Faith	Ew kuzmi niz̈aza ew kamañami Yooziz̈ tjaatapanc̈ha . Cristuz̈ cjen Yoozqui uc̈humnaca pertunchic̈ha , niiz̈tan uc̈humnacatan zuma cjisjapa . Niz̈aza Yoozqui wejrnaca utchic̈ha parti z̈oñinacz̈quiz Yooz pertunz puntu paljayajo , Cristuz̈ cjen z̈oñinacz̈tan Yooztan zuma cjesac̈ha , cjican .
59005010	Recommendation	Jilanaca , tuquita Yooztajapa chiiñi z̈oñinacaz̈ puntu cjuñzna . Kjaz̈ta sufriz cjenami , Yoozquin tjurt'ichic̈ha pasinziz kuztan . Niz̈tapacha cjee .
44002021	Faith	Nii timpuquiziqui jakziltat liwriita cjisjapa Yooz Jilirz̈quin mayizic̈haja , jalla niiqui liwriitaz̈ cjequic̈ha ” . Jalla nuz̈ cjijrchic̈ha Joelqui .
66007012	Faith	Nii anjilanacaqui Yooz rispitcan tuz̈ cjichic̈ha : “ Jalla nuz̈oj cjila . Uc̈hum Yooztajapa watay wata honora waytiz̈intaj cjila , niz̈aza wiñaya rispittaj cjila . Uc̈hum Yoozza zizñi zizñipanqui . Niiz̈quiz wiñaya gracias cjila . Niz̈aza niiz̈quiz honora waytiz̈intaj cjila . Uc̈hum Yoozqui wiñayjapa tjapa azziz cjila , nizaza poderchiz . Jalla nuz̈oj cjila . Amén ” .
60003003	Recommendation	Zawnctan zquiti ist'asnacquiz anac̈ha kuz tjaazqui . Persun c'achja chjijcz̈ta ach charquiz , niz̈aza zquiti ist'asnacquiz , niz̈aza ancha c'achja zquitinacquiz , jalla niz̈tanacquiz anac̈ha kuz tjaasqui .
55001008	Faith	Jaziqui amqui anapanim azaquic̈ha , uc̈hum Jesucristo Jilirz̈ favora paljaycan . Wejrqui Jesucristuz̈ cjen carsilquiz chawjctitc̈ha . Jalla nuz̈ cjenami amqui ana wejtquiztan azaquic̈ha . Amqui Yooz zuma liwriiñi taku paljayñiz̈ cjen zakam sufric̈ha . Nii sufrisquiztan ana jiwjatalla . Yoozqui amquiz azi tjaaz̈caquic̈ha tjurt'izjapa .
43017019	Description	Wejtquiz criichi z̈oñinacz̈tajapa ancha kuztanc̈ha wejrqui ticzjapa . Niz̈aza am werar tawk jaru kamtiquiztan tii z̈oñinaca t'akz̈inuc̈ha amta cjeyajo .
66003002	Recommendation	Anc̈hucqui ana zuma kamañanaca eca . Zuma kamañquiz tjurt'iñi kuzziz cjee . Tira anawali kamañchizlaj niiqui , castictaz̈ cjequic̈ha . Wejrqui anc̈huca paata obranaca yatisinzinc̈ha , Yooz yujcquiz anawalic̈ha , nii .
66016004	Description	Jalla nekztanaqui tercer anjilaqui niiz̈quiz intirjita anawalinaca cutzic̈ha pujunacquizimi jalzurinacquizimi . Tjapa kjazqui ljoc tucchic̈ha .
45005002	Faith	Jesucristuz̈quin kuzziz cjen uc̈humqui Yooz partiquiz luzzinc̈humc̈ha . Jalla nii partiquiz uc̈humnacaqui panz̈ z̈ejlc̈ha . Jalla nuz̈ z̈ejlcan cuntintuz̈ tjewz̈a , Yooziz̈ tjaata honora tanz ora , Yooztan honorchiz cjisjapa .
49005005	Sin	Anc̈hucqui tuz̈ zizza . Jakziltat adulteriuquiz ojklayñi cjec̈haja , jalla niiqui anaz̈ arajpach wajtquin luzasac̈ha , Cristuz̈tanami Yooz Ejpz̈tanami chica kamzjapa . Niz̈aza ana zuma kamñinacami , niz̈aza zmazñinacami , jalla ninaca zakaz ana arajpach wajtquin luzasac̈ha . Ninacaqui Cristuz̈ partiquizimi Yooz partiquizimi anapanz̈ cjesac̈ha . Tsjii zmazñi z̈oñiqui , tsjii z̈oñiz̈ paata yooz rispitñi z̈oñi iratac̈ha .
58011008	Faith	Niz̈aza Abrahamqui Yoozquin kuzziz cjen , Yooz mantita ana jayrazcu cazzic̈ha . Yoozqui Abrahamz̈quiz cuchanzjapa kjawzic̈ha , yekja yokquin okajo . Niz̈aza Yoozqui Abrahamz̈quiz tuz̈ cjichic̈ha : “ Wiruñ wejrqui amquiz nii yoka tjaac̈ha , irinsa cunta ” . Yooz mantita jaru ojkchic̈ha . Jakziquin ojktc̈haja , jalla nii ana zizatc̈ha . Jalla nuz̈ cjenami Abrahamqui Yooz tawk jaru ana jayrazcu ojkñi z̈elatc̈ha .
49005018	Recommendation	Niz̈aza anac̈ha vinz̈tan licchi cjisqui . Jalla nuz̈ licasaz̈ niiqui , zuma kamañquiztan tsjii kjutñi chjichta cjesac̈ha . Antiz anc̈huca kuztan Espíritu Santuz̈tan tsjii kuzziz cjee .
61002002	Sin	Niz̈ta anawali tjaajintiquiz walja criichi z̈oñinacaqui kuz tjaaquic̈ha . Nekztan anazuma kamaquic̈ha . Jalla ninacaz̈ anazuma kamtiquiztan z̈oñinacaqui werar Yooz kamañ quintra iñaraquic̈ha .
49002018	Faith	Jesucristuz̈ cjen niz̈aza Yooz Espíritu Santuz̈ cjen judío z̈oñinacami ana judío z̈oñinacami , tjapa z̈oñinacaqui Yooz Ejpz̈quin macjatz atc̈ha .
44021025	Recommendation	Niz̈aza wejrnacqui nacjuñta wajtchiz ana judío criichinacz̈quiz cjijrchinc̈ha , tuz̈ cjican : “ Z̈oñiz̈ paata yoozquiz wilana jawkta chjizwi anac̈ha lujlsqui . Niz̈aza jora zkenzcu conta animal chjizwimi anac̈ha lujlsqui . Niz̈aza luctakz̈tanami maatakz̈tanami anac̈ha adulteriuquiz ojklayzqui ” . — Jalla nuz̈ Pabluz̈quiz chiichic̈ha nii icliz jilirinacaqui .
44005003	Sin	Jalla nekztanaqui Pedruqui cjichic̈ha : — Ananías , ¿ kjaz̈tiquiztan am kuzquiz Satanás luzzita ? ¿ Espíritu Santuz̈quiz tiz̈ta k'otsjapaqui ? Nii yok tuyta paazqui t'ecsamc̈ha .
49004014	Recommendation	Jalla niz̈ta zuma kamñi intintazñi cjican , uc̈humqui anaz̈ tsjii ocjalaz̈takaz cjequic̈ha , c̈hjul ew tjaajintiquizimi criizjapaqui . Niz̈aza uc̈humqui anaz̈ tsjii kjutñi chjichta cjesac̈ha . Niz̈aza uc̈humqui nii ana wal mañuz z̈oñinacz̈quiz ana incallskataquic̈ha . Nii ana wal z̈oñinacaqui c̈hjulumi paac̈ha , niz̈aza chiic̈ha , parti z̈oñinaca incallzjapa , niz̈aza tsjii kjutñi chjichjapaqui .
46006009	Sin	Ana wali kamañchiz z̈oñinacaqui anaz̈ arajpach wajtquin Yooztan chica kamasac̈ha . ¿ Jalla nii ana ziz anc̈hucjo ? Jaziqui anc̈hucqui anac̈ha incallta cjisqui . Arajpachquin anaz̈ okaquic̈ha tii z̈oñinacaqui : adulteriuquiz ojklayñinaca , niz̈aza z̈oñiz̈ paata yooz sirwiñinaca , niz̈aza pampa cjicjiñi zultirunaca , niz̈aza luctakpora tsjii luctakz̈tan tsjii maatakz̈tantakaz cjeyasñinaca .
58010025	Recommendation	Niz̈aza yekjap criichi z̈oñinacaqui zapa domingo ana ajcajczñic̈ha . Ana niz̈ta irata kama . Antiz uc̈humqui porapat zumpacha p'ekinchayasa , zuma kamzjapa . Jesucristuz̈ tjonz tjuñi z̈catz̈inz̈quic̈ha . Jalla niz̈tiquiztan juc'anti uc̈humqui porapat p'ekinchayastanc̈ha .
51003005	Sin	Jalla niz̈tiquiztan anc̈huca tuquita ana wal kamaña liwj jayta . Anaz̈ adulteriuquiz ojklayzqui . Anac̈ha luctak z̈oñiqui yekja maatak z̈onatan ojklayzqui . Anac̈ha anc̈huca ana wal paaz pecñi kuz jaru ojklayzqui . Anac̈ha c̈hjul ana walimi peczqui . Anac̈ha yekja z̈oñz̈ c̈hjultakimi zmazqui . Jalla nuz̈ zmaznaquiz̈ niiqui , z̈oñiz̈ paata yoozquiz rispitaz̈okazza . Jalla nii anawali paaznacquiztan liwj jayta .
52005008	Faith	Anc̈hucqui ana niz̈ta cjee . Uc̈humnacaqui Yooz kjan jiczquiz kamiñc̈humc̈ha . Jalla niz̈tiquiztan persun kuz zuma Yooz jiczquiz kamzjapa , cwitasa . Yoozquin tjapa kuztan cjee , Yooz anc̈huc Satanasquiztan tsijtsinajo . Niz̈aza criichi z̈oñinacz̈tan zuma munaziza . Niz̈aza anc̈hucqui liwriiz tjuñi zuma listuz̈ tjewz̈naquic̈ha . Jalla nuz̈ kaman armichiztakaz cjequic̈ha . Jalla niz̈tiquiztan Satanasaqui anc̈huc ana atipasac̈ha .
55001007	Grace	Yoozqui uc̈humquiz eksñi kuzziz ana cjiskatchic̈ha . Antiz tjup kuzziz cjiskatchic̈ha , niz̈aza zuma munaziñi kuzziz cjiskatc̈hic̈ha , niz̈aza zuma pinsiñi kuzziz cjiskatchic̈ha .
62002004	Sin	Jakzilta z̈oñit ana Yooz mantita jaru kamc̈haj niiqui , anaz̈ chii atasac̈ha “ Yooz pajuc̈ha ” , cjicanaqui . “ Yooz pajuc̈ha ” , cjesaz̈ niiqui , toscaraz̈ chiic̈ha . Anazum kuzzizza nii z̈oñiqui .
50002002	Faith	Jalla niz̈tiquiztan anc̈hucqui tsjii kuzziz cjee , porapat zuma munazican , niz̈aza zuma kamcan . Jalla nuz̈ anc̈hucqui kamaquiz̈ niiqui , nekztan wejrqui juc'ant cuntintul cjeec̈ha .
43007030	Description	Jalla niz̈ta chiitiquiztan ninacaqui preso tanz pecatc̈ha . Jesusiz̈ preso tanta cjis oraqui imazitac̈ha . Jalla niz̈tiquiztan ana jakziltami tanzñi atchic̈ha .
54006018	Recommendation	Niz̈aza nii wali jiru kamñi z̈oñinacz̈quiz mantaquic̈ha tuz̈ kamajo . Ninacaqui zuma obranaca paaz waquizic̈ha . Nekztan zuma obranacaz̈ paachiz̈ cjen ultim werar wali jiruz̈ cjequic̈ha Yooz yujcquinaqui . Niz̈aza ninacaqui zuma kuztan ninacz̈ cusasanacz̈tan z̈oñinacz̈quiz yanapz waquizic̈ha . Ana zkutu kuzziz cjis waquizic̈ha .
43018030	Description	Z̈oñinacaqui tuz̈ kjaazic̈ha : — Tii z̈oñiqui ana c̈hjul pajk ujnacami paatasaz̈ niiqui , anal wejrnacqui tii intirjitasac̈ha .
45014006	Faith	Tsjii criichi z̈oñiqui tsjii chawc tjuñi wartaquiz̈ niiqui , Yooz honora waytita cjisjapa wartiyaquic̈ha . Tsjii criichi z̈oñizti nii tjuñi ana wartc̈haja , jalla niiqui Yooz honora waytita cjisjapa niz̈ta ana wartc̈ha . Niz̈aza tsjii c̈hjulumi lujlñi z̈oñiqui Yoozquin gracias cjiz̈cu jalla nuz̈ lulaquiz̈ niiqui , Yooz honora waytita cjisjapa lulaquic̈ha . Niz̈aza yekja criichi z̈oñiqui ana chjizwi lulaquiz̈ niiqui , Yooz honora waytita cjisjapa ana lujlc̈ha . Niz̈aza ana lujlchiz̈ cjen niiqui Yoozquin gracias cjican chiiz waquizic̈ha .
45012012	Recommendation	Arajpach zumanaca tjewz̈can , cuntintuz̈ kama . Llaquinacaz̈ tjonanami pasinziz kuzziz kama . Yoozquin parlicanpan z̈ela .
44024023	Description	Nekztanaqui Félix chawc jiliriqui teniente capitanz̈quin mantichic̈ha Pablo tira kjuyquiz chawjcta cwitajo . Pero Pabluz̈ amigonacz̈quiz permiso tjaachic̈ha , Pablo atintizjapa .
46013007	Description	C̈hjul pruebanaca tjonanami zuma munaziñi kuzziz z̈oñiqui awantic̈ha . Niz̈aza zuma munaziñi kuzziz z̈oñiqui parti criichinacz̈ puntuquiztan persun kuzquiz cjic̈ha ; “ Zuma kuzzizlan ” , cjican . Niz̈aza zuma munaziñi kuzziz z̈oñiqui parti criichinacz̈ puntuquiztan persun kuzquiz : “ Zuma kamac̈han ” , cjic̈ha . Niz̈aza c̈hjul pruebanacaz̈ tjonanami Yoozquin tjurt'iñi kuzziz cjequic̈ha zuma munaziñi kuzziz z̈oñiqui .
47004013	Faith	Yooz takuqui tuz̈ cjic̈ha : “ Yoozquin kuzziz cjen , wejrqui chiyuc̈ha ” . Jalla niz̈ta irata wejrqui Yoozquin kuzzizza , sufrita kamcanami . Jalla niz̈ta kuzziz cjen , chiichiyuc̈ha , Cristuz̈ puntu paljaycan .
52005014	Recommendation	Jilanaca , cullaquinaca , anc̈hucaquiz chiiz̈inz̈cuc̈ha , jayrazñi criichinacz̈quiz zumpacha trabajzjapa chiiz̈inajo , niz̈aza ururñi kuzziz criichinaca tjup kuzziz cjeyajo , niz̈aza llajllasñi kuzziz criichinaca tjurt'iñi kuzziz cjiskatajo . Niz̈aza tjapa criichinacz̈tanami pasinziz kuzziz cjee .
66016010	Description	Jalla nekztanaqui quinto anjilaqui niiz̈quiz intirjita anawali cutzic̈ha , jakziquin nii anawal animalaqui mantiñi julzic̈haja , jalla nicju . Jalla nekztanaqui nii mantita yokaqui ancha zumchi cjissic̈ha . Jalla nuz̈ cjen z̈oñinacaqui persun las ch'atsic̈ha ; ancha t'akjizichic̈ha .
48006016	Grace	Jakziltat ew lii kamañ jaru kamc̈haja , jalla ninacaqui ultim werar Yooz partir z̈oñinacac̈ha . Jalla ninacz̈tan Yooztan zumaj cjila , niz̈aza Yoozqui ninacz̈quiz okz̈la .
44018025	Faith	Nii Apoloz̈quiz Yooz kamañ puntu walja tjaajintatac̈ha . Jaziqui walja tjapa kuztan Yooz taku parliñitac̈ha . Juanz̈ bautistakaz cjenami Jesucristuz̈ puntuquiztan walja kjana tjaajinchic̈ha .
46010031	Recommendation	Anc̈hucaquiz tuz̈ kjaaznuc̈ha . C̈hjeri lujlzmi , c̈hjulumi paazmi Yooztajapa honora waytiz waquizic̈ha .
62002027	Recommendation	Jesucristuqui Yooz Espíritu Santo anc̈huca kuzquiz cuchanz̈quichic̈ha . Jalla niz̈tiquiztan nii Espíritu Santuqui anc̈hucaquiz tjaajinc̈ha . Jaziqui yekja tjaajiñi espíritu anaz̈ pecsa anc̈hucqui . Yooz Espíritu Santuz̈ chekan weraraqui tjaajinc̈ha . Anaz̈ toscaranaca tjaajnasac̈ha . Cristuz̈tan tsjii kuzziz kama ; jalla nuz̈ tjaajinc̈ha Espíritu Santuqui . Niz̈taqui niiz̈ tjaajintacama kama .
59002026	Faith	Tsjiillazakaz cjiwc̈ha . Tsjii z̈oñiqui ticz̈cu , animu ojkc̈ha , janchi inakazza . Niz̈tapachaz̈ tsjii ana zuma kamñi z̈oñiqui ticziz̈takaz z̈ejlc̈ha . Ana z̈ejtz wirchizza . Inakaz chiic̈ha , “ Yoozquin kuzziztc̈ha ” cjicanaqui .
44027035	Description	Jalla nuz̈ chiiz̈cu Pabluqui tsjii t'anta tanzic̈ha . Niz̈aza Yooz Ejpz̈quin sparaquiz̈ cjichic̈ha tjapa nii z̈ejlñi z̈oñinacz̈ yujcquiz . Jalla nekztanaqui nii t'anta kjolz̈cu lujlchic̈ha .
44015020	Sin	Tiikaz uc̈humqui ninacz̈quin cjijrasac̈ha , tuz̈ cjican : “ Z̈oñiz̈ paata yoozquin wilana jawkta chjizwi anac̈ha lujlsqui . Niz̈aza anac̈ha adulteriuquiz ojklayzqui . Niz̈aza jora zkenzcu conta animal chjizwimi anac̈ha lujlsqui . Niz̈aza c̈hjul animal ljocmi anac̈ha lujlsqui ” . Jalla niikaz cumplistanc̈ha nii yekja wajtchiz criichinacaqui .
44023003	Sin	Pabluzti kjaazic̈ha , tuz̈ cjican : — Pizc kuzziz z̈oñi , Yoozqui am casticaquic̈ha . Amqui tekz julzamc̈ha , uc̈hum lii jaru wejr jusjizjapa . Jaziqui , ¿ kjaz̈tiquiztan amqui uc̈hum lii quintra wejr kijchnajo mantichamtajo ?
45008001	Description	Jesucristuz̈ partiquiz z̈ejlñi z̈oñinacaqui ana Yooziz̈ casticta cjequic̈ha . Ninacaqui Yooz Espíritu Santuz̈ kuzcama kamc̈ha ; uj paaz pecñi kuzcama ana kamc̈ha .
52005009	Grace	Yoozqui uc̈humnaca ana utchic̈ha casticta cjisjapa . Pero Yoozqui uc̈humnaca utchic̈ha , zuma liwriita wira tanzjapa Jesucristo Jilirz̈ cjenaqui .
66020008	Violence	Jalla nuz̈ cutztiquiztan Satanás diabluqui ulnaquic̈ha tjapa tii yokquiz z̈ejlñi nacionanaca incallzjapa . Gog cjita naciona , niz̈aza Magog cjita naciona niz̈aza tjapa nacionanacz̈quiz incallz̈cu , quira zalzjapa ajcskataquic̈ha . Jalla nii nacionanacchiz zultatunacaqui walja tamac̈ha , kot at pjilaz̈takaz . Nuz̈ cherchinc̈ha .
46006011	Grace	Ima Yoozquin criicanaqui yekjap anc̈hucqui niz̈tatac̈ha . Anziqui Jesucristo Jiliriz̈ cjen , niz̈aza Yooz Espíritu Santuz̈ cjen anc̈huca ujnacaqui pertuntac̈ha . Jalla niz̈tiquiztan anc̈hucqui Yooz partiquiz cjissic̈ha , niz̈aza Yooz yujcquiziqui walikaz ana ujchiz cjissic̈ha anc̈huca ujquiztan liwriita .
55001012	Faith	Jalla niz̈tiquiztanpacha wejrqui ancha sufruc̈ha tii carsilquiz chawjckatzcama . Jalla nuz̈ cjenami wejrqui anapan azuc̈ha , werar Yooztan tsjii kuzziz cjen . Werar arajpach Yoozquinpanz̈ kuz tjaachinc̈ha . Niz̈aza tuz̈ cjiwc̈ha , wejt Yoozqui walja azzizza . Jaziqui niiqui weriz̈ cumpjiita wira cuitaquic̈ha Jesucristo tjonz tjuñicama . Jalla niic̈ha zuma werar razunaqui .
49006018	Faith	Espíritu Santuz̈ anc̈huca kuzquiz z̈elan , anc̈hucqui Yoozquin tirapan mayiza , niiz̈quin tjurt'ichi cjisjapa . Jalla nuz̈ tjurt'ichi cjisjapaqui , naynay z̈ela , ana llajlli kuzziz cjee . Niz̈aza tjapa Yooz partiquiz z̈ejlñi z̈oñinacz̈tajapa mayizina .
52001001	Grace	Wejr Pabluqui , Silvanuz̈tan , Timoteoz̈tan , tii cartal cjijrz̈cuc̈ha anc̈huc Tesalónica wajtchiz z̈oñinacz̈quin . Nii wajtquiz icliz z̈oñinacc̈hucc̈ha anc̈hucqui . Niz̈aza Yooz Ejpz̈tan Yooz Majchtan tsjii kuzzizc̈hucc̈ha . Jalla niz̈tiquiztan uc̈hum Yooz Ejpz̈tan , niz̈aza uc̈hum Jesucristo Jiliriz̈tan anc̈hucaquiz yanapt'ila . Niz̈aza zuma cuntintu kuzziz walikaj kamkatla .
50004005	Faith	Tjapa z̈oñinacaqui anc̈huc zuma kuzziz pajla . Jesucristo Jiliriqui wajillaz̈ tjonaquic̈ha .
46011026	Faith	C̈hjulorat tii Santa Cena cuzturumpi paachaj niiqui , anc̈hucqui tjeez̈a Jesucristo ticzic̈ha anc̈huca laycu , jalla nii . Jalla nii cuzturumpi paaz waquizic̈ha , Jesucristo Jiliriz̈ tjonzcama .
59005015	Faith	Yoozquin tjapa kuztan mayizaquiz̈ niiqui , nii laa z̈oñi c̈hjetnaquic̈ha . Jesucristo Jiliriqui nii laa z̈oñi z̈aazkataquic̈ha . Niz̈aza nii laa z̈oñiqui ujchiz z̈elaquiz̈ niiqui , pertuntaz̈ cjequic̈ha .
55001003	Faith	Wejrqui majiñami weenami Yoozquin mayizican , am cjuñuc̈ha . Am cjuñz̈cu , wejrqui amiz̈ cjen tirapan Yoozquin sparaquiz̈ cjiwc̈ha . Yoozquin tjapa kuztan lijituma sirwuc̈ha . Jaknuz̈t wejt tuquita atchi ejpnaca Yoozquin zuma sirwitc̈haja , jalla nuz̈ Yoozquin sirwuc̈ha .
66006016	Description	Jalla ninacaqui kjawchic̈ha , tuz̈ cjican : — Curunaca , maznaca , wejtnaca juntuñ tjojtz̈ca . Wejrnac chjojzna , julzi mantiñiz̈ yujcquiztan . Niz̈aza wejrnac chjojzna nii z̈awjchi Uuzaz̈takazquiztan , ana casticta cjisjapa .
66002017	Description	Jakziltat nonzñi cjuñchiz cjec̈haja , nonz̈la , Espíritu Santuz̈ icliz z̈oñinacz̈quiz chiitaqui . Jakziltat anawalinacquiztan atipac̈haja , jalla niiz̈quin ana pajta maná tjaa-ac̈ha , lujlzjapa . Niz̈aza niiz̈quin tsjii chiw maz tjaa-ac̈ha . Niz̈aza chiw mazquiz niiz̈ ew tjuu cjijrtaz̈ cjequic̈ha . Nii ew tjuuqui ana jakziltami zizza , nii tanzñi z̈oñikaz zizaquic̈ha ” .
61002003	Sin	Ancha paaz paca peccu , nii anawali tjaajiñi z̈oñinacaqui toscar tawkz̈tan anc̈hucaquiz incallaquic̈ha . Nekztan anc̈huca paaz tanznaquic̈ha . Jalla nuz̈ cjen ninacaqui ultimupan tantaz̈ cjequic̈ha . Tuquitanpacha Yoozqui ninaca utchic̈ha casticta cjisjapa .
53002011	Sin	Jalla niz̈tiquiztan Yoozqui ninaca jakjurpaychic̈ha , incallta cjeyajo werar Yooz taku ana criiñiz̈ cjen . Niz̈aza nii ana liwriita z̈oñinacaqui toscar takupan criyaquic̈ha .
45002024	Sin	Cjijrta Yooz takuqui razunapanz̈ chiic̈ha . Yooz takuqui tuz̈ cjic̈ha : “ Anc̈hucaz̈ uj paachiz̈ cjen yekja wajtchiz z̈oñinacaqui ultim werar Yooz quintraz̈ chiic̈ha ” .
55003008	Sin	Jalla niz̈takaztac̈ha pucultan yatirinacaqui , Janes cjita z̈oñz̈tan niz̈aza Jambres cjita z̈oñz̈tan . Jalla ninacaqui Moisés quintra paachic̈ha . Jalla niz̈ta irata nii ana wal kamñinacaqui werar Yooz tawk quintra paac̈ha . Niz̈aza nii ana wal kamñi z̈oñinacaqui ana zum pinsamintuchiz tsjii kjutñipan chiiñic̈ha “ Yoozquin kuzziztc̈ha ” cjicanaqui . Pero zumpacha tantiita cjequic̈ha . Nekztan ninacz̈ ana zuma kuz kjanapacha tjeez̈ta cjequic̈ha , tjapa z̈oñinacaz̈ ninacz̈ puntuquiztan werara zizajo .
66003019	Recommendation	Jakziltiz̈tan wejrqui zuma munazic̈haja , jalla niiz̈quiz chiiz̈inac̈ha . Niz̈aza zuma ewjt'uc̈ha , niiz̈ kamaña azquichta cjeyajo . Jalla niz̈tiquiztan weriz̈ chiiz̈intiquiztan , anc̈hucqui ‘ ujchizpantc̈ha ’ cjis waquizic̈ha . Niz̈aza wejtquiz tjapa kuztan cjis waquizic̈ha .
45005001	Faith	Jalla niz̈tiquiztan Yooz yujcquiz ana ujchiz , niz̈aza zuma kuzziz cjen , Yoozqui anac̈ha uc̈hum quintra . Jesucristo Jiliriz̈ cjen , niz̈aza niiz̈quiz kuzziz cjen uc̈humtan Yooztan walikazza .
54004016	Recommendation	Jaziqui am persun kuzquizimi niz̈aza amiz̈ tjaajintanacquizimi cuitaza , zumapan cjisjapa . Weriz̈ chiiz̈intanaca tirapan cjuñzna . Jalla nuz̈ zuma cjuñznaquiz̈ niiqui , ultimquiziqui liwriitam cjequic̈ha . Niz̈aza amiz̈ tjaajinta catokchi z̈oñinacaqui liwriitaz̈ zakaz cjequic̈ha .
44026011	Violence	Niz̈aza kjaz̈ wilta criichi z̈oñinaca sufriskatchinc̈ha , Jesucristuz̈ quintra chiikatzjapa , niz̈aza Jesucristuz̈quiztan quejpskatzjapa . Wejrqui niz̈tapacha paachinc̈ha judionacz̈ ajcz kjuyquizimi . Niz̈aza walja z̈awjwiñtac̈ha nii criichinacz̈ kjutñi . Jalla nuz̈ z̈awjz̈cu wejrqui criichinaca tani ojklayiñtac̈ha yekja watjaranami .
48005019	Sin	Nii ana zuma kamaña pecñi kuzqui jalla tiz̈ta paaz pecc̈ha : adulterio paaz , yekja maatakz̈tan yekja luctakz̈tan ana wali paaz , azzucanaca paaz ,
46003007	Grace	Jalla niz̈tiquiztan nii c̈hjacñimi nii jawiiñimi anaz̈ c̈hjulumi . Yoozpanc̈ha chekanaqui . Yoozqui z̈oñinacz̈ kuzquiz langz̈a , tsjii c̈hjacta z̈kalaz̈takaz zuma pakzjapa .
46001007	Faith	Jalla niz̈tiquiztan anc̈hucqui tjapaman Yooziz̈ tjaata kamañchizza . Jalla nuz̈ kamcan , Jesucristo Jiliriz̈ tjonz tjuñi tjewz̈a anc̈hucqui .
66014002	Description	Jalla nekztanaqui arajpachquiztan tsjii jora nonzinc̈ha , wacchi pujunacz̈ kjaz joraz̈takaz , niz̈aza pjursanti jorjorñiz̈ joraz̈takaz . Niz̈aza nii weriz̈ nonz̈ta joraqui suyniñitac̈ha , jaknuz̈t wacchi arpa quitaranaca suynic̈haja , jalla niz̈ta .
44010043	Faith	Niz̈aza tuquitanpacha Yooz taku parliñinacaqui Jesusiz̈ puntuquiztan parlichipanc̈ha , tuz̈ cjican : “ Jakziltat nii Jesusiz̈quiz tjapa kuztan criyac̈haj niiqui ujnacquiztan pertuntaz̈ cjequic̈ha ” .
45002007	Faith	Jequit pasinsis kuzziz zuma kamañchiz kamc̈haja , jalla ninacaqui Yooztan wiñaya kamaquic̈ha . Jalla nii zuma kamñinacaqui Yooziz̈ tjaata honorchiz cjis pecc̈ha , niz̈aza Yooziz̈ rispitta cjis pecc̈ha , niz̈aza Yooztan wiñaya kamz pecc̈ha .
66001004	Grace	Wejr Juanqui pakallawk Asia yokquin z̈ejlñi iclizanacquin cjijruc̈ha . Yoozqui anc̈hucaquiz zumpachaj yanapt'ila , niz̈aza Yoozqui anc̈hucaquiz walikaj kamkatla . Yoozqui tuquitanpachami anzimi jaztanami wiñayjapa tirapan z̈ejlc̈ha . Yooz mantiz julz yujcquiz pakallawk zuma ispiritunaca z̈ejlc̈ha . Ninacaqui anc̈huc walikaj kamkatla .
44019004	Faith	Nekztanaqui Pabluqui cjichic̈ha : — Walikazza . Juanqui kuz campiiñi z̈oñinacz̈quiz bautisñitac̈ha . Pero nii Juanz̈ wirquin tsjiiqui tjonchic̈ha . Jalla niic̈ha Jesusaqui . Niiqui Yooz Ejpz̈quiztan cuchanz̈quita Cristuc̈ha . Jalla niiz̈quin criiz waquizic̈ha . Jalla niz̈tazakaz Juanqui z̈oñinacz̈quiz chiiz̈iñitac̈ha .
61002009	Violence	Ultimquiziqui Yoozqui Lot jwessic̈ha nii wajtquiztan . Yooz Jiliriqui pruebanacz̈quiztan zuma kamañchiz z̈oñinaca liwriiñic̈ha . Niz̈aza Yoozza anazuma kamñinaca pjalzñiqui , niz̈aza chjojñiqui casticz tjuñicama .
58011016	Grace	Ninacazti tsjan cusa yokaz̈ pecatc̈ha , arajpach yokquin irantiz pecatc̈ha . Jalla niz̈tiquiztan Yoozqui anaz̈ azkatc̈ha , ninacaz̈ “ Wejt Yoozza ” , cjican cjenaqui . Yoozqui ninacz̈tajapa tsjii zuma watja tjacz̈inchic̈ha .
54004007	Recommendation	Ana wal quintumi niz̈aza zumzu z̈oñinacz̈ quintumi anapan nonznaquic̈ha . Antiz Yooz kuzcamapankaz kamzquinc̈ha kuz tjaazqui .
66020009	Violence	Nii zultatunacaqui walja campuquin ojkchic̈ha , Yooz parti z̈oñinaca muyuntizjapa , niz̈aza Yooziz̈ pecta watja muyuntizjapa . Jalla nuz̈ muyuntan , Yoozqui arajpachquiztan uj cutzinz̈quichic̈ha , ninaca k'ala ujzjapa .
44010048	Description	Jalla nekztanaqui Pedruqui mantichic̈ha , Jesucristuz̈ tjuuquiz tinaca bautista cjeyajo . Nekztanaqui nii z̈oñinacaqui Pedruz̈quiz rocchic̈ha tsjii kjaz̈ maj ninacz̈quiz kamt'ajo .
45002019	Grace	Yooz puntu ana zizñi z̈oñinaca z̈elan , anc̈hucqui cjic̈ha , “ Nii zuraz̈takaz z̈oñinacz̈quiz tjaajznasak ” cjican . Niz̈aza ana wal zumchiquiztakaz kamñi z̈oñinaca z̈elan , anc̈hucqui cjic̈ha , “ Nii ana wal kamñi z̈oñinacz̈quiz Yooz zuma kamaña tjaajznasak ” kaz̈ cjic̈ha ; “ Werjtc̈ha ninacz̈taqui kjanaz̈takaz ” cjican .
62002025	Grace	Yooz Majchqui chiichic̈ha , tuz̈ cjican : — Wiñaya Yooztan kamaquic̈ha anc̈hucqui .
59003017	Description	Niz̈aza niiqui pasinziz kuzziz cjen , z̈oñinacz̈tan zuma kamc̈ha . Niz̈aza parti z̈oñz̈ razunanaca nonz̈a . Niz̈aza nii zuma kamañchiz z̈oñic̈ha okzñi kuzzizqui . Jalla nii z̈oñiqui zuma kamañanac jarupanz̈ kamc̈ha . Nii z̈oñiqui ana pjali cjiicjiiñi kuzzizza . Antiz zuma kuzzizza .
43003035	Faith	Yooz Ejpqui niiz̈ Majch k'aachic̈ha . Jalla niz̈tiquiztan tjappacha tjaachic̈ha niiz̈ Majch kjarquiz .
61003009	Grace	Yekjap z̈oñinacaqui tuz̈ cjic̈ha , Yooz Jiliriqui niiz̈ tjaata taku ana uri cumplic̈ha . Jilanaca , jalla nii chiitaqui anazuma razunac̈ha . Antiz Yoozqui anc̈hucaltajapa pasinziz kuzziz z̈ejlc̈ha . Yoozqui anaz̈ jakziltami casticz pecc̈ha . Antiz tjapa z̈oñinaca “ ujchizpantc̈ha ” cjican chiikatz pecc̈ha , ninaca liwriita cjisjapa . Jalla niz̈tiquiztan ana uri tjonc̈ha .
46007007	Grace	Wejrqui ana zalzniñc̈ha . Jalla niz̈ta kamñiz̈ cjic̈haj tjapa anc̈hucqui , jalla niz̈tal pecuc̈ha wejrqui . Pero Yoozqui zalz kamaña , niz̈aza ana zalz kamaña tjaac̈ha . Jalla niz̈tiquiztan zapa mayni niiz̈ persun Yooziz̈ tjaata kamañ jaru kamstanc̈ha . Jalla niiqui walikazza .
46014001	Recommendation	Jalla niz̈tiquiztan zuma munaziz kamañquiz kuz tjaa . Jalla nii kamañac̈ha juc'ant chekanaqui . Niz̈aza Yooz Espíritu Santuz̈ tjaata kamañanacquiz kuz tjaa . Yooz taku paljayz kamañquiz juc'anti kuz tjaa .
47004006	Grace	Tuquitanpacha Yoozqui mantichic̈ha ween zumchiquiz kjana cjeyajo . Nii Yoozpachac̈ha wejt kuzquiz kjanchiqui , liwriini Yooz taku zumpacha intintizjapa , ancha zuma Yoozpan pajzjapa . Jesucristuqui niiz̈ ancha zuma kamañchiz cjen Yooz kuzmi niz̈aza Yooz honora tjeezic̈ha , uc̈hum nii zuma intintajo .
44018024	Description	Jalla nii timpuqui tsjii judío z̈oñiqui Efeso cjita watja irantichic̈ha . Apolos cjita tjuuchiztac̈ha . Niiqui Alejandría pajk wajtchiz z̈oñitac̈ha . Niz̈aza niiqui Yooz taku walja zuma paljayñitac̈ha . Niz̈aza cjijrta Yooz taku zumaz̈ zizatc̈ha .
58013012	Grace	Jalla niz̈ta irata Jesusaqui wajt tjiiquin ticzic̈ha , niiz̈ persun ljoc cjen z̈oñinacz̈quiz Yooz ancha zuma kamañchiz cjiskatzjapa .
56002015	Recommendation	Jalla nii tjaajintanaca amqui zakaz tjaajinstanc̈ha , zumpacha chiiz̈incan , niz̈aza p'ekinchaycan . Niz̈aza nii tjaajintanaca panz̈ mantaquic̈ha z̈oñinacaz̈ nii tjaajinta jaru kamajo . Jilir puestuchiz cjen niz̈ta mantaquic̈ha . Nekztan amiz̈ tjaajintiquiztanaqui anaj jecmi am iñarla .
62004009	Grace	Yooz Ejpqui tii muntuquiz niiz̈ zinta Majch cuchanz̈quichic̈ha uc̈hum Yooztan wiñaya kamzjapa , wali cuntintu . Jalla nuz̈ cuchanz̈quitiquiztan Yoozqui uc̈humquiz niiz̈ munaziñi kuz tjeezic̈ha .
43017024	Grace	‛ Yooz Tatay , amqui wejtquiz tii z̈oñinaca tjaachamc̈ha , wejtquiz criyajo . Jalla tinacaqui wejttan chica kamñijapa pecuc̈ha , jakziquin wejr z̈elac̈haja , jalla nicju . Jalla nuz̈ juntu z̈ejlcan tinacaqui wejt arajpach kamaña kjana cheraquic̈ha . Ima tii muntu z̈elan , wejttan munaziñiz̈ cjen amqui wejtquiz nii arajpach kamaña tjaachamc̈ha . Jalla nii kamaña cheraquic̈ha wejt partir z̈oñinacaqui .
45003016	Sin	Ninacaqui z̈oñi akz pecc̈ha , niz̈aza z̈oñz̈quiz llaquit kuzziz cjiskatc̈ha .
58004014	Faith	Jesucristuc̈ha Yooz Maatiqui . Jalla niic̈ha uc̈hum chawjc timplu jiliri cuntac̈ha . Niz̈aza niiqui arajpachquin Yooz yujcquin luzzic̈ha , uc̈humnacaltajapa tsjii wali palt'iziñi cjisjapa . Jalla niz̈tiquiztan uc̈humqui Jesucristuz̈quin kuzziz kamcan jalla nii kamzquiz tjurt'ichi kuzziz cjila .
61001017	Grace	Wejrqui cherchinc̈ha , Yooz Ejpqui Jesucristuz̈quiz zuma honora tjaachic̈ha . Niz̈aza Yooz Ejpz̈ ispantichuc joraqui chiiz̈quichic̈ha tuz̈ cjican : “ Jalla tiic̈ha wejt k'ayi Maatiqui . Tiiz̈ cjen ancha cuntintutc̈ha ” .
46012011	Description	Tsjii Espíritu Santukaz tjapa nii yekja yekja poderanaca tjaac̈ha . Jaknuz̈t nii Espíritu Santuqui tjaaz munc̈haja , jalla niicama tjapa criichinacz̈quiz tjaac̈ha .
66008012	Description	Cuarto anjilaqui trompet pekz tjawunchic̈ha . Jalla nii tjawunz̈cu tercer parti tjuñimi jiizmi warawarami zumchi cjissic̈ha . Nekztanaqui tercer parti majiñaqui ana kjanchic̈ha , niz̈aza tercer parti weenami ana kjanchizakazza .
44018017	Violence	Nii ajcz kjuya jiliriqui Sóstenes cjitatac̈ha . Jalla niic̈ha quijchiqui . Jalla nuz̈ nii jiliriz̈ tjirkattiquiztan , tjapa nii wajtchiz z̈oñinacaqui nii quijñi z̈oñz̈tan kichi tansic̈ha , jalla nekzpacha , nii jilirz̈ yujcquizpacha . Nii Galión cjita jilirizti nuz̈ kichjasanami ana importichic̈ha .
43010039	Violence	Nekztanaqui wilta Jesusa preso chjitz pecatc̈ha . Pero Jesusaqui ninacz̈quiztan atipassic̈ha .
47004016	Faith	Jalla niz̈tiquiztan wejrqui anal llajllazuc̈ha . Kjaz̈tami wejt curpu sufric̈hani wejt kuz zapuru tsjan tjupi cjissa ; juc'anti Yoozquin kuzziztc̈ha .
43012003	Description	Jalla nuz̈ lulan Mariiqui medio litro zuma ulurchiz asiiti zjijcchinc̈ha . Nii asiitiqui zuma legal nardo cjita asiititac̈ha , wali preciuchiztac̈ha . Jalla nii asiitiz̈tan Jesusiz̈ kjojchquiz alz̈cu tjajlz̈inchinc̈ha . Nekztan naaz̈a persun ach charz̈tan chjujz̈inchinc̈ha . Walja zuma ulurchiztac̈ha . Tjapa nii kjuyquiziqui nii zuma ulura chjijpsitac̈ha .
58011009	Faith	Abrahamqui Yoozquin kuzziz cjen Yooz mantitacama nii Yooz tjeez̈ta yokquiz kamchic̈ha . Yekja z̈oñz̈ yoka cjenami , Yoozqui Abrahamz̈quiz nii yoka compromitchic̈ha , “ Wiruñ tii yoka amta cjequic̈ha ” , cjicanaqui . Jalla nii yokquizpacha kamcan , zkiz kjuy tultunacchiz kamñitac̈ha Abrahamqui . Jalla niz̈ta zakaz Isaacz̈tan Jacobz̈tan zkiz kjuychiz kamñitac̈ha . Nii pucultanaqui Abrahamz̈ irata tjewzizakazza Yooziz̈ chiita taku cumpliscama .
50003017	Recommendation	Jilanaca , cullaquinaca , weriz̈ kamta irataz̈ kama . Niz̈aza jakzilta criichinacat weriz̈ kamta irata kamc̈haja , jalla ninacz̈quin yatekaza , juc'ant zuma kamañchiz cjisjapa .
48006002	Recommendation	Pruebanacaz̈ watan , anc̈hucqui porapat kuzzassa . Jalla nuz̈ kamcan anc̈hucqui Cristuz̈ lii cumplic̈ha , zuma munaziz , jalla nii .
59002024	Faith	Jaziqui anc̈hucqui zizza , zuma kamcan , Yooz yujcquiziqui ana ujchiz cjesac̈ha , nii . Ana zuma kamcan , ata alajakaz chiic̈ha , “ Yoozquin kuzziztc̈ha ” cjicanaqui . Juñta kuzllakaz criyanaqui Yooz yujcquiziqui tira ujchizpanikaz z̈ejlc̈ha .
45009014	Faith	Jalla nii puntuquiztan ¿ kjaz̈ iya cjequejo ? ¿ Yooz ana lijituma paajo ? Anaz̈ cjesac̈ha . Yoozqui lijituma panz̈ paac̈ha .
45014001	Recommendation	Tsjii llajlli kuzziz criichi z̈oñiqui z̈elan , niiz̈quiz zuma risiwaquic̈ha , pero niiz̈tan ana payznakkatñi puntunaca ch'aas waquizic̈ha .
66012007	Violence	Jalla nekztanaqui arajpachquin quira zaltissic̈ha , Miguelz̈tan niiz̈ mazi anjilanacz̈tan dragonz̈ quintra quira zaltissic̈ha . Nii dragonz̈tan niiz̈ mazinacz̈tan ancha kichjassic̈ha .
49004026	Recommendation	Tsjii z̈awjz tjonanaqui , uj paazquiztan cuitaza . Ana zita z̈awjz peczqui .
60003009	Recommendation	Tsjiizuñ anc̈hucaquiz anawali paachiz̈ cjen ana niz̈tapacha anawali tjepnaquic̈ha . Niz̈aza tsjiizuñ anc̈huca quintra ch'aananami , ana niz̈tapacha niiz̈ quintra ch'aaquic̈ha . Antiz niiz̈tajapa Yoozquiztan mayizinaquic̈ha , nii zuma cjiskatzjapa . Yoozqui anc̈huc kjawzic̈ha , zumanaca tanzjapa . Jalla niz̈tiquiztan anc̈huca quintra z̈oñinacz̈tajapami Yoozquiztan mayizinaquic̈ha , Yooz wintiz̈ta cjisjapa .
43008029	Grace	Wejr cuchanz̈quiñiqui wejttan chicaz̈ z̈ejlc̈ha . Wejrqui niiz̈ kuzcamapan kamuc̈ha . Jalla niz̈tiquiztan wejt Ejpqui anaz̈ wejr zina ecc̈ha .
49006014	Recommendation	Jaziqui tii Yooz armanaca tanz̈na . Tsjay cinturuna tanz̈na . Nii cinturuna tanzqui tuz̈ cjic̈ha , werar Yooz tawkz̈tan tjurt'ichi z̈ejlz , jalla niic̈ha niiqui . Niz̈aza persun curpu atajñijapa arma tanz̈na . Nii arma tanzqui tuz̈ cjic̈ha , Yooz kuzcamapankaz kamz , jalla niic̈ha niiqui .
66001020	Description	Wejt z̈ew kjarquiz pakallawk warawaranaca z̈ejlc̈ha . Jalla nii cherchamc̈ha , niz̈aza pakallawk cantilerunaca cherchamc̈ha . Ninaca tuz̈ cjic̈ha : nii pakallawk warawaranacaqui pakallawk iclizanacz̈ irpiñinacac̈ha . Nii pakallawk cantilerunacaqui pakallawk iclizanacac̈ha .
58002009	Grace	Pero Jesucristuz̈ puntu naya . Niiqui tsjii kjaz̈tapacha anjilanacz̈quiztan upa jilir puestuquiz cjiskattatac̈ha , z̈oñinacz̈ laycu ticzjapa . Yooz z̈oñinacz̈quiz okzñiz̈ cjen Jesucristuqui tjapa z̈oñinacz̈ laycu ticzic̈ha . Jalla nuz̈ ticztiquiztan Yoozqui niiz̈quiz juc'ant zuma honora tjaachic̈ha ; niz̈aza Jesucristuqui juc'ant zuma kamaña tanzic̈ha .
50002013	Grace	Cjuñzna . Yoozqui anc̈huca kuzquiz z̈ejlc̈ha . Jalla nuz̈ z̈ejlcan , niipachaz̈ niiz̈ kuzcama zuma paaz anc̈hucaquiz peckatc̈ha . Niz̈aza Yoozpacha nii zuma paaznaca cumplisjapa yanapc̈ha .
43015011	Grace	‛ Jalla nii puntunaca anc̈hucaquiz chiyuc̈ha , wejttan chica cuntintuz̈ cjisjapa , niz̈aza anc̈huca kuznacami ancha cuntintu cjisjapa .
54001001	Description	Wejrtc̈ha Pablutqui . Timoteo jila , amquin tii cartal cjijrz̈cuc̈ha . Jesucristuz̈ illzta apostultc̈ha wejrqui . Jalla nii apóstol puestuquin uc̈hum Liwriiñi Yooz Ejpqui Jesucristo Jilirz̈tanpacha wejr utchic̈ha . Jesucristo Jiliriz̈ tjonz tjuñi tjewz̈a uc̈humqui .
54002009	Recommendation	Niz̈aza maatakanacami zuma kuzziz cjispanc̈ha . Zuma zquitinaca anaz̈ juc'anti cujtzni cjic̈haj cjiwc̈ha . Anac̈ha iziwiri maatakaz̈takaz cujtzqui . Niz̈aza anac̈ha ricachuz̈takaz cujtzqui . Anaz̈ ancha ist'asaquic̈ha . Niz̈aza maatakanacami anac̈ha persun ach charquiz ancha quitsnacchiz cjequic̈ha . Niz̈aza anaz̈ ancha c̈hjul alajanacchiz cjequic̈ha . Niz̈aza anaz̈ ancha zquitinaca cujt cutaquic̈ha . Jalla niz̈ta zquitinacquizimi niz̈aza cusasanacquizimi ana kuz tjaa .
43002015	Violence	Jalla niz̈tanaca cherz̈cu Jesusaqui poota zkizquiztan lazu paachic̈ha . Jalla nekztanaqui nii laztan zancchuc liwj tirkatchic̈ha vacanacami , uuzinacami tjapa nii tuyñinacz̈tanpacha . Nii paaz campiiñi z̈oñinacz̈ paazmi k'ala witzinchic̈ha , niz̈aza ninacz̈ mizanacami pjokz̈inchic̈ha .
49002010	Grace	Uc̈humqui Yooz obranacc̈humc̈ha . Jesucristuz̈quin kuz tjaachiz̈ cjen Yoozqui uc̈hum liwriichic̈ha , zuma kamañchiz cjisjapa . Yoozqui jalla niz̈ta zuma kamañanaca uc̈humnacaltajapa tantiiz̈inchic̈ha , ima niiz̈quiz criiñiz̈ cjen . Jalla nii kamañanaca tantiiz̈inchic̈ha , uc̈hum zuma obranaca paazjapa .
60004012	Recommendation	Pecta jilanaca , cullaquinaca , anawal pruebanacaz̈ tjonan ana tsuca . Anc̈huc yanzjapakaz tjonc̈ha , Yoozquin zuma tjurt'iñi kuzziz , ana tjurt'iñi kuzziz , jalla nii yanzjapa . Niz̈ta pruebanacaqui panz̈ z̈elaquic̈ha . Anaz̈ istraña .
66019007	Recommendation	Jalla niz̈tiquiztan anchaz̈ chipz̈la uc̈humqui , cuntintuz̈ cjila . Yoozquin honoraz̈ tjaala . Uuzaz̈takaz Jesucristuz̈tan niiz̈ parti z̈oñinacz̈tan juntu kamz ora irantiz̈quichic̈ha , tsjii zalz pjijsta oraz̈takaz . Jesucristuz̈ parti z̈oñinacaqui listu tjaczic̈ha , zalziñ turaz̈takaz .
49006017	Recommendation	Niz̈aza tii arma z̈ejlc̈ha . Yooziz̈ liwriita cjisqui tsjii tjup scarchiztakazza , acha ana chjojritz̈ta cjisjapa . Niz̈aza Espíritu Santuz̈ pajk cuchillu tanz̈na . Jalla nii cuchilluqui Yooz takuc̈ha .
44007024	Violence	Jalla nuz̈ tjonzñi ojkz̈cu cherchic̈ha , tsjii Egipto z̈oñiqui tsjii Israel z̈oñi wjajtatc̈ha , jalla nii cherchic̈ha . Nii Israel z̈oñz̈tan cjatz̈cu kijtchic̈ha . Nekztan nii Egipto wjajtñi z̈oñz̈quiz ayni tjepuncan conchic̈ha .
53003013	Recommendation	Jilanaca , cullaquinaca , zuma paazjapa anaz̈ oc̈hlla .
46016013	Faith	Anc̈hucqui persun kamaña cwitaza . Yoozquin tjurt'iñi kuzziz cjee . Yooz aztan tjup kuzziz cjee .
44007043	Sin	Anapanc̈ha . Antis Moloc cjita z̈oñiz̈ paata yoozquin jawkchinc̈hucc̈ha nii wilananaca . Niz̈aza Renfán cjita warawara yooztakaz cherchinc̈hucc̈ha . Jalla nii warawar yoozquin rispitchinc̈hucc̈ha wilana tjaacan . Niz̈aza anc̈huca tuqui nii z̈oñiz̈ paata yooznaca chjitskatiñc̈huctac̈ha . Anc̈hucpachaz̈ niz̈ta yooznaca paachinc̈hucqui , nekz sirwizjapa . Jalla niz̈tiquiztan anc̈huc jwesac̈ha anc̈huca kamz yokquiztan . Jalla nuz̈ jwescu Babilonia cjita yokquiztan nawjctuñtan chjichac̈ha ” . Jalla nuz̈ Yooz tawk liwruquiz cjijrtatac̈ha .
53002015	Recommendation	Jaziqui jilanaca , cullaquinaca , tirapan tjurt'iñi kuzziz cjee . Wejrnacqui anc̈hucaquiz tjaajinchinc̈ha , chiita takunacz̈tanami niz̈aza cjijrta takunacz̈tanami . Jalla nii tjaajinta takunaca anapan tjatzna . Nii tjaajinta jaru panz̈ kama .
47005005	Grace	Yoozpachac̈ha niz̈tajapa wejr utchic̈ha . Niz̈aza Yoozza niiz̈ Espíritu Santo wejt kuzquiz luzkatchiqui . Jaziqui arajpachquin kamspanc̈ha wejrqui .
54002011	Recommendation	Niz̈aza maatakanacami ch'uju z̈ejlcan tjaajinta takunaca catokspanc̈ha , ana c̈hjulu chiizcu .
54005019	Recommendation	Niz̈aza tsjii z̈oñikaz icliz jilirz̈quiz uj tjojtnasaz̈ niiqui , jalla nii z̈oñz̈ chiitaqui anac̈ha nonzqui . Antiz tsjii pucultan c̈hjepultan tisticu z̈oñinacaz̈ ujchizpanc̈ha cjesaz̈ niiqui , ninacz̈ chiitaqui nonznaquic̈ha .
45016016	Recommendation	Niz̈aza porapat zuma tsaanassaquic̈ha , tjapa kuztan . Niz̈aza tjapa Jesucristuz̈quiz kuz tjaañi z̈oñinacaqui anc̈hucaquiz tsaanz apayz̈quic̈ha .
66018019	Description	Jalla nekztanaqui ninacaqui persun achanacquiz pjilz̈tan tjatznaquic̈ha , ancha kaacan , niz̈aza ancha llacjizcan . Niz̈aza tuz̈ cjequic̈ha : — ¡ Ay ! ¡ Ay ! Ana wali cjissila nii chawc watjaqui . Nii wajtquin cusasanaca chjitchiz̈ cjen , tjapa warcuz̈tan langzñi z̈oñinacaqui cusa ricachu cjissic̈ha . Niz̈aza tsjii ratulla akz̈tala .
62003001	Grace	Tjappacha anc̈hucqui nonz̈na . Yooz Ejpqui uc̈hum zumaz̈ k'ayacht'ic̈ha . Niz̈aza Yoozqui uc̈hum illzic̈ha , niiz̈ maati cjisjapa . Yooz maatic̈humc̈ha uc̈humqui . Jalla niz̈tiquiztan uc̈hum kuzqui ana pajc̈ha ana Yooz criichinacaqui . Yooz kuzmi anazaz̈ pajc̈ha ninacaqui .
60005005	Recommendation	Anc̈hucqui tjotjowanaca , icliz jilirinacz̈ jaru cjee . Niz̈aza tjapa anc̈hucqui porapat humilde kuztan rispitasaquic̈ha . Yoozqui mita kuzziz z̈oñinacz̈ quintrac̈ha . Pero humilde kuzziz z̈oñinacz̈quiz yanapc̈ha .
45003004	Faith	Nuz̈upanc̈ha . Yoozqui taku chiiz̈cu panz̈ cumplic̈ha , tjapa z̈oñinacaz̈ chiita taku ana cumplichiz̈ cjenami . Cjijrta Yooz takuqui tuz̈ cjic̈ha : “ Yooz , amiz̈ chiitaqui lijitumac̈ha . Jalla nii ziztaj cjila . Z̈oñinacaz̈ am quintra uj tjojtunchiz̈ cjenami amqui lijitumapankaz tjeez̈taj cjila ” .
44009014	Violence	Anziqui tekzpacha tjonzizakazza . Timplu chawc jiliriz̈ tjaata ortinchiz tjonchic̈ha , tjapa amquin rispitñi z̈oñinaca tanz̈cu preso chjitsjapa .
61002001	Sin	Tuqui timpuqui toscara chiiñi profetanacaqui Israel wajtchiz z̈oñinacz̈quiz jeczic̈ha . Jalla niz̈ta irata zakaz anc̈hucaquiz toscar tjaajiñinacaqui jecznaquic̈ha . Ninacaqui persuna pinsitaquiztan chjojzakaz̈ tjaajnaquic̈ha , z̈oñinaca turwayskatzjapa , niz̈aza Yoozquiztan zarakskatzjapa . Jalla nuz̈ anawali tjaajincan Jesucristo Jiliri ana pajñi chiyaquic̈ha . Pero Jesucristuqui ninaca liwriizjapa ticzic̈ha . Jalla nuz̈ anawali tjaajintiquiztan ninacpachaz̈ wajilla castictaz̈ cjequic̈ha .
43005018	Violence	Jalla niz̈ta chiitiquiztan nii judío z̈oñinacaqui juc'ant z̈awjchic̈ha , niz̈aza juc'anti conz pecatc̈ha . Jesusaqui jeejz tjuñquiz ana permitta langz mantichic̈ha , judío z̈oñinacz̈ lii quintra . Niz̈aza “ Yooz Ejpc̈ha wejt persun Ejpqui ” cjican chiichic̈ha . Nuz̈ cjican “ Wejrmi Yoozzakaztc̈ha ” cjichic̈ha . Jalla niz̈tiquiztan nii judío z̈oñinacaqui Jesusiz̈ quintra juc'anti aptichic̈ha , conzjapa .
46011002	Faith	Jilanaca cullaquinaca , anc̈hucqui tjapa weriz̈ tjaajintanaca cjuñc̈ha , niz̈aza weriz̈ tjaajintacama kamiñc̈hucc̈ha . Jalla niz̈tiquiztan anc̈hucaquin felicituc̈ha . Ultimu anac̈ha wejt kuzquiztan nii tjaajintaqui , antiz , wejtquiz tjaajintatac̈ha .
44002025	Faith	Tuqui az̈k watanaca David cjita jiliriqui Jesusiz̈ puntu cjijrchic̈ha tuz̈ cjican : “ Yooz Jiliri wejttan chica z̈eljñipanc̈ha . Jalla nuz̈ wejt kuzquiz Yoozquin zint'iñpanc̈ha . Yoozqui wejt z̈ew latuquiz z̈ejlc̈ha , wejr yanapzjapa , niz̈aza wejr ana c̈hjulquiztanami eksnajo .
60001023	Grace	Anc̈hucqui uz̈ca nassi wawaz̈takaz ew kamañchizza . Anc̈huca ew kamañaqui anac̈ha ticzi ejpnacz̈quiztan . Antiz z̈ejtñi Yooz Ejpz̈quiztanc̈ha , niiz̈ taku catoktiquiztan . Yooz takuc̈ha ew kamañchiz cjiskatñi ; niz̈aza Yooz takuqui wiñayjapa tjuraquic̈ha .
59005016	Recommendation	Jakziltat z̈oñz̈ quintra uj paac̈haja , jalla niiqui nii uj maztanc̈ha , “ Am quintra tii uj paachinpantc̈ha ” cjican . Nekztan Yoozquin porapat mayizaquic̈ha . Nekztan anc̈hucqui c̈hjetintaz̈ cjequic̈ha . Yoozqui tsjii zuma z̈oñiz̈ tjapa kuztan mayizitaqui nonz̈a . Jalla nekztan Yoozqui tjaaquic̈ha nii mayizitacama .
43006047	Faith	Anc̈hucaquiz ultim weraral chiyuc̈ha . Jequit wejtquiz criyac̈haja , jalla niiqui Yooztan wiñaya kamc̈ha ; niz̈aza arajpachquin z̈ejtñiz̈ cjequic̈ha .
43014018	Grace	Wejrqui anc̈huc anal ecac̈ha maa ejp wajchallaz̈takaz . Anc̈hucaquin wilta tjonac̈ha .
45003002	Grace	Judío wajtchiz z̈oñinacaz̈ cjican , zuma walc̈ha . Tuz̈uc̈ha primer razunaqui . Judío z̈oñinacz̈quiz Yoozqui niiz̈ cjijrta taku cumpjiichic̈ha .
49006005	Recommendation	Piyunanaca , anc̈huca patrunanacz̈quiz caspanc̈ha , rispitcan , niz̈aza ekscan , niz̈aza tjapa kuztan . Anac̈ha cherankaz c'unchikaz tuczqui niiz̈ kuz wali cjisjapa . Antiz tjapa kuztan niiz̈tajapa langznaquic̈ha . Jaknuz̈t anc̈hucqui Yooz kuzcama tjapa kuztan Cristuz̈quiz sirwic̈haja , jalla nuz̈ anc̈huca patrunanacz̈quiz sirwasac̈ha .
45002004	Grace	Jalla niz̈ta pinsiñi z̈oñinacaqui Yooz puntu ana zuma intintic̈ha . Yoozqui ancha zumac̈ha , niz̈aza tsjan juc'anti okzñi kuzzizza , niz̈aza tsjan juc'anti pasinsis kuzzizza . Jalla nii werar razunac̈ha . Pero jalla niz̈ta kuzziz cjen , Yoozqui z̈oñinacz̈quiz persun uj sint'iskatz pecc̈ha . Nuz̈ sint'iskatz̈cu ujnaca paazqui eca . Jalla nuz̈ pecc̈ha Yoozqui . Jalla nii zizza anc̈huc , ¿ ana jaa ?
62005014	Faith	Uc̈humqui Yooz kuzcama mayizaquiz̈ niiqui , nonz̈taz̈ cjequic̈ha . Uc̈humz̈ mayizta nonz̈taz̈ cjequiz̈ niiqui , tjaataz̈ cjequic̈ha . Jalla nuz̈upanc̈ha . Weraraz̈ niiqui .
45015013	Faith	Yoozza liwriiñi tjewzkatñiqui . Nii Yoozqui anc̈huca kuz ancha cuntintu cjiskatla . Niz̈aza Jesucristuz̈quiz kuzziz cjen walikaz cjiskatla . Nekztan anc̈hucqui Yooz Espíritu Santuz̈ aztan zumpacha liwriiñiz̈ ancha tjewznasac̈ha .
43019041	Description	Jesusiz̈ cruzquiz ch'awcta yokquin muntinaca z̈elatc̈ha . Nii muntinac yokquiz tsjii ew sepulturu z̈elatc̈ha , ana jec ticzimi tjatz̈tatac̈ha nii ew sepulturquiz .
66019020	Violence	Quira zaltiz̈cu , nii anawal animalaqui preso tanta cjissic̈ha , falso profetz̈tan chica . Jalla nii falso profetaqui animalz̈ yujcquiz milajrunaca paachiz̈ cjen , nii animalaz̈ chimputa z̈oñinaca incallchic̈ha ; niz̈aza nii animalz̈ z̈oñiz̈ paata yoozquiz rispitñi z̈oñinaca incallchizakazza . Jalla nii pucultan anawalinacaqui azupri infiernuquin tjojttatac̈ha , z̈ejtñi sufrisjapa .
45012020	Recommendation	Niz̈aza Yooz takuqui cjic̈ha : “ Anc̈huca quintra z̈oñinacaz̈ c̈hjeri eecziz̈ cjen , c̈hjeri ona . Niz̈aza kjaz kjara passiz̈ cjen , kjaz ona . Jalla nuz̈ paaz̈cuqui nii z̈oñinacz̈quiz azkataquic̈ha ” .
51003016	Recommendation	Anc̈hucqui Cristuz̈ puntu zuma zizcan porapat tjaajsarasaquic̈ha , niz̈aza Cristuz̈ tawkz̈tan porapat p'ekinchayrasaquic̈ha . Niz̈aza anc̈huca kuzquiz Cristuz̈ taku zumpacha catokz waquizic̈ha . Niz̈aza Yooz takumi , Yooz wirsumi itsnaquic̈ha , anc̈huca kuzquiz Yooz ancha cjuñcan .
51003019	Recommendation	Luctakanaca , persun maatakanacz̈tan zuma munaziñi cjee . Niz̈aza anaz̈ persun maatakanaca chjaawj chjaawjwa .
54005016	Recommendation	Jakzilta criichi luctakami maatakami persun famillz̈quiztan tsjaa z̈ew z̈on z̈ejlc̈haja , naa z̈ew z̈on yanapz waquizic̈ha , icliz z̈oñinacz̈ta ana ch'ama cjeyajo . Jalla niz̈tiquiztan ultim t'akjir chawc z̈ew maatakanacz̈quiz icliz paaz̈tan yanapta cjesac̈ha .
62005011	Grace	Niz̈aza Yoozqui cjic̈ha : — Wejt Majchqui anc̈huca ujquiztan ticzic̈ha . Jalla nekztan anc̈hucqui wejttan wiñaya kamaquic̈ha , wali cuntintu .
62005012	Faith	Jakziltat Yooz Majchtan tsjii kuzziz kamc̈haja , jalla niiqui Yooztan wiñaya kamaquic̈ha . Niz̈aza jakziltat Yooz Majchtan ana tsjii kuzziz kamc̈haja , jalla niiqui Yooztan ana wiñaya kamasac̈ha .
43008036	Grace	Jalla niz̈tiquiztan anc̈hucqui Yooz Majchiz̈ liwriita cjequiz̈ niiqui ultim werara liwriita cjequic̈ha , Yooz kjuychiz famillquiz cjisjapaqui .
49003013	Faith	Jalla niz̈tiquiztan anc̈hucaquin tuz̈ chiiz̈inz̈cuc̈ha , weriz̈ anc̈hucaltajapa sufrichiz̈ cjen , ana upa kuzziz cjee . Jalla nuz̈ anc̈hucaltajapa sufran , anc̈hucqui juc'ant honorchiz cjequic̈ha .
45016018	Sin	Ninacaqui Jesucristuz̈tajapa ultimu ana sirwic̈ha . Antiz ninacaqui persun kuzcamaz̈ sirwic̈ha . Ninacaqui humilde criichinacz̈quiz incallc̈ha , zuma chiican , z̈oñinacz̈ kuz wali cjisjapa .
45001029	Sin	Ninacz̈ kuzquiz walja tjapaman ana zumanaca z̈elatc̈ha , chjijpipacha . Jalla tiz̈ta ana zumanaca z̈elatc̈ha ; ana Yooz kuzcama kamz , adulteriuquiz ojklayz , z̈oñz̈ quintra ana wali paaz , yekja z̈oñz̈quiztan zmaz , niz̈aza tjapa ana walimi paaz pecñi kuz z̈elatc̈ha . Niz̈aza ninacz̈ kuznaca tiz̈tac̈ha : iñiziñi kuz , z̈oñi coñi kuz , z̈oñz̈tan quija ojklayz kuz , incallñi kuz , ana wal paaz pecñi kuz , niz̈aza ana wal quintu joojooñi kuz . Jalla niz̈ta anawali kuzziz z̈oñi z̈ejlc̈ha .
55001014	Recommendation	Yoozqui amquin niiz̈ zuma tjaajintanaca tjaachic̈ha . Jalla nii zuma taku cuitaquic̈ha . Uc̈hum kuzquizpachac̈ha Espíritu Santuqui . Jalla niiqui amquiz yanapaquic̈ha nii Yooz taku zuma lijituma tjaajnajo .
48006008	Faith	Jakziltat persun kuzcamakaz kamc̈haja , jalla niiqui niiz̈ ana zuma kamtiquiztan castictaz̈ cjequic̈ha . Niz̈aza jakziltat Espíritu Santuz̈ kamañ jaru kamc̈haja , jalla niiqui Espíritu Santuz̈ cjen Yooztan wiñayaz̈ kamaquic̈ha .
46010009	Recommendation	Niz̈aza yekjap tuquita ejpnacaqui : “ Yoozza pazinziz kuzzizqui ” , cjichic̈ha . Jalla nekztan juc'anti anawalinaca paapaatc̈ha . Ultimquiziqui Yooz Ejpqui ninaca casticchic̈ha . Jalla nii castictiquiztan walja z̈oñinacaqui ticzic̈ha , zkoranacaz̈ c̈h'atta . Jalla nii cjuñzna . Anac̈ha uj paazqui : “ Yoozza pazinziz kuzzizqui ” , cjicanaqui .
46013005	Recommendation	Niz̈aza ana atinar kuzzizza , niz̈aza zuma munaziñi kuzziz z̈oñiqui ana malcriat kuzzizza . Niz̈aza persun kuzcamakaz anaz̈ kamz pecc̈ha . Niz̈aza ana z̈awjñi kuzzizza . Niz̈aza ana anawal ayñi tjepuns kuzzizza .
66009009	Description	Niz̈aza ch'iztakaz kjajpchiztac̈ha . Nii kjajpanacaqui jiruz̈takaztac̈ha curpunaca chjojz̈japa . Laylaycan , nii animalanacaqui anchaz̈ arnatc̈ha , jaknuz̈ cawallunacaqui tsjii quirquiz zalzcan aranc̈haja , jalla niz̈ta .
43015022	Sin	Wejrqui ninacz̈quiz Yooz taku mazñi ana tjontasaz̈ niiqui , ninacaqui ana nii pajk ujchiz cjitasac̈ha . Pero wejrqui wejt puntuquiztan kjanapacha ninacz̈quiz chiichinc̈ha . Jalla niz̈tiquiztan ninacaqui ana c̈hjulumi chiyi atasac̈ha , casticz tjuñquiziqui . Niz̈aza ninacz̈quiziqui anaz̈ pertunac z̈elasac̈ha .
51004005	Recommendation	Anc̈hucqui ana criichinacz̈tan kamcan , walja zizñi zizñi ojklayaquic̈ha . C̈hjulorat Cristuz̈ puntu paljaychucaz̈laj niiqui , panz̈ paljayaquic̈ha , ana criichinacz̈quiz nonzkatzjapa .
45006006	Faith	Jaknuz̈t Jesucristuqui cruzquiz ch'awcta ticziz̈laja , jalla niz̈ta irata uc̈humqui ticziz̈takaz cjissic̈ha uj paaz pecñi kuzquiztan . Jalla niz̈tiquiztan uc̈hum anazum uj paaz pecñi kuzqui nuz̈quiz ana azziz cjissic̈ha . Niz̈aza nii uj paaz pecñi kuzqui ana iya mantasac̈ha uc̈hum kuzquizpacha . Jalla nii uc̈humqui panz̈ zizza .
62003010	Sin	¿ Jakziltat Yooz maatejo ? ¿ Jakziltat diabluz̈ maatejo ? ¿ Jaknuz̈z̈a nii zizas uc̈humjo ? Jalla tuz̈ zizasac̈ha . Jakziltaz̈laj kuzin uj paañi , jalla niic̈ha ana Yooz Ejpchizqui . Niz̈aza jakziltaz̈laj niiz̈ jilanacz̈tan c̈hjaawjkatñi , jalla niic̈ha diabluz̈ maatiqui .
45008007	Sin	Jakziltat persun anazum kuzcamakaz kamz pecc̈haja , jalla niiqui Yooz quintrac̈ha . Yooz kuzcama anapanz̈ kamz pecc̈ha , niz̈aza anapanz̈ atc̈ha .
44002026	Faith	Jalla niz̈tiquiztan wejt kuzqui wali cuntintutc̈ha . Chipchipcan wejt tawkz̈tan Yoozquin honoral tjaa-uc̈ha . Ticz cjenami , Yoozquin kuzziztc̈ha , Yooz Ejpqui wejr jacatatskataquic̈ha .
46010020	Sin	Pero jakzilta ana Yoozquin criichi z̈oñit wilana jawkc̈haja , jalla niiqui zajranacz̈quin wilana onanc̈ha , anapanz̈ werar Yoozquin onanc̈ha . Jalla niz̈tiquiztan anc̈hucqui anaz̈ ninacz̈tan cumpañt'iz waquizic̈ha . Cumpañt'aquiz̈ niiqui zajranacz̈quiz kuzziz cjican tjeez̈a .
44013001	Description	Antioquía wajtchiz Yoozquin criichi z̈oñinacz̈quiztan Yooz puntu tjaajiñinaca , niz̈aza Yooz taku chiiñi profetanaca z̈elatc̈ha . Jalla tinacatac̈ha : Bernabé , Saulo , Simón ( Negro cjitazakaztac̈ha ) , Lucio ( Cirene wajtchiz z̈oñitac̈ha ) , niz̈aza Manaén ( niiqui junto pajkchic̈ha Herodestan . Herodesqui Galilea kjuttan mantiñitac̈ha ) .
49005006	Recommendation	Niz̈aza anc̈hucqui ina takunacz̈tan ana incallskata . Jalla niz̈ta ana wali paañiz̈ cjen Yoozqui nii ana wali paañinaca casticaquic̈ha . Ninacaqui Yooz kuzcama ana kamñic̈ha , antiz Yooz quintra paañic̈ha .
56001011	Sin	Nii ana zum z̈oñinacaqui ana wali tjaajinc̈ha , paaz gansjapakaz . Jalla ninacz̈ ana zuma chiiñi ataqui chawjcsinsa , ana niz̈ta tjaajnajo . Ninacaqui ana wali tjaajincan , kjuychiz familianaca intiru quejpskatc̈ha . Jalla niz̈ta ana wali tjaajinz ana waquizic̈ha .
43013011	Sin	Jesusaqui zizzic̈ha , jakziltat tarsuna paazcu nii tankatac̈haja , nii . Jalla niz̈tiquiztan nuz̈ chiichic̈ha Jesusaqui , “ Tsjiiqui ana limpuc̈ha anc̈hucqui ” cjicanaqui .
43010001	Sin	Jesusaqui zakaz cjichic̈ha : — Anc̈hucaquiz weraral chiyuc̈ha . Jakziltat uuzi uyquiz ana zan kjutan luzzaja , yekja latuquiztan chjojzacuñ luzzaja , jalla niic̈ha ana wal tjañiqui . Uuzanaca kjañzjapa luzza .
61002015	Sin	Yooz jiczquiztan zarakchic̈ha . Nekztan uj paacan ojklayñic̈ha . Tuquitan tsjii anawali profeta z̈elatc̈ha , Balaam cjita , Beorz̈ majch . Jalla niiqui anawali paatiquiztan paaz ganz pecchic̈ha . Jalla nii Balaam cjitaz̈ iratac̈ha ninaca ojklayñiqui .
44014005	Violence	Jalla nekztanaqui judío z̈oñinacaqui parti z̈oñinacz̈tan , niz̈aza nii wajt jilirinacz̈tan , tsjii parla asiptichic̈ha Pablo Bernabé ch'aanizjapa , niz̈aza ninaca maztan c̈hajczjapa .
43021017	Description	Nekztanaqui Jesusaqui c̈hjep wiltiquiziqui Pedruz̈quiz pewczic̈ha : — Simón , Jonás maati , ¿ amqui wejr peckaya ? — cjican . Pedruqui jalla nuz̈ c̈hjep wilta pewcztiquiztan llaquita cjissic̈ha . Jalla nekztanaqui Pedruqui tuz̈ kjaazic̈ha : — Wejt Jiliri , amqui tjapa zizñampanc̈ha . Amqui zizza , wejr am pecuc̈ha , jalla nii . Nekztan Jesusaqui niiz̈quiz cjichic̈ha : — Wejt z̈oñinacz̈quiz arajpach c̈hjeri tjaa .
66021027	Sin	Jalla nii wajtquizqui anaz̈ anawali kamañchizqui luzasac̈ha . Niz̈aza Yooz chjaawjkatta z̈oñinacami ana luzasac̈ha , niz̈aza incallñi z̈oñinacami ana luzasac̈ha . Jakziltiz̈ tjuut Uuzaz̈takaz Jesucristuz̈ liwruquiz cjijrtaz̈laja , jalla ninacakaz Yooz wajtquiz luzasac̈ha .
66017004	Sin	Naa maatakqui morat ljoc zquiti cujtchintac̈ha . Niz̈aza korz̈tan , c'ajñi mazllanacz̈tan , c'achanacz̈tan , jalla ninacz̈tan alajitac̈ha . Niz̈aza naaz̈a kjarquiz kor wazu tanzinc̈ha . Nii kor wazuquiz anawalinacz̈tan niz̈aza ana zuma kamañanacz̈tan chjijpz̈tatac̈ha .
51003014	Recommendation	Jalla tuz̈uc̈ha chekanaqui , porapat zuma munazizza , jalla nii . Jalla nuz̈ zuma munazican , zuma kuzziz zuma kamaquic̈ha , Yooz irata zuma kamaña cumplañcama .
43012023	Description	Jalla nuz̈ maztiquiztan Jesusaqui cjichic̈ha : — Wejrqui tsewctan cuchanz̈quita Yooz Z̈oñtc̈ha . Jaziqui wejt ticz ora wajic̈ha . Jalla nekztanaqui wejrqui honorchiz cjeec̈ha .
45002022	Sin	Niz̈aza anc̈hucqui cjiñc̈hucc̈ha ; “ Anac̈ha adulteriuquiz ojklayzqui ” . Jalla nuz̈ chiiz̈cu , ¿ kjaz̈tiquiztan anc̈hucpacha adulteriuquiz ojklayjo ? Anc̈hucqui z̈oñiz̈ paata yooznaca chjaawjc̈ha . Jaziqui , ¿ kjaz̈tiquiztan anc̈hucqui timplu cusasanaca cjiz̈jo ?
45007008	Sin	Moisés liiquiz niz̈ta mantita cjen , wejt uj paaz pecñi kuzqui tjapamana zmaz pinsichic̈ha . Nii lii quintra ancha paaz pecatc̈ha . Pero nii liiqui ana z̈ejltasaz̈ niiqui , jalla niz̈tiquiztan nii zmazqui anaz̈ pajta cjitasakalc̈ha .
44026017	Grace	Jaziqui am cuchnac̈ha ana judío z̈oñinacz̈quin wejt puntuquiztan parliz̈cajo . Nekztanaqui amiz̈ parlan , wejrqui am cwitac̈ha , judionacz̈quiztanami , niz̈aza nacjuñta z̈oñinacz̈quiztanami .
56003003	Sin	Tuquiqui uc̈humqui ana criichi z̈oñinacazakaztac̈ha . Yooz puntuquiztan zumzu ana zizñi kuzziztac̈ha . Niz̈aza ana Yoozquin cazñi kuzziztac̈ha . Niz̈aza tsjii kjutñi cjicjiñc̈humtac̈ha . Niz̈aza uc̈humqui persun kuzcama ojklayiñc̈humtac̈ha , jaknuz̈t uc̈hum ana wal kuz pectc̈haja , jalla nuz̈ . Niz̈aza ana wal kuzziz kamiñc̈humtac̈ha . Niz̈aza tsjii z̈elinchiz z̈oñiz̈takaz cjis pequiñc̈humtac̈ha ana wali zmazñi . Niz̈aza uc̈hum ana wali kamtiquiztan z̈oñinacaqui uc̈hum quintra z̈awjñitac̈ha . Niz̈aza z̈oñinacz̈tan porapat chjaawjkatñi kuztan ch'aasiñc̈humtac̈ha .
54005021	Recommendation	Jaziqui Yooz Ejpz̈tan niz̈aza Jesucristuz̈tan niz̈aza Yooziz̈ illzta anjilanacz̈tan , jalla ninacz̈ yujcquiziqui amquiz mantuc̈ha , nii weriz̈ tjaajintanac jaru kamajo , nii . Niz̈aza jalla nuz̈ kamcan anapanc̈ha pjali cjicjisqui . Niz̈aza tjapa z̈oñinacz̈tan tsjii kuzziz cjis pecsa .
58010035	Recommendation	Tjurt'ichi kuzziz cjican , jalla nii zuma kuzquiztan ana jayta . Ticzcama tjurt'ichi kuzziz cjequiz̈ niiqui , Yoozquiztan pacta cjequic̈ha juc'ant zumanacz̈tan .
46004002	Faith	Jakziltiz̈quiz Yoozqui tjaajinc̈haja , jalla nii tjaajintacama parti z̈oñinacz̈quiz tjaajinstanc̈ha nii z̈oñiqui . Jalla nuz̈upan waquizic̈ha .
44009043	Description	Pedruqui tsjii kjaz̈ maj nii wajtquiz kamchic̈ha , Simón cjita z̈oñz̈ kjuyquiz . Nii Simonaqui zkizinaca koñz langzñitac̈ha .
46003016	Grace	Anc̈hucqui Yooz timplu cuntac̈ha . Yooz Espíritu Santuqui anc̈huca kuznacquiz kamc̈ha . ¿ Jalla nii ana ziz anc̈hucjo ?
58010019	Faith	Jilanaca , cullaquinaca , jaziqui Jesucristuz̈ ticziz̈ cjen uc̈humqui ana jiwjatcan Yooz yujcquiz luzasac̈ha .
43008021	Sin	Jalla nekztanaqui Jesusaqui wilta ninacz̈quiz cjichic̈ha : — Wejr okac̈ha . Jalla nekztanaqui anc̈hucqui wejr kjuraquic̈ha . Pero jakziquint wejr okac̈haja , jalla nicju anc̈hucqui anaz̈ oki atasac̈ha . Anc̈hucqui ticznaquic̈ha persun ujquiztan ana pertunta .
51003012	Recommendation	Anc̈hucqui Yooz illzta z̈oñinacc̈hucc̈ha . Jalla niz̈tiquiztan Yooz zuma kamañ jaru kamstanc̈ha . Yoozqui anc̈hucatan zuma munazic̈ha . Yooz partir z̈oñinaca cjican , jalla tuz̈ kama : Okzñi kuzziz , niz̈aza zuma kuzziz , niz̈aza ana mit kuzziz , niz̈aza humilde kuzziz , niz̈aza pasinziz kuzziz , niz̈aza
43012026	Faith	Jakziltat wejtquiz sirwac̈haja , jalla niiqui wejttan chica ojklaysa c̈hjul sufrizquiztanami . Nekztan jakziquin wejr z̈elac̈haja , jalla nicju wejttan chica wejt sirwiñinaca zakaz cjequic̈ha . Niz̈aza jakziltat wejtquiz sirwac̈haja , jalla niiz̈quiz wejt Yooz Ejpqui honoraz̈ tjaaquic̈ha .
54003004	Description	Niz̈aza niiz̈ kjuychiz z̈ejlñi z̈oñinaca zuma irpiñi cjispanc̈ha . Niz̈aza niiz̈ maatinacami zuma cazñi niz̈aza walja rispitñi , jalla niz̈ta kuzziz cjispanc̈ha .
52005011	Recommendation	Jalla niz̈tiquiztan porapat p'ekinchayrasaquic̈ha , tjurt'iñi kuzziz cjisjapa . Niz̈aza porapat yanaparasaquic̈ha , zuma kamañchiz kamzjapa . Anziqui anc̈hucqui porapat yanapassa . Jalla nuz̈ tirapan porapat yanaparasaquic̈ha .
62003011	Recommendation	Porapat zuma munaziza . Tii mantitaqui tuquitanpacha nonzinc̈hucc̈ha .
46007026	Recommendation	Tuz̈ chiiz̈inuc̈ha . Tii timpuquiz kamzqui ch'amac̈ha criichi z̈oñinacz̈tajapaqui . Jalla niz̈tiquiztan c̈hjul kamañchizlaja , jalla nii kamañquiz z̈ejlz waquizic̈ha . Zalziz̈laja , zalzi z̈ela ; ana zalziz̈laja , ana zalz waquizic̈ha .
43003001	Description	Tsjii fariseo z̈oñi z̈elatc̈ha , Nicodemo cjita , judío z̈oñinacz̈ jiliritac̈ha .
59002025	Description	Nii puntuquiztan tsjiillazakaz cjiwc̈ha . Naa Rahab cjiti putirii maatakz̈ puntuquiztan cjuñzna . Naaz̈a wajtquiziqui pucultan Israel z̈oñinacaqui cuchanz̈quitatac̈ha awayt'izjapa . Naa z̈onqui nii pucultan Yooz partir z̈oñinaca zuma atintichiñc̈ha . Nekztan ana conta cjeyajo nii z̈oñinaca yekja jiczquin cuchanchiñc̈ha . Atipasñi yanapchiñc̈ha . Jalla niz̈tiquiztan Yooz yujcquiziqui ana ujchiz cjissinc̈ha , niz̈aza zuma kuzziz , naaz̈ zuma kamchiz̈ cjen .
54002015	Faith	Maatakanacami maatakz̈ kamañquiz kamz waquizic̈ha , maatinaca majtcan . Niz̈aza Yoozquin kuzziz , niz̈aza zuma munaziñi kuzziz , niz̈aza ana ujchiz zuma kamañ kuzziz , niz̈aza humilde kuzziz , jalla niz̈ta kuzzizpan kamaquiz̈ niiqui , liwriita cjequic̈ha maatakanacami .
44013017	Grace	Israel wajtchiz z̈oñinacz̈ Yoozza werar Yoozqui . Jalla nii Yoozqui uc̈hum tuquita atchi ejpnaca illzic̈ha niiz̈quin sirwajo . Nii timpuquin Egipto yokquin tirapan kamchic̈ha yekja wajtchiz z̈oñinacaz̈takaz . Jalla niz̈ta z̈elanami Yoozqui walja mirkatchic̈ha . Wiruñaqui Yooz Ejpqui niiz̈ azi tjeezcan jwezquichic̈ha nii yokquiztan .
44015008	Grace	Niz̈aza Yooz Ejpqui tjapa z̈oñinacz̈ kuz zuma zizza . Nii yekja nacionchiz z̈oñinaca criiñi kuzziz cjen , Yoozqui ninacz̈quiz Espíritu Santo luzkatchic̈ha . Jaknuz̈t uc̈humnacaquiz Espíritu Santo luzkattc̈haja jalla nuz̈uzakaz . Niz̈aza Espíritu Santo tjaacan , Yoozqui tjeezic̈ha , yekja nacionchiz criichinaca persun maati cunta ricujchizakazza , jalla nii .
59002011	Sin	Yoozqui tuz̈ mantic̈ha : “ Anac̈ha adulterio paazqui ” . Niz̈aza nii Yoozpacha mantic̈ha : “ Anac̈ha z̈oñi conzqui ” . Adulterio ana paachi cjenami , jakzilta z̈oñit z̈oñi conc̈haj niiqui , uj paac̈ha . Yooz lii quintraz̈ paac̈ha .
43010028	Grace	Wejrqui ninacz̈quiz zuma kamaña tjaa-uc̈ha , Yooztan wiñaya kamzjapa . Anapan infiernuquin okasac̈ha . Niz̈aza anaz̈ jecmi wejt kjarquiztan ninaca kjañasac̈ha .
45016020	Grace	Jalla nuz̈ zuma kaman , Yoozqui anc̈hucaltajapa Satanás diabluz̈quiz tjecz̈cu , atipaquic̈ha . Yoozza anc̈huc walikaz cjiskatñi . Niz̈aza uc̈hum Jesucristo Jiliriqui anc̈hucaquiz yanapt'ila . Amén .
55003005	Sin	Ninacaqui Yoozquin criichiz̈ cuzturumpi jaru ojklayñiz̈ cjenami , ultimquiziqui persun kamañ wira kaz paaquic̈ha , anaz̈ Yooz kamañ jaru cjequic̈ha . Yooz aztan ana kamaquic̈ha zuma kamzjapa . Jalla niz̈ta kamñi z̈oñinacz̈tan anac̈ha ancha amigo pajasqui .
45012005	Description	Jalla niz̈ta irata Cristuz̈ partiquiz z̈ejlc̈ha . Uc̈humqui tamaz̈ cjen tsjii pariju Cristuz̈ partiquizkaz z̈ejlc̈ha , tsjii curpuz̈takazza . Cristuz̈ partiquiz z̈ejlcan , uc̈humnacaqui tsjii kuzziz uniru z̈ejlc̈ha .
56003008	Faith	Ultim werarac̈ha Yoozquiztan tjaajintaqui . Niz̈aza zumpacha tjurt'iñi kuztan nii tjaajintanacquiz panz̈ tjurt'aquic̈ha , Yoozquin criichinacaz̈ zuma kamzquin kuz tjaajo . Jalla nii tjaajintaqui ancha zumapanc̈ha , tjappach z̈oñinacz̈ta . Niz̈aza zumapanz̈ yanapc̈ha Yooz kamañquiz juc'ant zuma kamzjapa .
59002023	Faith	Cjijrta Yooz takuqui tuz̈ cjic̈ha : “ Yoozquin kuzzizpanc̈ha Abrahamqui . Nekztan Yooz yujcquiziqui Abraham ana ujchiz niz̈aza zuma cjissic̈ha ” . Abrahamz̈ kamtiquiztan uc̈humqui zizza , nii Yooz takuc̈ha zuma razunaqui . Niz̈aza Abrahamqui “ Yooz amigo ” cjita tjuuchiztac̈ha .
59002001	Faith	Wejt jilanaca , cullaquinaca , Jesucristo Jiliric̈ha ancha honorchiz Yoozqui . Anc̈hucqui nii Jesucristo Jilirz̈quiz kuzziz kamcan , tjapa jilanacz̈tan kuz chicata chjits pecsa . Anac̈ha pjali pjali cjisqui .
45003013	Sin	Ninacz̈ joranacquiztan anazuma chiitanaca ulanc̈ha , ticzinacz̈ sipultura cjetz̈taz̈okaz . Chiican , z̈oñinaca incallc̈ha . Zkorz̈ atquiz z̈ejlñi venenoz̈takazza ninacaz̈ atquiztan chiitaqui .
49005028	Recommendation	Jalla niz̈ta Cristo irata tsjii luctakaqui persun maatakz̈quiz zuma munazizpanc̈ha . Jaknuz̈t persun curpuquizpacha cuitazñiz̈laja , jalla niz̈ta persun maataka cuitaz waquizic̈ha . Persun maatakz̈tan munazican , persunpacha munazitaz̈okazza .
45009030	Faith	¿ Kjaz̈ cjequejo nekztanajo ? Tuquiqui ana judío z̈oñinacaqui ana importichic̈ha Yooz yujcquiz ana ujchiz cjisjapa . Jaziqui Jesucristuz̈quin kuz tjaachiz̈ cjen Yooz yujcquiz ana ujchiz cjissic̈ha .
54003009	Faith	Tuquiqui Jesucristuz̈ puntumi niz̈aza niiz̈quin kuzziz puntumi ana tjapa ziztatac̈ha . Anziqui kjanacama paljaytac̈ha . Nii Jesucristuz̈ puntu zuma zizñi kuzziz cjispanc̈ha . Nii iclizquiz yanapñi z̈oñinacaqui ana uj paañi kuzziz cjispanc̈ha .
54006002	Recommendation	Niz̈aza jakzilta piyunanacat criichi patrunchizlaj niiqui , juc'anti rispitla , ana quintra chiila , nii patrunaz̈ criichiz̈ cjen . Antiz juc'anti nii patrunz̈ta langz̈inspanc̈ha . Am patrunpachac̈ha criichi maziqui . Jalla niz̈tiquiztan zuma k'ayi jilac̈ha niiqui . Jalla nii puntunaca chiiz̈inaquic̈ha , niz̈aza tjaajnaquic̈ha .
45003003	Faith	Nii Yooziz̈ tjaata lii jaru yekjap judío z̈oñinacaqui ana lijituma kamchic̈ha . Jalla nuz̈ ana lijituma kamchiz̈ cjen , ninacaz̈ compromitta taku ana cumplissic̈ha . Jalla nuz̈ cjenami Yoozqui niiz̈ persun compromitta taku cumplic̈ha .
43019034	Violence	Pero tsjii zultatuqui Jesusiz̈ ch'ill kjuttan chjapz̈inchic̈ha pajk cuchillz̈tan . Jalla nuz̈ chjaptan ljocmi kjazmi lewchic̈ha .
43015012	Recommendation	Weriz̈ mantita ortinaqui tuz̈uc̈ha , jaknuz̈t wejr amtan zuma munazituc̈haja , jalla niz̈ta irata anc̈hucqui porapat munazaquic̈ha .
45006013	Recommendation	Nii uj paaz pecñi kuzqui curpu mantis pecc̈haj niiqui , panz̈ ewjasa . Pero anc̈huca curpu zuma paazjapa , niz̈aza Yooz sirwizjapa kuz tjaa . Anc̈hucqui anazum uj paañi kamañquiztan liwriita cjiscu ew zuma kamañchiz cjissinc̈hucc̈ha . Jalla niz̈tiquiztan anc̈hucqui Yooz kuzcama kamajo Yooz mantuquiz cjee , tjapa curpumi , niz̈aza kuzmi .
58010039	Faith	Pero uc̈humnacac̈ha anapan Yooz quintra quejpzñiqui . Jalla nuz̈ quejpznasaz̈ niiqui , Yooziz̈ ancha ana waliz̈ castictaz̈ cjequic̈ha . Antiz uc̈humc̈ha tirapan Yoozquin kuzzizqui . Jalla nuz̈ kamcan uc̈hum persun animu zumaz̈ c̈hjelinc̈ha , liwriita cjisjapa .
45011026	Grace	Jalla nekztanaqui tjapa nii timpuquiz z̈ejlñi Israel z̈oñinacaqui liwriita cjequic̈ha . Jalla nuz̈ cjijrta Yooz takuqui cjic̈ha : “ Sión wajtquiztan tsjii Liwriiñiqui tjonaquic̈ha . Jacobz̈ majchmaatinacquiztan ana zum kamañanaca jaytiskataquic̈ha .
52002015	Violence	Nii Judea yokquiz z̈ejlñi judionacaqui Jesús Jiliri conchic̈ha . Niz̈aza niiz̈ tuqui Yooz taku paljayñi z̈oñinaca conchic̈ha . Niz̈aza wejrnacqui chjatkatchic̈ha . Niz̈aza jalla nuz̈ paaz̈cu tjapa z̈oñinacz̈ quintraz̈ paac̈ha . Jalla nuz̈ paatiquiztan Yoozqui ninacz̈ quintra z̈awjc̈ha .
58010026	Sin	Werar Yooz taku catokz̈cupacha nekztan kuzinpan Yooz quintra quepsnaquiz̈ niiqui , ana pertunta cjesac̈ha .
49002006	Grace	Jaknuz̈t Jesucristuqui ticz̈cu Yooz aztan sepulturquiztan ulantc̈haja , jalla niz̈ta irata uc̈humqui Yooz aztan ana wal kamañanacquiztan ulanchinc̈humc̈ha . Nekztan Cristuz̈tan tsjii kuzziz cjen Yoozqui uc̈humnacaquiz Cristuz̈tan chica honorchiz cjiskatchic̈ha .
49004025	Recommendation	Jalla nuz̈ kamcan , ana toscar takunaca chiya . Antiz zapa mayni porapat zuma werar takunacz̈tan parlispanc̈ha . Tjapa criichi z̈oñinacaqui yekja yekja cjenami tsjii curpuchiztakazza .
48002005	Faith	Anapan ninacz̈ munañpi jaru cjiskatchinc̈ha . Wejrnacqui pecaytuc̈ha , anc̈hucqui werar liwriiñi Yooz tawk jaru tirapan kamzjapa , jalla nuz̈ .
46014013	Recommendation	Jalla niz̈tiquiztan jakziltat ana pajta taku chiyac̈haja , Yoozquin mayiziz waquizic̈ha , niiz̈ chiita taku zuma intintiskatzjapa parti criichinacz̈quiz .
44009001	Violence	Jalla nuz̈ Felipe ojklayanaqui Sauluqui Yoozquin criichi z̈oñinaca tanzjapa niz̈aza conzjapa tirapan kuz tjaatc̈ha . Anapanz̈ jaytiz pecatc̈ha . Nekztanaqui timplu chawc jiliri cherzñi ojkchic̈ha .
43017013	Description	‛ Anziqui wejrqui amquin quejpz̈cac̈ha . Iya tsjii zkolucz̈tan tii muntuquiz kamcan wejrqui tinacz̈quiz chiiz̈inuc̈ha , wejtquiz criichi z̈oñinacaz̈ wejrz̈tapacha cuntintu cjeyajo .
60004013	Recommendation	Jaknuz̈t Jesucristuqui sufritc̈haja , jalla niz̈tazakaz anc̈hucqui sufraquic̈ha . Jalla niz̈tiquiztan niz̈ta pruebanaca tjonchiz̈ cjen , cuntintuz̈ cjee . Niz̈aza Jesucristuz̈ tjonz tjuñquiz anc̈hucqui juc'anti cuntintuz̈ cjequic̈ha . Nekztan Jesucristuqui niiz̈ aztan niiz̈ honora tjeeznaquic̈ha .
44011006	Description	Jalla nuz̈ irantiz̈quitanaqui zumpacha cherzinc̈ha , c̈hjulut nii kjuyltan z̈ejl , cjican . Jalla nuz̈ wejrqui cherchinc̈ha tjapaman pajkpic kjojchchiz animalanaca , k'it animalanacami , zkoranacami , wez̈lanacami , jalla nuz̈ cherchinc̈ha .
51003008	Recommendation	Jaziqui anc̈hucqui nii ana wal paaznaca liwj eca . Anac̈ha z̈awjchi kuzziz z̈ejlzqui . Anac̈ha culirazzi kuzziz z̈ejlzqui . Anac̈ha ana wal paaz pecñi kuzziz z̈ejlzqui . Anac̈ha z̈oñz̈ quintra ana wali taku chiizqui . Anac̈ha ana wal tawkz̈tan chii chiican z̈ejlzqui .
44018003	Description	Pabluz̈tan ninacz̈tan tsjii oficiuchiztac̈ha , tultu kjuya paañitac̈ha . Jalla niz̈tiquiztan Pabluqui ninacz̈tan kamchic̈ha junto nii tultu kjuya langzjapa .
45006012	Sin	Uj paaz pecñi kuzqui ana mantiskata , anazumanaca paajo .
53003012	Recommendation	Jalla niz̈ta z̈ejlñi z̈oñinacz̈quiz mantuc̈ha ana niz̈ta cjisjapa . Uc̈hum Jesucristo Jilirz̈ tjuuquiz ninacz̈quiz chiiz̈inuc̈ha , zuma kuzziz niz̈aza ana mitisñi kuzziz langznaquic̈ha persun wira mantinzjapa , jalla nii .
44007009	Sin	‛ Nii Jacobz̈ majchnacaqui uc̈hum tuquita atchi ejpnacatac̈ha . Ninacaqui José cjita lajkz̈ quintra iñiziñitac̈ha . Jalla niz̈tiquiztan ninacz̈ lajk tuychic̈ha . Nekztanaqui nii tuyta lajkqui Egipto yokquin chjichtac̈ha . Pero Yooz Ejpqui Josiz̈tan chicapachatac̈ha nii oraqui .
44011028	Description	Tsjiiqui Agabo cjitatac̈ha . Niiqui nii ajczñi criichinacz̈ taypiquiz tsijtsic̈ha . Tsijtscan Yooz Espíritu Santuqui nii Agabo chiikatchic̈ha , tuz̈ cjican : — Tjapa tii yokquiz wali c̈hjer mach'a z̈elaquic̈ha . Jalla tiz̈ta watchic̈ha , Claudio cjita chawc jiliriz̈ mantiz timpuqui .
44020036	Description	Jalla nuz̈ chiiz̈cu , Pabluqui quillzic̈ha , tjapa nii z̈ejlñi hermanonacz̈tan , Yoozquin mayizizjapa .
48005024	Faith	Niz̈aza jakziltat Cristuz̈ partiquiz z̈ejlc̈haja , jalla ninacaqui nii ana zuma paaz pecñi kuz mantuquiz ana kamz waquizic̈ha . Nii ana zuma pecñi kuzquiztan ticzi z̈oñiz̈takazza . Niz̈aza nii ana zuma pinsitanac jaru ana kamz waquizic̈ha .
59001002	Recommendation	Yoozquin criichi jilanaca , cullaquinaca , tii muntuquiz kaman tjapaman pruebanacaz̈ z̈ejlc̈ha . C̈hjulorami tsjii prueba tjonaquiz̈ niiqui , ancha cuntintuz̈ cjee .
62001006	Sin	Tsjii uj paañi z̈oñiqui zumchiquiz kamc̈ha . Nuz̈ kamcanaqui “ Yooztan wejttanaqui tsjii kuzzizza ” , cjic̈haj niiqui , toscaraz̈ chiic̈ha nii z̈oñiqui . Anaz̈ werar Yooz jiczquiz ojklayc̈ha .
44010011	Description	Jalla tuz̈ cherzic̈ha : arajpacha cjetzi tsjii pajk mantilaz̈takaz chjijwz̈quichic̈ha yokquin . Nii mantilaqui pajkpic punta z̈cucz̈intac̈ha .
44002009	Description	Nekz z̈elatc̈ha Partia z̈oñinaca , niz̈aza Media z̈oñinaca , niz̈aza Elam z̈oñinaca , niz̈aza Mesopotamia z̈oñinaca , niz̈aza Judea z̈oñinaca , niz̈aza Capadocia z̈oñinaca , niz̈aza Ponto z̈oñinaca , niz̈aza Asia yokchiz z̈oñinaca ,
51001010	Faith	Jalla nuz̈ zizñi niz̈aza intintazñi cjequiz̈ niiqui , anc̈hucqui zuma kamaquic̈ha , jaknuz̈t Jesucristo Jilirz̈ partir z̈oñinacaqui kamstanz̈laja , jalla nii . Jalla nuz̈ anc̈hucaz̈ zuma kamtiquiztan , Yoozqui cuntintuz̈ cjequic̈ha . Niz̈aza jalla nuz̈ zuma kamcan , anc̈hucqui tjapaman walinacaz̈ paaquic̈ha . Niz̈aza Yooz puntu juc'ant zuma zizaquic̈ha .
54001018	Recommendation	Timoteo jila , wejt maati cuntamc̈ha . Zuma zultatuz̈takaz Yoozquin tjurt'iñi kuzziz cjee . Niz̈aza Satanás partiranacz̈ quintra cjee . Tuquiqui tsjii criichi jilanacaqui am puntuquiztan Yooziz̈ tjaata taku chiichic̈ha . Nii takunaca cjuñzna . Jalla nii tawk jaru amqui Yooz sirwiz puestuquiz utz̈tac̈ha . Jaziqui amquin tii chiiz̈inuc̈ha .
66019001	Faith	Jalla nekztanaqui arajpachquin wacchi z̈oñinacz̈ jora nonzinc̈ha , tuz̈ cjican : “ ¡ Aleluya ! Uc̈hum Yoozza liwriiñiqui , walja azzizza , walja honorchizza .
49002001	Grace	Jaziqui Yoozqui anc̈hucaquiz ew kamañchiz cjiskatc̈hic̈ha . Tuquiqui anc̈hucqui Yooz yujcquiziqui ticzi z̈oñinacaz̈takaz z̈elatc̈ha ujnaca paachiz̈ cjen , niz̈aza ana walinaca paachiz̈ cjen .
46010021	Sin	Anaz̈ jakziltami Cristo Jilirz̈ wasumi niz̈aza zajranacz̈ wasumi tanznasac̈ha . Niz̈aza anaz̈ jakziltami Cristo Jilirz̈ t'antami niz̈aza zajranacz̈ c̈hjerimi tanznasac̈ha . Anac̈ha niz̈ta kuzziz cjichuca . Antiz tsjii Yoozquizpanikaz kuzziz cjesac̈ha .
49005003	Recommendation	Anc̈hucqui Yooz partiquiz cjicanaqui , anac̈ha tsjii adulteriuquiz ojklayz pinsisqui . Niz̈aza anac̈ha c̈hjul anawalinacami pinsisqui . Niz̈aza anac̈ha c̈hjultakimi zmazqui . Niz̈ta anawalinaca anapanz̈ pinsis waquizic̈ha .
56001015	Sin	Jakziltat Yooz kuzcama zuma kamc̈haja , jalla niiqui c̈hjulu paacanami Yoozquin kuzzizpanc̈ha . Pero ana zuma kamañchiz ana criichinacaqui c̈hjulu paacanami ana Yoozquin kuzzizza , persun pecta kamzquinkaz kuzzizza . Ninacac̈ha ana zuma pinsamintuchizkazqui . Niz̈aza persun uj paaz̈cumi ana naazñic̈ha .
44009021	Description	Nii nonzñi z̈oñinacaqui ispantichic̈ha , tuz̈ cjican : — Tii z̈oñiqui Jerusalén wajtquin ojklaychic̈ha Jesucristuz̈quin rispitñi z̈oñinaca tani . Tekzizakaz tjonchic̈ha Jesucristuz̈quin criichinaca tanaz̈lani . Niz̈aza preso chjichaz̈lani , timplu jilirinacz̈quin intirjizjapa . Jalla nii z̈oñipanc̈ha , ¿ ana jaa ?
58008006	Description	Pero Jesucristuzti z̈oñinacz̈tajapa tsjan zumaz̈ palt'izinasac̈ha . Jalla niic̈ha tuquita palt'iziñinacz̈ kamañquiztan juc'ant zuma kamañchizqui . Niz̈aza tuquita liiquiztan tii anzta liiqui uc̈humnacalta tsjan zumac̈ha . Jesucristuz̈ cjen tii anzta liiqui z̈ejlc̈ha . Niz̈aza nii liiz̈ jaru tsjii tsjan zuma kamañaqui compromittac̈ha .
50001021	Faith	Tuz̈ cjiwc̈ha . Cristuz̈tajapapankaz z̈etuc̈ha . Wejr ticznaz̈ niiqui , wejttajapa tsjan cusaz̈ cjequic̈ha , arajpachquin Cristuz̈tan chica z̈ejlcan .
50001006	Faith	Anc̈hucaz̈ criichi tjuñquiz Yoozqui anc̈hucaquiz zuma kamañchiz cjiskatz kalltichic̈ha . Niz̈aza Yooz Ejpqui anc̈huca zuma kamaña Jesucristuz̈ kamaña irata juc'anti juc'ant cjiskataquic̈ha , Jesucristuz̈ tjonz tjuñicama . Jalla nuz̈upanc̈ha cjiwc̈ha .
62005020	Faith	Yooz Majchqui tjonchic̈ha uc̈humnaca zuma intintazkatajo , niz̈aza werar Yooz pajajo . ¿ Ject werar Yoozjo ? Jalla niic̈ha Jesucristo Yooz Majchqui . Jaziqui uc̈humqui nii werar Yooztan tsjii kuzziz cjissinc̈humc̈ha . Niiz̈tan kamcan , wiñaya niiz̈tan kamaquic̈ha .
45012018	Recommendation	Niz̈aza anc̈hucqui tjapa z̈oñinacz̈tan zuma kama , attacama .
58010023	Faith	Yoozquin macjatz̈cu Yooz famillquiz luzzinc̈humc̈ha . Jaziqui ana jiwjatcan tirapan Yoozquin tjurt'ichi kuzziz cjequic̈ha . Nekztan Yooztan chica kamaquic̈ha . Nii Yooztan kamzqui , jalla nii Yoozqui uc̈humnacaquiz compromitchic̈ha . Niz̈aza nii compromitchi Yoozza taku cumpliñiqui .
43014027	Grace	‛ Wejrqui anc̈huca kuznaca jeejzkatuc̈ha . Anc̈huca kuznaca jeejzkatz̈cuqui okac̈ha . Z̈oñinacaqui anapanz̈ z̈oñz̈ kuz niz̈ta jeejzkatasac̈ha . Anc̈huca kuznacaqui anac̈ha turwaysi cjee , niz̈aza anac̈ha eksna .
47005006	Faith	Jalla niz̈tiquiztan wejrqui tjup kuzzizpanc̈ha . Tii curpuchiz kamcan , arajpachquin Yooztan chica ima z̈ejlc̈ha . Pero arajpach wajtchiz z̈oñtc̈ha wejrqui . Jalla niil zizuc̈ha .
43012047	Grace	Jakziltat weriz̈ chiita nonz̈cu ana catokac̈haja , jalla niiz̈ quintra tii ora anal chiyuc̈ha . Wejrqui z̈oñinacz̈ quintra chiizjapa ana tjonchinc̈ha . Antiz z̈oñinaca liwriizjapa tjonchinc̈ha .
62003012	Sin	Tsjii z̈oñi z̈elatc̈ha , Caín cjita . Jalla nii Cainqui niiz̈ lajk conchic̈ha . ¿ Kjaz̈tiquiztan conchit niijo ? Jalla niiz̈ paatanacaqui anawalinacatac̈ha ; niiz̈ lajkz̈ paatanacazti walinacatac̈ha . Jalla nekztan niiz̈ lajk conchic̈ha . Cainqui diabluz̈ maatitac̈ha . Ana nii Cainz̈ kuz cherchi kuzziz cjee anc̈hucqui .
66016020	Description	Jalla nuz̈ castican tjapa kot taypiquiz z̈ejlñi yokanacami , niz̈aza curunacami katchic̈ha .
58011012	Description	Jalla niz̈tiquiztan Abrahamqui ticz irarchiz cjenami tsjii majchchiz cjissic̈ha . Jalla nii majchquiztan walja tama mirchic̈ha , walja tama arajpach warawaranacaz̈takaz niz̈aza walja tama kot at pjilanacaz̈takaz , jalla niz̈ta mirchic̈ha . Ancha tamaz̈ cjen , anac̈ha kanchuca Abrahamz̈quiztan tjonñi majch maatinaca .
54001017	Faith	Jalla niz̈tiquiztan tjapa mantiñi Yooz honoraz̈ wiñayjapa waytitaj cjila . Yoozqui wiñaya z̈ejlc̈ha , niz̈aza ana ticznasac̈ha , z̈oñz̈ c̈hjujcquiz anaz̈ cherta cjesac̈ha . Tsjiillapanikazza Yoozqui , niz̈aza niipanc̈ha juc'ant tjappacha zizñiqui . Jalla nii Yooz honora wiñay wiñaya tirapan waytitaj cjila . Jalla nuz̈oj cjila . Amén .
66014007	Faith	Jalla nii anjilaqui altu jorz̈tan tuz̈ chiichic̈ha : — Yoozquin rispitñiz̈ cjee . Niiz̈quin honora waytiñiz̈ cjee . Niiz̈ ultim casticz ora tjonc̈ha . Niiqui arajpachami , yokami , kot kjaznacami , niz̈aza kjaz jalzurinacami paachic̈ha . Jalla niz̈tiquiztan niiz̈quiz rispitñiz̈ cjee .
44006001	Description	Nii timpuquiz Yoozquin criichinacaqui waljaz̈ yapatc̈ha . Nuz̈ yaptiquiztan tsjii quija z̈ejlchic̈ha . Griego taku chiiñi judionacaqui hebreo taku chiiñi judionacz̈ quintra quijzic̈ha , tuz̈ cjican : — Wejtnaca z̈ew maatakanaca ana cusa atintitac̈ha . Zapuru c̈hjeri tojzquiz upa c̈hjeri onantac̈ha .
60002021	Grace	Jalla niz̈ta pasinziz kuzziz sufraquiz̈ niiqui , kjana tjeez̈a , Jesucristuz̈ z̈oñinacc̈hucc̈ha , nii . Yoozqui anc̈huc kjawzic̈ha , zuma kuz tjeezjapa . Cristuqui anc̈huc laycu sufrichizakazza . Cristuqui sufrican ancha pasinziz kuz tjeezic̈ha . Niz̈ta irata anc̈hucqui sufrican , niz̈tazakaz pasinziz kuz tjeez waquizic̈ha .
53003010	Recommendation	Anc̈hucatan z̈ejlcan , chiiz̈inchinc̈ha . “ Jakziltat ana langz pecc̈haja , jalla niiqui anaz̈ lujlz waquizic̈ha yejkz̈ c̈hjerquiztan ” .
43003016	Grace	Yooz Ejpqui tii muntuquiz z̈ejlñi z̈oñinacz̈quiz ancha okz̈quichipanc̈ha . Jalla niz̈tiquiztan niiz̈ zinta Majch cuchanz̈quichic̈ha , z̈oñinacz̈quiz ew kamañchiz cjiskatzjapa . Jakziltat niiz̈ zinta Majchquiz criyac̈haja , ew kamañchiz cjequic̈ha Yooztan wiñaya kamzjapa ana infiernuquin sufrajo .
44019015	Description	Nii pakallawk jilazullca niz̈ta paan , tsjii z̈oñi tanñi zajraqui ninacz̈quiz cjichic̈ha : — Jesús pajuc̈ha . Niz̈aza Pablo pajuc̈ha . Anc̈hucqui ¿ jectc̈huctajo ?
66019019	Violence	Jalla nekztanaqui cherchinc̈ha , nii anawal animalz̈tan yokquiz mantiñi reynacz̈tanami ninacz̈ zultatunacz̈tanami ajcsitac̈ha , chiw cawallquiz yawchi z̈oñz̈ quintra kichjasjapa , niiz̈ zultatunacz̈tanpacha .
44027002	Description	Adramitio cjita wajtquiz tsjii warcu z̈elatc̈ha . Nii oraqui nii warcuqui ojkzpachatac̈ha Asia kjutñi . Jalla nuz̈ cjen nii warcuquiz luzzinc̈ha . Niz̈aza wejtnacatan Aristarco cjita z̈oñitac̈ha . Niiqui Tesalónica wajtchiz z̈oñitac̈ha . Tesalónica watjaqui Macedonia yokquintac̈ha .
58013003	Recommendation	Carsilquiz chawcta jilanaca panz̈ cjuñzna . Anc̈hucazakaz persun kuzquiz ninacaz̈ chawctiquiztan sint'iz waquizic̈ha . Niz̈aza sufriskatta jilanacz̈quiz cjuñzna . Anc̈hucqui curpuchiz cjicanaqui zakaz sufriskatta cjesac̈ha .
51003017	Recommendation	Anc̈hucqui Cristuz̈ partir z̈oñinacc̈hucc̈ha . Jalla niz̈tiquiztan c̈hjulu paacanami chiicanami , zuma kamañchiz kamz waquizic̈ha . Niz̈aza c̈hjulu watanami Jesucristuz̈ cjen Yooz Ejpz̈quin sparaquiz̈ cjican tjaaz waquizic̈ha .
48006006	Recommendation	Yooz puntu tjaajinta z̈oñiqui persun cusasanacquiztan tjaaz waquizic̈ha Yooz puntu tjaajiñinacz̈quiz .
44007005	Description	Jalla tekz kaman , Yoozqui ana c̈hjul yok irinsami tjaachic̈ha . Abrahamz̈tajapa persun yoka ana z̈elatc̈ha . Jalla nuz̈ cjenami Yoozqui taku ecchic̈ha , tuz̈ cjican : “ Tii yoka amtapanz̈ cjequic̈ha . Niz̈aza am ticz̈tanaqui tii yokaqui am maatinacaz̈ tanznaquic̈ha ” . Jalla nuz̈ cjican Yoozqui Abrahamz̈quiz taku tjaachic̈ha . Nii oraqui Abraham ana ocjalchiz cjenami , Yoozqui nuz̈ chiichic̈ha .
44007019	Description	Nii jiliriqui uc̈hum wajtchiz z̈oñz̈ quintra pinsichic̈ha . Nekztan anawal quintra paachic̈ha uc̈hum tuquita atchi ejpnacz̈quiz . Nii jiliriqui mantichic̈ha , Israel lucmajch maatinaca majttan zawnc uchla , ticzi cjisjapa .
43020003	Description	Jalla nekztanaqui Pedruz̈tan nii tsjii pecta tjaajinta z̈oñz̈tan ulanz̈cu sepultura cherzñi ojkchic̈ha .
44024016	Faith	Jalla nuz̈ tjewz̈can , Yooz yujcquizimi z̈oñz̈ yujcquizimi wejt kuz zuma iwjt'ican persunpacha cwitasuc̈ha , ana ujchiz cjisjapa .
65001013	Description	Tjamiz̈ chjichta kjaz ljojkjinacaz̈takazza . Ninacaz̈ azzuca paatanacaqui kot anazum ch'utunacaz̈takazza . Niz̈aza ninacaqui tsjii kjutñi pertissi warawaranacaz̈takazza . Anawal zumchiquiz wiñayjapa castictaz̈ cjequic̈ha . Casticta cjisjapa , nii anawal tjaajiñinacaqui chjojtac̈ha .
48001012	Description	Ana jec z̈oñz̈quiztanami nii liwriiñi taku nonzinc̈ha , niz̈aza anaz̈ jec z̈oñimi wejtquiz nii liwriiñi taku tjaajinchiqui . Jesucristupachac̈ha wejtquiz tjaajinchiqui .
45007005	Sin	Tuquiqui uc̈hum persun kuzcama kamcan , uc̈hum uj paaz pecñi kuzqui uc̈humnacaquiz mantiñitac̈ha , ujnaca paajo . Jalla niz̈ta ujnaca paatiquiztan infiernuquin Yooziz̈ casticta cjichucatac̈ha . Moisés liiquiz “ Anac̈ha uj paazqui ” cjican cjenami uc̈hum uj paaz pecñi kuzqui juc'anti uj paazquin uc̈hum chjitchic̈ha .
54002007	Faith	Jalla nii Jesucristuz̈ z̈oñinacz̈ laycu ticzi quintu wejrzakaz paljayuc̈ha . Niz̈ta paljayajo , Yoozqui wejr apóstol puestuquiz utchic̈ha . Wejr utchic̈ha werar liwriiñi Yooz taku tjaajnajo ana judío z̈oñinacz̈quin . Ninacz̈quin Yooz taku paljayiñc̈ha , ninaca Jesucristuz̈quin kuzziz cjeyajo . Wejrqui Jesucristuz̈quin criichiz̈ cjen weraral chiyuc̈ha . Ana toscaral chiyuc̈ha .
62003024	Faith	Jakziltat nii mantitacama kamc̈haja , jalla niiqui Yooztan tsjii kuzzizza . Niz̈aza Yooztan tsjii kuzzizza nii z̈oñinacz̈tan . Yooz tjaata Espíritu Santuqui uc̈hum kuzquiz z̈ejlc̈ha . Jalla nekztan zizza uc̈humqui , Yooztan uc̈humtan tsjii kuzziz , jalla nii .
46010024	Recommendation	Parti criichinacaz̈ zuma kamañchiz cjisjapac̈ha kuz tjaazqui . Anac̈ha persun kamañjapakaz kuz tjaazqui .
45012016	Recommendation	Porapat zuma munazican kama . Anac̈ha mitarazi kuzziz tucquin cjis pecsqui . Pero humilde kuzziz wirquin cjican cuntintuz̈ cjee . Anac̈ha “ Wejrqui zuma ziziñ z̈oñtc̈ha ” cjee .
49004031	Recommendation	C̈hjaawjkatñi kuz jayta , niz̈aza culirazñi kuz jayta , niz̈aza z̈awjz̈awjz kuz jayta , niz̈aza z̈oñi ararñi kuz jayta , niz̈aza z̈oñz̈ quintra ana wali chiiñi kuz jayta , niz̈aza tjapa ana wali kuznaca jayta .
51001025	Faith	Wejrqui Cristuz̈ partir z̈oñinacz̈quin sirwizjapa , apóstol oficiuquiz uchtac̈ha . Yoozqui anc̈hucaltajapa nii oficiuquiz wejr utchic̈ha . Wejrqui uchtac̈ha Yooz taku zumpacha zizkatzjapa ,
66001014	Description	Niz̈aza niiz̈ ach charami chiwitac̈ha , chiw chomaz̈takaz , niz̈aza chiw kjatñiz̈takaz . Niiz̈ c̈hjujcquinacaqui ujz̈takaz c'ajatc̈ha .
47004015	Grace	Tjapa wejtquiz watchinacaqui anc̈hucaltajapac̈ha . Liwriiñi Yooz taku paljayuc̈ha , juc'anti juc'anti z̈oñinaca Yoozquin kuzziz cjiskatzjapa , niz̈aza ninaca Yooziz̈ yanapta cjiskatzjapa . Jalla nuz̈ cjen tsjan tsjan z̈oñinacaqui Yoozquin gracias cjican chiyaquic̈ha , niz̈aza Yoozqui juc'anti honorchiz cjequic̈ha . Jalla nuz̈ pecuc̈ha .
43006056	Faith	Jequit wejt z̈ejtkatñi curpu lujlc̈haja , niz̈aza wejt z̈ejtkatñi ljoc licc̈haja , jalla ninacac̈ha wejttan tsjii kuzzizqui . Niz̈aza wejrtc̈ha ninacz̈tan tsjii kuzzizqui .
43011027	Faith	Naaqui tuz̈ kjaazinc̈ha : — Criyuc̈ha , wejt Jiliri . Niz̈aza criyuc̈ha , amqui Cristumc̈ha ; niz̈aza Yooz Maatimc̈ha tii muntuquiz tjonchiqui . Jalla niiqui criyuc̈ha .
44002042	Faith	Tjapa nii criichi z̈oñinacaqui apostolonacaz̈ tjaajintanacz̈quiz walja tjapa kuztac̈ha . Ninacaqui tsjii kuzzizpan cjissic̈ha . Chica juntasñitac̈ha Yoozquin mayizizjapa , niz̈aza c̈hjeri lujlzjapa .
58001009	Grace	Amqui zuma lijituma mantiz pecñampanc̈ha . Yooz kuz quintra paañinaca panz̈ chjaawjñamc̈ha amqui . Wejrtc̈ha am Yoozqui . Amquiz juc'ant honorchiz cjiskatchinc̈ha , c̈hjul z̈ejlñinacz̈quiztanami ” .
44012002	Violence	Niz̈aza Herodesqui Jacobo conkatchic̈ha pajk cuchillz̈tan . Jacobqui Juanz̈ jilatac̈ha .
55002016	Recommendation	Ina z̈oñz̈ takunacaqui anac̈ha chiizqui . Jalla nii ina takunaca chiyasaz̈ niiqui , tsjan tsjan tsjii kjutñi z̈oñinacz̈quiz irpaquic̈ha .
62003015	Sin	Jakziltat niiz̈ jilz̈tan chjaawjkatc̈haja , jalla niiqui z̈oñi conchiz̈ cjes , jalla niz̈taz̈ ninacaqui . Niz̈aza z̈oñi conñinacami ana Yooz kuz cherchi kuzzizza . Anaz̈ wiñaya Yooztan kamasac̈ha .
43021015	Faith	Jalla nuz̈ c̈hjeri lujltiquiztan , Jesusaqui Simón Pedruz̈quiz pewczic̈ha , tuz̈ cjican — Simón , Jonás maati , ¿ amqui tii z̈oñinacz̈quiztan wejttan juc'anti munazkaya ? Pedruqui tuz̈ kjaazic̈ha : — Jesalla , wejt Jiliri . Amqui zizza , wejr am pecuc̈ha , jalla nii . Nekztan Jesusaqui niiz̈quiz cjichic̈ha : — Wejt z̈oñinacz̈quiz arajpach c̈hjeri tjaa . Ninacac̈ha uuzanacaz̈takazqui .
46012008	Grace	Tiz̈ta kamañanacaqui tjaatac̈ha : Espíritu Santuqui yekjap criichinacz̈quiz zuma pinsita razunanacchiz chiikatc̈ha . Niz̈aza Yooz Espíritu Santuqui yekjap criichinacz̈quiz zizñi zizñi chiikatc̈ha .
44007013	Description	Nekztanaqui pizc wilta ojkz̈cu , Josequi niiz̈ jilanacz̈quiz pajkatchic̈ha . Jalla niz̈tiquiztan Egipto chawc jiliriqui Josiz̈ familia pajchic̈ha .
60003010	Recommendation	Yooz takuqui tuz̈ cjic̈ha : “ Jakziltat zuma kamañchizpan pecc̈haja , niz̈aza cuntintupan kamz pecc̈haja , jalla niiqui persun chiiñi ata ewjt'istanc̈ha , anawal taku ana chiizjapa , niz̈aza ana incallñi toscar taku ana chiizjapa .
44004032	Description	Tjapa nii wacchi criichinacaqui tsjii kuzziztac̈ha . Niz̈aza ninacz̈ pinsamintuqui tsjiipanikaztac̈ha . Jakzilta z̈oñit cusasanacchiz z̈elatc̈haja , nii z̈oñinacaqui ana cusasquiztan chiiñitac̈ha , “ Wejt cusasaz̈ tiic ” cjicanaqui . Antis tjapa ninacz̈ cusasanacaqui tsjiiz̈takaz z̈elatc̈ha , tjapa criichi z̈oñinacz̈tajapa .
46015003	Grace	Wejrqui anc̈hucaquiz juc'ant chekan takunaca tjaajinchinc̈ha . Tuquiqui wejtquiz zakaz nii zuma takunacaqui tjaajintatac̈ha . Jalla tuz̈uc̈ha nii tjaajinta takunacaqui . Jesucristuqui uc̈hum uj laycu ticzic̈ha . Jaknuz̈t Yooz tawk liwruquiz cjijrtataz̈laja , jalla nii cjijrta jaru cumplissic̈ha .
66018024	Violence	Niz̈aza tii wajtchiz z̈oñinacaqui Yooz parti z̈oñinaca , niz̈aza Yooz puntu parliñinaca conchic̈ha . Tjapaman z̈oñinaca contac̈ha .
44013048	Faith	Jalla nuz̈ nonz̈cu , nii ana judío ejpchiz z̈oñinacaqui ancha chipchic̈ha . Niz̈aza Yooz tawk puntuquiztan , tuz̈ cjichic̈ha : “ Tii Yooz takuqui zumapanc̈ha ” . Jakziltat arajpachquin wiñaya kamzjapa Yoozqui illzaja , tjapa ninacaqui nii parlita Yooz taku criichic̈ha .
66022020	Description	Jalla tii takunaca ticlarñiqui tuz̈ cjic̈ha : — Ultimupan wejrqui wajillal tjonac̈ha . Wejrzakaz cjiwc̈ha : — Jalla nuz̈oj cjila . Amén . Jesucristo Jiliri , jalla nuz̈ tjona .
50004009	Recommendation	Weriz̈ tjaajinta jarumi , niz̈aza weriz̈ chiita jarumi , jalla nii jarupan kama . Niz̈aza jaknuz̈t weriz̈ kamta puntuquiztan nonz̈inc̈hucc̈halaj niiqui , niz̈aza cherchinc̈hucc̈halaj niiqui , jalla niz̈ta iratapan kama . Jalla nuz̈ zuma kamtiquiztan Yoozqui anc̈hucatan chicapachaz̈ cjequic̈ha . Nekztan anc̈hucqui walikaz cjequic̈ha .
53003015	Recommendation	Anaza niiz̈japa quintra cjee , antiz nii criichi jilz̈quiz zuma tawkz̈tan chiiz̈ina .
51002008	Recommendation	Anc̈hucqui cwitazaquic̈ha , tsjii kjutñi ana chjichta cjisjapa . Yekjapanacaqui anc̈huc incallskatz pecc̈ha , zuma razunanacaz̈takaz chiican , niz̈aza toscar takunacz̈tan chiican . Jalla niz̈ta tawkchiz z̈oñinacaqui Cristuz̈ pinsita jaru anaz̈ chiic̈ha . Pero z̈oñiz̈ pinsita jarukaz chiic̈ha . Niz̈aza zajranacz̈ pinsitanac jarukaz chiic̈ha . Jaziqui niz̈ta chiiñi z̈oñinacz̈quiztan cwitazaquic̈ha .
50003014	Faith	Tira tjurt'uc̈ha , Yooz irata zuma kamañchiz cjisjapa , niz̈aza Yoozquiztan tsjii zuma premio ganzjapa . Jesucristuz̈ partiquiz z̈ejlc̈hiz̈ cjen Yoozqui wejr arajpachquin kjawznaquic̈ha . Nekztan juc'ant zuma kamañaz̈ tjaaquic̈ha .
56002014	Faith	Nii tjonzñi Jesucristuqui uc̈hum laycu ticzic̈ha , tjapa ana walinacquiztan liwriizjapa . Ana walinacquiztan uc̈hum liwriichic̈ha , niiz̈ partir z̈oñi cjiskatzjapa , niz̈aza uc̈humnacaquiz tjapaman zumanaca paaz ancha pecñi kuzziz cjiskatzjapa .
43005024	Faith	‛ Anc̈hucaquiz weraral chiyuc̈ha . Jakziltat weriz̈ chiita taku nonz̈cu tjapa kuztan catokc̈haja , niz̈aza wejr cuchanz̈quiñiz̈quiz kuz tjaac̈haja , jalla niiqui Yooztan wiñaya kamc̈ha . Niz̈aza ana casticta cjequic̈ha . Infiernuquin ojkñi jiczquiz eccu , arajpach ojkñi jiczquiz kamc̈ha , Yooztan wiñaya kamzjapa .
66021015	Description	Jalla nii wejtquiz chiiñi anjilaqui kor miriis parchizza , nii watja miriisjapa , zanami pirkanacami .
50003019	Sin	Ultimquiziqui nii ana Cristuz̈quiz juyzu paañi z̈oñinacaqui Yooziz̈ castictaz̈ cjequic̈ha . Ninacaz̈ persun kuzquiztan pectanaca rispitc̈ha , tsjii yooztakaz . Azzucanaca paacan , mit kuzzizkazza . Niz̈aza tii muntu yokquiz z̈ejlñi cusasanacz̈quizkaz pinsic̈ha .
54003006	Sin	Niz̈aza tsjii icliz jiliriqui anaz̈ uzca criichi z̈oñi cjesac̈ha . Uzca criichi cjesaz̈ niiqui , mitarazi kuzziz cjisnasac̈ha , nekztanaqui ujquiz tjojtsnasac̈ha . Niz̈aza jaknuz̈t diabluqui niiz̈ ujquiztan casticta cjec̈haja jalla niz̈ta irata nii z̈oñiqui uj paatiquiztan casticta cjequic̈ha .
65001003	Recommendation	Pecta jilanaca , cullaquinaca , wejrqui anc̈hucaquin anchal cjuñchinc̈ha . Jalla nuz̈ cjuñz̈cu liwriiñi puntuquiztan anc̈hucaquin anchal cjijrz pecuc̈ha . Anc̈hucatan wejttan liwriita z̈oñinacac̈ha . Anawal tjaajiñinacaz̈ anc̈hucaquiz incallz pecchiz̈ cjen tii cartal urgente apayz̈cac̈ha , anc̈hucaquiz chiiz̈inzjapa . Yoozquin kuz tjaaz puntu werara tjaajintatac̈ha . Tsjemata tjaajintanacaqui anac̈ha werara niiqui . Werar tjaajintanacz̈quizkaz tjurt'iñi kuzziz cjee .
44004002	Description	Pedruz̈tan Juanz̈tan z̈oñinaca tjaajnatc̈ha , tuz̈ cjican : — Jesusaqui ticziquiztan jacatatchic̈ha . Jalla nuz̈ kjanapacha tjeez̈a , tjapa ticzi z̈oñinacaqui jacatataquic̈ha , jalla nuz̈ . — Jalla niz̈ta chiitiquiztan ancha z̈awjchic̈ha nii jilirinacaqui .
66018005	Sin	Nii wajtchiz z̈oñinacz̈ ujnacaqui juc'anti muntunacz̈takaz yapchic̈ha arajpacha irantizcamaz̈takaz . Juc'anti ujnaca paachic̈ha . Jaziqui Yoozqui ninacaz̈ paata ujnaca naychic̈ha .
43004046	Description	Galilea yokquin z̈ejlcan , Jesusaqui Caná cjita watja wilta ojkchic̈ha . Tuquiqui nii wajtquiz kjazquiztan vino tuckatchic̈ha . Tsjii pajk jilirz̈ secretariuqui Capernaum wajtquiz z̈elatc̈ha . Nii secretariuz̈ majchqui laatac̈ha .
45012011	Recommendation	Ana jayrazñi kuzziz cjee , pero c'unchi kuzziz cjee Yooz sirwizjapa . Niz̈aza tjapa kuztanpan Yooz sirwa .
60001008	Faith	Anc̈hucqui Jesucristuz̈tan munazic̈ha , kjaz̈ta ana cherz̈cumi . Niz̈aza ana cherz̈cumi niiz̈quin kuzzizza . Jalla niz̈tiquiztan anc̈hucqui ancha cuntintuz̈ chipz̈a . Z̈oñz̈ takunacz̈tan uc̈hum cuntintu kuz puntuquiztan ana zuma intintaskati atasac̈ha . Niz̈ta cuntintu kuzqui Yoozpachaz̈ chipskatc̈ha .
62004013	Grace	Yooz Ejpqui niiz̈ Espíritu Santo uc̈humquiz tjaachic̈ha . Jalla nekztan Yooztan uc̈humtan tsjii kuzzizza , nii zizza uc̈humqui .
43019029	Description	Jalla nekzi tsjii ojch z̈elatc̈ha jar vinchiz . Jalla nekztanaqui kjaz ch'umñi esponja t'awzic̈ha nii vinquiz . Nekztan hisopo cjita munti parquiz chjapz̈cu , Jesusiz̈ atquin ch'iiz̈inchic̈ha .
51001013	Grace	Yoozqui uc̈hum liwriichic̈ha , jalla niz̈tiquiztan uc̈humqui ana wal Satanás mantuquiz ana iya zejlc̈ha . Yoozqui uc̈hum niiz̈ pecta Majch Jesucristuz̈ mantuquiz utchic̈ha .
45016017	Recommendation	Jilanaca , cullaquinaca , anc̈hucaquiz rocuc̈ha , zumapanz̈ anc̈hucqui cwitazaquic̈ha , nii t'akt'aksñi z̈oñinacz̈quiztan . Niz̈aza zumpacha cwitazaquic̈ha tsjii kjutñi tjaajiñi z̈oñinacz̈quiztan . Nii z̈oñinacaqui , jaknuz̈t anc̈hucaquiz Yooz puntu tjaajinta cjec̈haja , jalla nii tjaajinta quintra tjaajinc̈ha . Ninacz̈quiztan anc̈hucqui zaraka .
45012007	Recommendation	Iclizquiz yanapñi kamañchiz̈laj niiqui , zuma yanapz waquizic̈ha . Yooz puntu tjaajiñi kamañchiz̈laj niiqui , zumapan tjaajinz waquizic̈ha .
43016023	Faith	‛ Nii orquiztan najwcchuc anc̈hucqui zizñi cjiscu wejr anaz̈ iya pewcnaquic̈ha . Anc̈hucaquiz weraral chiyuc̈ha . Wejtquiz tjapa kuztan cjen , anc̈hucqui Yooz Ejpz̈quiztan c̈hjulumi mayac̈haja , jalla nekztan weriz̈ cjen nii mayiztaqui tjaataz̈ cjequic̈ha .
66021019	Description	Niz̈aza wajt muytat pirkiz̈ simintunacaqui c'achja maznacz̈tan alajitatac̈ha . Primiruqui jaspe maztan , segunduqui zafiro maztan , terceruqui ágata maztan , cuartuqui esmeralda maztan ,
59004017	Sin	Jakziltat Yooz kuz zizzaj niiqui , Yooz kuzcama kamz waquizic̈ha . Ana nii Yooz kuzcama kamc̈haj niiqui , uj paac̈ha .
66019005	Faith	Nekztanaqui mantiz puestuquiztan tsjii jora nonzinc̈ha tuz̈ chiiz̈quiñi : “ Tjapa Yoozquin sirwiñinaca , Yoozquiz honora waytila . Koltami pakjimi tjapa Yoozquin rispitñinacami , Yoozquiz honora waytila ” .
47005002	Faith	Tii muntuquiz sufricanaqui anchal pasnuc̈ha ayincan . Ew arajpach curpu anchal pecuc̈ha , nekz kamzjapa .
48006004	Recommendation	Zapa mayni persun kamtanaca tantiistanc̈ha , zuma ana zuma kamta , jalla nii . Jakziltat zuma kamchiz̈laj niiqui , cuntintuz̈ cjesac̈ha , persuna zuma kamtaz̈ cjen . Criichi z̈oñinacaqui yekja z̈oñz̈ kamaña iñarz̈cu , anaz̈ mitarazi kuzziz cjis waquizic̈ha , “ Wejrqui juc'ant zuma kamañchiztc̈ha ” cjican .
46007036	Recommendation	Tsjiilla cjesac̈ha , zalz puntuquiztan zakaz . Jakzilta z̈oñz̈tat tsjaa majt z̈elac̈haja , zalz irarquiz tjonchiñ , niz̈aza ancha zalz pecchiñ . Ana chajalztiquiztan niiz̈ kuz turwayskatc̈haj niiqui , tuz̈ chiiz̈inuc̈ha . Niiz̈ tur chjalz wali tantiiz̈cu , chjalznasac̈ha . Nii chjalzqui anac̈ha ujqui .
43016002	Violence	Jazta timpuquiz anc̈hucqui ajcz kjuyanacquiztan chjatkattaz̈ cjequic̈ha . Niz̈aza tsjii sufris ora tjonaquic̈ha . Jalla nii oraqui jecmit anc̈huc conac̈haja , jalla nii conñi z̈oñiqui cjequic̈ha , “ Wejrtc̈ha Yooz sirwintqui . Jalla niz̈tiquiztan nii z̈oñi conchinc̈ha ” , nuz̈ cjequic̈ha .
66015001	Description	Jalla nekztanaqui arajpachquin tsjii siñala cherchinc̈ha . Nii pajk siñalaqui ancha ispantichucatac̈ha . Pakallawk anjilanacaqui z̈elatc̈ha , pakallawk anawalinacchiz . Jalla nii anawalinaca wattan Yooz casticz z̈erzta cjequic̈ha .
43018023	Description	Jesusaqui nii zultatz̈quiz kjaazic̈ha , tuz̈ cjican : — Wejr ana zuma chiituc̈haj niiqui , ¿ jaknuz̈t cjican ana zuma chiichintajo ? Zumal chiyuc̈ha . ¿ Kjaz̈tiquiztan am wejr tsjajpjo ?
50004003	Recommendation	Wejt lijitum Cristuz̈quiz sirwiñi mazi , amquiz rocuc̈ha , tii pucultan cullaquinacz̈quiz yanapt'alla , porapat zuma munaziñi kuzziz kamzjapa . Nii pucultan cullaquinacaqui wejttan chica liwriiñi taku paljaycan langzic̈ha . Niz̈aza nii cullaquinacaqui Clementiz̈tan , niz̈aza parti wettan chica paljayñi mazinacz̈tan langzic̈ha . Tjapa ninacz̈ tjuunacaqui listitac̈ha arajpach z̈ejtz liwruquiz .
66016006	Sin	Nii casticta z̈oñinacaqui am parti z̈oñinacami , niz̈aza am parti parliñi z̈oñinacami conchic̈ha . Jaziqui amqui nii z̈oñinacz̈quiz ljoc lickatchamc̈ha . Jalla nuz̈upan ninacz̈ta waquizic̈ha .
45006002	Sin	Pero wejr cjiwc̈ha , anapanz̈ uj paaz waquizic̈ha . Tuquitan ticzi z̈oñinacaz̈takaztac̈ha uc̈humqui , anazum kamañchiz kamcan . Pero uc̈humz̈ tuquitan anazuma uj paañi kamañquiztan jaytichinc̈humc̈ha . Jalla niz̈tiquiztan uj paañi kamañchiz anapanz̈ kamz waquizic̈ha .
66017011	Violence	Nii tuqui z̈ejlñi , nekztan ana z̈ejlñi animalaqui octavo mantiñi jiliric̈ha . Pero nii pakallawk mantiñinacz̈ partiquiztankalc̈ha . Niz̈aza ultimquiziqui infiernuquin chjatkattaz̈ cjequic̈ha .
48004030	Recommendation	Cjijrta Yooz takuqui tuz̈ cjic̈ha : “ Naa piyuni majchtanpacha chjatkata . Naa piyunaz̈ majtta majchqui anaz̈ irinsa tanznaquic̈ha . Antiz zalz̈ta tjunaz̈ majtta majch , jalla niikaz irinsa tanznaquic̈ha ” .
54006009	Sin	Jakziltat wali jiru cjis pecc̈haja , ujquiz tjojtsnasac̈ha , niz̈aza ana wal jiczquiz lusasac̈ha . Nekztan zumzu pinsamintuchiz cjesac̈ha . Niz̈aza persun quintra ana wal kamzquizkaz pecasac̈ha . Nekztan nii ana wal kamtiquiztan tjappacha pertaquic̈ha . Liwj akztaz̈ cjisnaquic̈ha nii z̈oñiqui .
66017016	Violence	Niz̈aza nii amiz̈ cherta tunca wajranacaz̈takaz mantiñinacaqui anawal animalz̈tan naa puturii maatak quintra chjaawjkataquic̈ha . Nekztan naa maataka akznaquic̈ha , niz̈aza ana zquitchiztakaz cjiskataquic̈ha . Niz̈aza naaz̈a curpu lujlznaquic̈ha . Niz̈aza ujz̈tan ujznaquic̈ha .
46008003	Faith	Jakziltat Yoozquin tjapa kuz tjaac̈haja , Yoozqui nii z̈oñi pajc̈ha niiz̈ maati cunta .
45003009	Sin	Nekztan , ¿ kjaz̈ cjii ? ¿ Uc̈hum judío z̈oñinacaqui parti z̈oñinacz̈quiztan tsjan wali z̈oñinacajo ? Anapanz̈ cjesac̈ha . Wejrqui kjanapacha tjeezinc̈ha , judío wajtchiz z̈oñinacami niz̈aza yekja wajtchiz z̈oñinacami tjappacha ujz̈ mantuquiz z̈ejlc̈ha , nii . Tjapa z̈oñinacami uj paazquin kuz tjaac̈ha .
44007041	Sin	Jalla nekztanaqui nii z̈oñinacaqui korquiztan tsjii wac chul turu paakatchic̈ha ninacz̈tajapa , tsjii yooz cjisjapa . Nekztan nii paata yoozquiz wilana conchic̈ha . Niz̈aza ninacaz̈ paata yoozquiztan ancha cuntintutac̈ha .
66009020	Sin	Nii anawalinacaz̈ ana conta z̈oñinacazti Yoozquin anapanz̈ kuz tjaachic̈ha . Z̈oñiz̈ paata yooznacz̈quin rispitzquiztan anapan jaytichic̈ha . Tirapan rispitchic̈ha zajranacz̈quizimi niz̈aza z̈oñiz̈ paata yooznacz̈quizimi . Ninacz̈ yooznacaqui paatatac̈ha korquiztan , paazquiztan , mazquiztan , tabliquiztan , jalla niz̈tanaca . Nii z̈oñiz̈ paata yooznacatac̈ha ana cherñimi , niz̈aza ana nonzñimi , niz̈aza ana ojklayñimi .
47005011	Faith	Jalla niz̈tiquiztan Jesucristo Jiliri ekscan zuma razunz̈tan anc̈hucaquiz chiyuc̈ha , zuma kamanchiz kamiñc̈ha , cjican . Toscara anal chiyuc̈ha . Wejt kamaña Yooz zizza . Wejr cjiwc̈ha , anc̈hucqui zakaz zizza zuma kamañchiz kamiñc̈ha , jalla nii .
49002003	Sin	Tuquiqui uc̈humqui ana wal kamañchiz zakaz kamatc̈ha , Yooz kuzcama ana kamcan . Uc̈humqui persun kuzcamakaz kamatc̈ha . Niz̈aza uc̈hum ana wali pecñi kuz jaru kamatc̈ha . Niz̈aza uc̈hum ana wali pinsitanacz̈ jaru kamatc̈ha . Jalla niz̈tiquiztan uc̈humqui Yooz casticta cjichucapantac̈ha , jaknuz̈t Yoozqui parti ujchiz z̈oñinaca casticac̈haja , jalla niz̈ta .
44002040	Recommendation	Wacchi takunacz̈tan Pedruqui ninacz̈quiz chiiz̈inchic̈ha , tuz̈ cjican : — Liwriita cjis waquizic̈ha , Cristuz̈ quintra uj paañi z̈oñinacz̈tan ana casticta cjisjapa .
45008013	Faith	Jakziltat persun kuzcamakaz kamchiz̈ cjec̈haja , jalla niiqui Yooziz̈ wiñaya castictaz̈ cjequic̈ha . Pero jakziltat Espíritu Santuz̈ mantuquiz z̈ejlc̈haja , jalla niiqui uj paaznaca jaytic̈ha . Jalla nuz̈ ujnaca jaytichiz̈ cjen , Yooz kamañchiz kamaquic̈ha .
45010011	Faith	Cjijrta Yooz takuqui tuz̈ cjic̈ha : “ Jakziltat Yoozquin kuz tjaac̈haja , jalla niiqui ana inakaz kuz tjaaquic̈ha ” .
45001008	Faith	Jaziqui anc̈hucaz̈ zuma kamtiquiztan Yooz Ejpz̈quin ancha gracias cjican chiyuc̈ha . Tjapa wajtchiz z̈oñinacaqui anc̈huc puntu chiic̈ha , anc̈hucqui ancha Jesucristuz̈quin kuzzizza , nii . Jesucristuz̈ cjen Yoozquin gracias cjican chiyuc̈ha .
52001004	Faith	Jilanaca , cullaquinaca , Yooziz̈ pectanaca , Yoozqui anc̈huc illzic̈ha . Jalla nuz̈ zizcu , wejrnacqui Yoozquin sparaquiz̈ cjiwc̈ha .
60004008	Recommendation	Jalla tuz̈uc̈ha chekanaqui , porapat zuma munaziñi kuzzizpankaz cjee . Zuma munazican , parti z̈oñinacz̈ ujnac puntuquiztan ana ancha cjuñasac̈ha .
44027001	Description	Jalla nekztanaqui nii jilirinacaqui tantiichic̈ha , Pabluz̈ quija roman chawc jilirz̈quin tjatzjapa . Jalla niz̈tiquiztan Pablumi parti presonacami intirjitatac̈ha tsjii Julio cjita capitanz̈quiz , Italia watja chjitzjapa . Nii capitanaqui Augusto cjita batalionquiztan jiliritac̈ha . Wejrqui Pabluz̈quiz cumpant'ichinc̈ha .
66015003	Faith	Jalla nii z̈oñinacaqui Yooz sirwiñi Moisés itsñi itsatc̈ha , niz̈aza Uuzaz̈takaz Jesucristuz̈ itsñi itsatc̈ha , tuz̈ cjican : “ Tjapa azziz Yooz Jiliri , amiz̈ paata pajk obranacac̈ha ancha zumanacaqui , niz̈aza ispantichucac̈ha . Am kamañaqui zuma lijitumc̈ha , werarapanc̈ha . Amc̈ha tjapa nacionchiz z̈oñinaca mantiñamqui .
60002002	Faith	Anc̈hucqui Yooz taku ancha pecz waquizic̈ha , jaknuz̈t tsjii uz̈ca nassi wawaqui piz itz pecc̈haja , jalla niz̈ta Yooz taku pecñi kuzziz cjis waquizic̈ha . Nekztanaqui Yooz taku juc'anti zizñi zizñi kuzziz cjen , juc'ant zuma kamañchiz cjisnaquic̈ha .
66014013	Faith	Jalla nekztanaqui wejrqui arajpachquiztan tsjii jora nonzinc̈ha . Nii joraqui tuz̈ cjichic̈ha : — Jalla tiic cjijra : “ Tekztan nawjcchuc jakziltat Yooz Jilirz̈quiz tjurt'ichi kuzziz ticznac̈haja , jalla niiqui cuntintuz̈ cjequic̈ha ” . Espíritu Santuqui tuz̈ cjic̈ha : “ Ninacaqui ninacz̈ langzquiztan jeejznaquic̈ha . Niz̈aza ninacz̈ zuma obranacquiztanami niz̈aza kamtiquiztanami pactaz̈ cjequic̈ha . Jalla niz̈tiquiztan cuntintuz̈ cjequic̈ha ” .
59001027	Faith	Jakzilta z̈oñit Yooz tawkcama zuma kamc̈haj niiqui , t'akjir wajchallanacami z̈ewallanacami yanapaquic̈ha . Niz̈aza ujchiz z̈oñi irata anaz̈ kamasac̈ha . Jalla nii z̈oñic̈ha Yooz tawkcama zumaz̈ kamñiqui . Jalla nii z̈oñic̈ha Yooz Ejpz̈ yujcquiziqui ana ujchizqui .
51002004	Recommendation	Jalla niil anc̈hucaquiz cjiwc̈ha , ana jakziltami anc̈hucaquiz incallzjapa , tsjii zuma takuz̈takaz chiican .
66005013	Description	Nekztan tjapa arajpachquin z̈ejlñinacz̈tan , niz̈aza tjapa tii muntuquiz z̈ejlñinacz̈tan , niz̈aza tjapa tii yok koztan z̈ejlñinacz̈tan , niz̈aza tjapa kotquiz z̈ejlñinacz̈tan , jalla nuz̈ tjappacha niiz̈ puntu cjichic̈ha : “ Nii chawc mantiñiz̈quizimi nii Uuziz̈quizimi wiñayjapa honora waytiz̈intaj cjila ; niz̈aza nii pucultiz̈quiz wiñayjapa honorchiz cjila ; niz̈aza wiñayjapa rispittaj cjila ; niz̈aza tjapa azziz cjila watay wata ” .
66008008	Description	Nekztan segundo anjilaqui trompet pekz tjawunchic̈ha . Jalla nuz̈ tjawunz̈cu uj peksi pajk curuz̈takaz pajk kotquin tjojtchic̈ha . Nekztanaqui tercer parti kot kjazqui ljok cjissic̈ha .
44007058	Violence	Jalla nuz̈ tanz̈cu , wajtquiztan jwessic̈ha . Nekztan wajtz̈ tjiiquin , maztan c̈hajcchic̈ha . Nii maz c̈hajcñi z̈oñinacaqui tsjii Saulo cjita tjowz̈quiz ninacz̈ zquiti cwitiz̈inajo ecchic̈ha .
45015011	Faith	Yooz tawk liwruquiz tuz̈ cjijrtazakazza : “ Yekja nacionchiz z̈oñinaca , tjapa anc̈hucqui Yooz Jilirz̈ honora wayta . Tjapa z̈oñinacaqui Yooz zuma paatanacquiztan niiz̈quin honora tjaala ” .
45011036	Faith	Tjapa Yoozquiztan tjonc̈ha . Niz̈aza tjapa niiz̈ cjen z̈ejlc̈ha . Niz̈aza tjapa niiz̈tacamac̈ha . Yoozqui wiñaya honorchiz cjila . Jalla nuz̈oj cjila . Amén .
43001029	Faith	Jakataz̈uqui Juanqui Jesusa tjonñi cherchic̈ha . Jalla nuz̈ cherz̈cu , tuz̈ cjichic̈ha : — Cherzna . Tiic̈ha Yoozquiztan cuchanz̈quita z̈oñi , uuzi wilanaz̈takaz . Jalla tiiqui tii muntuquiz z̈ejlñi z̈oñinacz̈ cuntiquiztan ticznaquic̈ha . Ujchiz z̈oñinacz̈ laycu ticznaquic̈ha , ninacaz̈ ujnacquiztan ana casticta cjeyajo .
58011031	Description	Niz̈aza Yoozquin kuzziz cjen Rahabqui ana ticzinc̈ha parti Jericó wajtchiz z̈oñinacz̈quiztan . Naaqui Israel wajtchiz awayt'iñinaca zuma risiwchinc̈ha . Jalla niz̈tiquiztan ana ticzinc̈ha . Tuquiqui putirii z̈oñtac̈ha . Nekztan Yoozquin kuz tjaachinc̈ha . Pero parti Jericó wajtchiz z̈oñinacaqui Yooz mantita ana cazzic̈ha , werar Yoozquin ana kuz tjaachic̈ha .
43010010	Grace	‛ Tjañi cjicjiñi z̈oñinacaqui tjonc̈ha , cjisñi , coni , niz̈aza tirkati , jalla nii alaja tjonc̈ha . Wejrzti tjonchinc̈ha , zuma kamaña tjaazjapa , anc̈huc ancha zuma kamañchiz cjiskatzjapa .
50003020	Faith	Uc̈humzti arajpach wajtchiz z̈oñinacc̈humc̈ha . Uc̈humqui arajpachquiztan uc̈hum Liwriiñi , Jesucristo Jiliri , tjewz̈a .
45015007	Recommendation	Jalla niz̈tiquiztan tsjiimi tsjiimi zumaz̈ risiwz̈cu munazaquic̈ha , jaknuz̈t Cristuqui uc̈humnacatan zuma munazic̈haja , jalla nuz̈ , Yooz honora waytita cjisjapa .
44021024	Recommendation	Amtan chica ninaca chjic̈ha . Nekztan ninacz̈tan chica am uc̈hum cuzturumpi paa . Niz̈aza ninacz̈ gasto pacna , ninaca persun ach chara k'ala murta cjisjapa . Jalla niz̈tiquiztan tjappacha intintiskataquic̈ha , amqui uc̈humnaca cuzturumpi ana quintrac̈ha , jalla nii . Jalla nuz̈ chiichiiñinacaqui toscara cjitaz̈ cjequic̈ha . Ampachazakazim uc̈hum lii jaru paac̈ha . Jalla nuz̈ intintaquic̈ha tjappachaqui .
45004012	Faith	
44001026	Description	Nekztanaqui ject Jesusiz̈ illzta , jalla nii zizjapa , zurtiassic̈ha , nii pucultiquiztan jakziltiz̈quiz nii zurti cayac̈haja , jalla nii . Jalla nuz̈ zurtiascu , nii zurtiqui Matiasquiz caychic̈ha . Jalla nekztan Matiasqui nii parti tuncaman illzta apostolonacz̈tan juntu cjissic̈ha . Lijitum apóstol nuz̈quiz cjissic̈ha .
45004007	Grace	tuz̈ cjichic̈ha : “ Jakzilta z̈oñinacz̈ ujnacat Yooziz̈ pertunta cjec̈haja , niz̈aza ninacz̈ ujnacat Yooziz̈ ana iya tjeez̈ta cjec̈haja cuntintuz̈ cjila .
66011004	Description	Pizc olivo cjita muntinacami , niz̈aza pizc cantilirunacami tii yok mantiñi Yooz yujcquiz z̈ejlc̈ha . Jalla nii muntinacami , niz̈aza cantilirunacami pucultan tisticu cjic̈ha .
59004009	Recommendation	Niz̈aza uj paaz̈cuqui , llaquita cjee . Kaacan anc̈hucaz̈ paata uj paja . Uj paaz̈cuqui , anac̈ha chipsqui . Juc'ant llaquizizza . Anac̈ha cuntintu cjisqui .
64001011	Recommendation	Jila , jaziqui anac̈ha niz̈ta cjisqui . Nii z̈oñiz̈ paatanaca ana yatekaza . Amzti , walikam paac̈ha . Jakziltat walinaca paac̈haja , jalla niiqui Yooz cherchi kuzziz kamc̈ha . Jakziltat anawalinaca paac̈haja , jalla niiqui anaz̈ Yooz pajc̈ha , ana Yooz cherchi kuzzizza .
45004011	Faith	Ima chimputa cjican Abrahamqui Yoozquin tjapa kuz tjaachic̈ha . Jalla niz̈tiquiztan Yooz yujcquiz ana ujchiz niz̈aza zuma cjissic̈ha . Jalla niiz̈ wiruñ Yoozqui nii chimputa lii mantichic̈ha tjeezjapa kuz tjaachiz̈ cjen Yooz yujcquiz ana ujchizza , zuma kuzzizza , jalla nii tjeezjapa . Jalla niz̈tiquiztan Abrahamqui tjapa Yoozquin kuz tjaañinacz̈ta ejpz̈takazza , ana chimputa z̈oñinacz̈tami , niz̈aza chimputa z̈oñinacz̈tami . Jalla nuz̈ pinsichic̈ha Yoozqui . Jakziltat kuz tjaachiz̈ cjen Yooz yujcquiz ana ujchiz , niz̈aza zuma kuzziz cjisnac̈haja , jalla ninacaqui Abrahamz̈ ultim majchmaatinaca cjequic̈ha . Uc̈hum Abraham ejpqui ima chimputa cjican Yoozquin kuz tjaachic̈ha . Jakzilta chimputa z̈oñinacat Abrahamz̈tapacha Yoozquin kuz tjaac̈haja , jalla ninacaqui Abrahamz̈ ultim majchmaatinaca cjequic̈ha . Chimputakaz ana walc̈ha , Yooz yujcquiz zuma cjeyajo .
45006007	Grace	Jakziltat uj paaz pecñi kuzquiztan ticzi cjec̈haja , jalla niiqui uj paañi kamañquiztan liwriita cjequic̈ha .
47004010	Faith	Jesucristuz̈quin sirwican jakziquinami wejr ojklayuc̈haja , ancha sufruc̈ha , ticzmaya cjenami . Jalla nuz̈ sufrican , Jesucristuz̈ cjen tira z̈etuc̈ha ; niiz̈tajapa tii curpuquiz kamuc̈ha . Jesucristuz̈quin sirwichiz̈ cjen ancha sufruc̈ha . “ Waj ticznaa ; ticznaa ” cjiwc̈ha . Pero tii ticzñi curpchiz z̈ejtcanaqui , Jesucristuz̈ cjen kamuc̈ha .
50002021	Sin	Parti jilanacaqui persunaltajapa wali cjisjapa kuz tjaac̈ha . Jesucristuz̈ kuzcama ana zuma ojklayc̈ha .
58011011	Faith	Niz̈azakaz Sarqui Yoozquin kuzziz cjen ica cjissinc̈ha , chawcwa cjicanpacha . Tsjii majchchiz cjissinc̈ha , Yoozquin criichiz̈ cjen . Sarqui tantiichinc̈ha , Yoozqui niiz̈ compromitta taku panz̈ cumplisnaquic̈ha , nii .
43006039	Grace	Jalla tiic̈ha wejt Yooz Ejpz̈ kuzqui . Niiz̈ kuz tuz̈ pecc̈ha , wejr ana zinta niiz̈ intirjita z̈oñinaca pertiskatajo , niz̈aza ninaca jacatatskatajo .
46008006	Faith	Uc̈humnacalta tsjii werar Yoozkaz z̈ejlc̈ha . Tsjii Yooz Ejp z̈ejlc̈ha . Niiqui tjapa z̈ejlñinaca paachic̈ha . Niz̈aza uc̈humnacaqui niiz̈tajapac̈ha . Niz̈aza tsjii Jesucristo Jilirikaz z̈ejlc̈ha . Niiz̈ cjen tjapa z̈ejlñinaca z̈ejlc̈ha , niz̈aza niiz̈ cjen uc̈humnacaltaqui ew z̈ejtz kamaña z̈ejlc̈ha .
52003006	Description	Tsjii kjaz̈ majquiztan Timoteuqui quejpz̈quichic̈ha Tesalónica wajtquiztan . Niz̈aza zuma quintunaca zjijcchic̈ha tuz̈ cjican : “ Nii Tesalónica wajtchiz criichi z̈oñinacaqui ancha Yoozquin kuzzizpanc̈ha , niz̈aza zumaz̈ munazic̈ha . Niz̈aza ninacami uc̈humnacz̈ zumapanz̈ cjuñkalc̈ha . Niz̈aza ninacaqui uc̈humnacatan ancha zalz pecc̈ha , jaknuz̈t uc̈humqui ninacz̈tan ancha zalz pecc̈haja , jalla niz̈tazakazza ninacaqui ” . Jalla nuz̈ cjican zuma quintunaca zjijcchic̈ha anc̈hucaquiztan .
60005004	Grace	Nekztan chekan jilir Awatiriqui tjonz̈cu anc̈hucaquiz zuma honoraz̈ tjaaquic̈ha , zuma premioz̈takaz . Tsjii chjañiquiztan paata premiuqui ratulla tucuzinznasac̈ha . Anc̈huca honora ana tucuzinznasac̈ha . Anc̈hucqui Yoozquin criichi z̈oñinaca zuma cuititiquiztan jalla niz̈ta honora tanznaquic̈ha .
47003012	Faith	Jalla nii ew compromiso ut'aytaz̈ cjen wejrnacqui uchtac̈ha , wiñaya liwriiñi taku paljayzjapa . Jalla niz̈tiquiztan tjup kuztan kjanacama chiyuc̈ha .
61002012	Sin	Jalla nii anawal kamñi z̈oñinacaqui animalaz̈takazza ana intintazñi kuzziz . Persun kucamakaz ojklayñic̈ha , Yoozquin ana juyzu paañi . Q'uit animalanacaqui z̈ejlc̈ha , tanz̈ta cjisjapa , niz̈aza conta cjisjapa . Jalla niz̈taz̈ nii z̈oñinacaqui . Ana zizta puntuquiztan quintra chiic̈ha . Anawali kamcan nii anawali kamtiquiztan animalanacaz̈takaz ticznaquic̈ha .
43012006	Sin	Judaszti anaz̈ porinaca importayatc̈ha . Tjañi zaañitac̈ha . Niiz̈ kjarquiztac̈ha paaz pulsaqui . Niz̈aza nii utz̈ta paaznacquiztan tjangñitac̈ha . Jalla niz̈tiquiztan nuz̈ chiichic̈ha .
62004016	Faith	Yoozqui uc̈humtan ancha munazic̈ha , jalla nii zizza uc̈humqui . Niz̈aza nii criic̈ha uc̈humqui . Yoozqui munaziñi kuzzizza . Jaziqui jakziltat munaziñi kuzzizpanz̈laja , jalla niic̈ha Yooztan tsjii kuzzizqui . Niz̈aza Yoozqui ninacz̈tan tsjii kuzzizza .
44011019	Description	Esteban conz̈cuqui , yekja Yoozquin criichinaca zakaz walja tanzquin cjissic̈ha . Jalla nuz̈ cjen criichinacaqui yekja watjanacquin atipassic̈ha . Fenicia , Chipre , Antioquía , jalla nii yokanac kjutñi wichanzic̈ha . Jalla nicju liwriiñi Yooz takunaca parlichic̈ha . Judío z̈oñinacz̈quiz alaja parlichic̈ha , ana yekja z̈oñinacz̈quiziqui .
54006006	Faith	Pero tsjiikaz cjiwc̈ha . Yooz jiczquiz kamzqui ancha walic̈ha , wali jiru kamzquiztan juc'anti . Yoozquinkaz kuzziz cjican z̈oñinacaqui cuntintu cjequic̈ha .
66013007	Violence	Niz̈aza anawal animalaqui Yoozquin criichinacz̈ quintra quira zalajo permittatac̈ha , ninaca atipzcama . Niz̈aza niiz̈quiz mantiz poder tjaatatac̈ha , tjapa zaranacchiz z̈oñinacz̈quizimi , tjapa watjanacchiz z̈oñinacz̈quizimi , tjapa takunacchiz z̈oñinacz̈quizimi , tjapa nacionanacchiz z̈oñinacz̈quizimi , jalla tjapa nii ana criichi z̈oñinacz̈quizimi mantizjapa .
60002020	Faith	Tii muntuquiz kamcan anc̈hucqui anawali paatiquiztan castictaz̈ cjec̈hani . Pasinziz kuztan awantaquiz̈ niiqui , ¿ c̈hjul honorat tjaata cjesajo ? Pero zuma paatiquiztan sufriskattaz̈ cjequiz̈ niiqui , niz̈aza anc̈hucqui pasinziz kuztan awantaquiz̈ niiqui , Yooz yujcquiz honorchiz cjequic̈ha .
58009015	Grace	Jalla niz̈tiquiztan Jesucristuz̈ cjen Yoozqui ew lii ut'aychic̈ha , z̈oñinaca ultimu liwriita cjisjapa . Z̈oñinacaqui primer lii mantuquiz cjican , ujnaca paañitac̈ha . Pero Jesucristuqui ticzic̈ha , nii paata ujnacquiztan liwriizjapa . Jalla niz̈tiquiztan jakziltat Yooz kjawz̈ta cjec̈haja , jalla niiqui Yooz compromitta irinsa tanznaquic̈ha ; jalla niiqui wiñayjapa Yooztan chica kamaquic̈ha .
45006001	Sin	Uj puntuquiztan yekjapanacaqui chiiñic̈ha . Uc̈humqui tira uj paaz waquizic̈ha , Yooz okzñi kuz juc'anti tjeez̈ta cjisjapa .
49005004	Recommendation	Anac̈ha azzuc takunaca chiichiizqui . Niz̈aza anac̈ha ina takunaca chiichiizqui . Niz̈aza anac̈ha ana zum takunaca chiichiizqui . Jalla niz̈ta chiichiiznacaqui anaz̈ uc̈humnaca chiichiiz waquizic̈ha . Antiz zuma takunacz̈tan chiichiiz waquizic̈ha . Yoozquin sparaquiz̈ cjis waquizic̈ha .
66006008	Violence	Jalla nekztanaqui wejrqui cherchinc̈ha , tsjii k'ill cawallu z̈elatc̈ha , yawchi z̈oñchiz . Jalla nii yawchi z̈oñiqui Ticz cjitatac̈ha . Niiz̈ wiruñ Ticz Yoka cjita apzic̈ha . Ninacz̈quiz poder tjaatac̈ha , cuarta parte tii muntuquiz z̈ejlñi z̈oñinaca conzjapa . Ninacaqui z̈oñinaca conaquic̈ha pajk cuchillz̈tan , mach'anacz̈tan , conanacz̈tan , niz̈aza anawal animalanacz̈tan .
45004016	Faith	Jalla niz̈tiquiztan Yoozquin kuz tjaatiquiztankaz Yooz yujcquiz ana ujchiz , niz̈aza zuma kuzziz cjesac̈ha . Niz̈aza Yoozqui z̈oñinacz̈quiz okziz̈ cjen z̈oñinaca ana ujchiz cjiskatc̈ha . Jalla nii wali pajk favora paachic̈ha Yoozqui . Jalla nuz̈ cjen Yooziz̈ tjaata takuqui tirapanz̈ walc̈ha tjapa Abrahamz̈ majchmaatinacz̈taqui , Moisés liichiz z̈oñinacz̈tami , ana Moisés liichiz z̈oñinacz̈tami . Yooziz̈ tjaata takuqui walc̈ha tjapa Abrahamz̈tapacha Yoozquin kuz tjaachinacz̈taqui . Abrahamqui tjapa uc̈hum Yoozquin kuz tjaachi z̈oñinacz̈ ejpz̈takazza .
44028018	Description	Wejr zumpacha pecunz̈cu , ninacaqui wejr cuts pecatc̈ha . Wejt quintra ana c̈hjul ujmi watchic̈ha , wejr conzjapaqui .
45009016	Grace	Ana z̈oñz̈ munañpacama , niz̈aza ana z̈oñiz̈ langz̈tacama Yoozqui okz̈a . Pero Yoozqui persun kuz munañpacama okz̈a .
46010008	Sin	Niz̈aza yekjap tuquita ejpnacaqui adulterio paachic̈ha . Jalla niz̈tiquiztan ticzic̈ha 23,000 z̈oñinacaqui tsjii noojikaz . Jalla nii cjuñzna . Adulterio anac̈ha paazqui .
45007023	Sin	Jalla nuz̈ cjenami uj paaz pecñi kuzziztc̈ha . Wejt curpu mantiz pecc̈ha . Jalla niz̈tiquiztan wejt uj paaz pecñi kuzqui wejt zuma paaz pecñi kuz quintrac̈ha . Wejrqui anazuma paacan wejt uj paaz pecñi kuz mantuquiz z̈eluc̈ha . Niz̈aza nii uj paaz pecñi kuzqui wejt curpu mantic̈ha . Weriz̈ kamtiquiztan nii razuna zizñi cjissinc̈ha .
58006001	Faith	Pjasil Yooz puntunacquiztan zizñi , cjee . Jesucristuz̈ puntuquiztan tjaajintanaca zizzinc̈hucc̈ha . Jalla niz̈tiquiztan anc̈hucqui nii puntunacquiztan anaz̈ iya tjaajinz pecasac̈ha , jalla . Anc̈hucqui zizzinc̈huctac̈ha , casticu zjijcñi paaznaca puntuquiztanami niz̈aza kuz campiiz puntuquiztanami , niz̈aza Yoozquin kuz tjaaz puntuquiztanami ,
46016011	Recommendation	Jalla niz̈tiquiztan anaz̈ jecmi anc̈hucaquiztan nii Timoteo iñarasac̈ha . Antiz anc̈hucqui juc'antiz̈ yanapaquic̈ha , nii zuma cuntintu tira ojklayajo . Niz̈aza nii yanapaquic̈ha , wejr cherzñi quejpz̈cajo . Tekzi wejrqui Timoteo tjewznuc̈ha parti criichi jilanacz̈tan .
59002014	Faith	Wejt jilanaca , cullaquinaca , jakzilta z̈oñit ana zuma kamc̈haja , niiqui inakaz chiic̈ha , “ Yoozquin kuzziztc̈ha wejrqui ” cjican . Nuz̈ ata alaja chiyan , ana liwriita cjesac̈ha .
43007025	Description	Jalla nekztanaqui yekjap Jerusalén z̈ejlñi z̈oñinacaqui pewczic̈ha , tuz̈ cjican : — Tiic̈ha nii conz pecta z̈oñi , ¿ ana jaa ?
43020022	Faith	Jalla nuz̈ chiican , Jesusaqui ninacz̈ kjutñiz̈ pjujzic̈ha , tuz̈ cjican : — Anc̈hucqui , Yooz Espíritu Santuz̈ tanzna .
45010003	Sin	Jaknuz̈t Yoozqui z̈oñinaca ana ujchiz , niz̈aza zuma cjiskatc̈haja , jalla nii Yooz pinsita ana zizza . Ninacaqui persun kuzquiz pinsitacamakaz Yooz yujcquiz zuma cjis pecc̈ha . Jalla niz̈tiquiztan Yooz pinsitiquiz ana importichic̈ha ; niz̈aza Yooz taku ana nonz̈a .
62005010	Faith	Jakziltat Yooz Majchquin criic̈haja , jalla niiqui persun kuzquiz zizza , Jesucristuc̈ha Yooz Majchqui , nii . Jalla niizakaz Yooz Ejpqui chiic̈ha . Jakziltat Yooz taku ana criic̈haja , jalla niiqui Yooz toscara chiitaz̈okaz nayc̈ha . Yooz takuqui chiic̈ha : Jesucristuc̈ha Yooz Majchqui , cjicanaqui . Jalla nii anaz̈ criiz pecc̈ha yekjap z̈oñinacaqui . Jalla nekztan Yooz toscara chiitaz̈okaz nayc̈ha nii ana criiñinacaqui .
43014012	Faith	Werarapan anc̈hucaquiz chiyuc̈ha . Jakziltat wejtquiz criican tjapa kuzziz cjec̈haja , jalla niiqui weriz̈ paata obranaca irataz̈ zakaz paaquic̈ha , niz̈aza weriz̈ paata obranacquiztan juc'ant pajk obranaca paaquic̈ha , weriz̈ Yooz Ejpz̈quin ojktiquiztan .
56002009	Recommendation	Amqui criichi piyunanacz̈quiz chiiz̈inaquic̈ha , ninacz̈ patrunz̈ mantita jaru cjeyajo . Niz̈aza c̈hjulu paacanami patrunz̈quiz cuntintu cjiskatasac̈ha , anapanz̈ chayñi kuzziz cjispanc̈ha .
58012015	Recommendation	Yoozqui anc̈hucaquin yanapz pecc̈ha . Nii zuma yanapta ana chjaya . Yoozquiztan anapan zaraka . Ana wal jar muntiz̈takaz ana cjee . Jalla nuz̈ ana wal muntiz̈takaz cjequiz̈ niiqui , anc̈hucatami parti jilanacz̈tami ana wali kamañchiz cjesac̈ha .
54003007	Recommendation	Niz̈aza icliz jilirinacaqui tjapa z̈oñinacz̈quiz rispittaz̈ cjispanc̈ha , criichi z̈oñinacami , ana criichi z̈oñinacami . Ana criichi z̈oñinacaqui niiz̈quiz ana rispitaquiz̈ niiqui , juc'anti niiz̈quin ujnacaz̈ tjojtnasac̈ha . Jalla niz̈tiquiztan diabluqui nii z̈oñz̈quiz ujquiz tjojtskatasac̈ha .
49004007	Grace	Tjapa criichi z̈oñinacz̈quiz kamañanaca tjaatac̈ha , Cristuz̈ pectacama .
66016003	Description	Jalla nekztanaqui segundo anjilaqui ojkchic̈ha niiz̈quiz intirjita anawalinaca tii muntu kotquiz cutzjapa . Nii kot kjazqui ticzi z̈oñz̈ ljocnacaz̈takaz tucchic̈ha . Jalla niz̈tiquiztan tjapa kotquiz zejlñi animalanacaqui ticzic̈ha .
49006006	Recommendation	
60003016	Recommendation	Zumaz̈ kamaquic̈ha . Nekztan anc̈huca kuzquiz anaz̈ c̈hjul ujmi cjuñznaquic̈ha . Cristuz̈quin kuzziz zumaz̈ kama . Jalla nekztanaqui z̈oñinacaqui anaz̈ anc̈huca quintra chiyi atasac̈ha . Ninacaqui anc̈huca quintra chiyaquiz̈ niiqui , ultimu azaquic̈ha anc̈huca zuma kamtiquiztan .
43006040	Faith	Niz̈aza tiic̈ha wejt Yooz Ejpz̈ kuzqui . Niiz̈ kuz tuz̈ zakaz pecc̈ha , jequit wejr pajac̈haja , niz̈aza wejtquin criyac̈haja , jalla niiqui Yooztan wiñaya kamaquic̈ha . Niz̈aza wejrqui ninaca ticziquiztan jacatatskatac̈ha ultim juyzu pjalz tjuñquiziqui . Jalla nuz̈uc̈ha wejt Yooz Ejpz̈ kuzqui .
44012023	Violence	Jalla nuz̈ kjawtiquiztan Herodesqui cuntintutac̈ha , nii z̈oñinacaz̈ kjawta taku ana nicz pecatc̈ha , “ Anac̈ha wejrqui Yooztqui ” cjicanaqui . Ana werar Yooz Ejpz̈quin honora tjaachic̈ha . Jalla niz̈tiquiztan nii orapacha Yooz Ejp Jiliriqui niiz̈ anjila cuchanz̈quichic̈ha , Herodes chawc laa cjisnajo . Jalla nekztanaqui nuz̈ laacjiz̈cu Herodesqui lak'uz̈ liwj mirta ticzic̈ha .
47001003	Grace	Uc̈hum Jesucristo Jilirz̈ Yooz Ejpz̈quiz honora waytitaj cjila . Yooz Ejpqui okzñi kuzzizpanc̈ha , niz̈aza sufrita z̈oñinacz̈quiz zumpacha kuzñipancha .
54001006	Sin	Jalla niz̈ta zuma kamañquiztan tsjii z̈oñinacaqui chekachuc ojkchic̈ha . Jaziqui parleeka parlis pecñic̈ha , ana c̈hjulquiz waquiziñi .
45001016	Faith	Jakziltat liwriiñi Yooz taku catokac̈haj niiqui , liwriita cjequic̈ha . Tuquiqui judío z̈oñinacz̈quiz nii liwriiz puntu parlitatac̈ha . Nekztan yekja wajtchiz z̈oñinacz̈quiz parlitazakaztac̈ha . Jakziltat nii liwriiz puntu catokac̈haja , jalla niiqui liwriitaz̈ cjequic̈ha . Niz̈ta azzizza liwriiñi Yooz takuqui . Jalla niz̈tiquiztan nii Yooz taku parlizjapa anal azuc̈ha ; nii ancha zuma taku parlizjapa ancha juztaznuc̈ha .
46003011	Description	Wejrqui Jesucristuz̈ puntuquiztanpankaz tjaajinchinc̈ha . Jalla nii tjaajintaqui Yooz kjuy simintuz̈takazza . Tsjemat simintuqui anac̈ha Yooz kjuyjapaqui .
49005033	Recommendation	Pero zapa mayni anc̈hucaquiztan persun maatakz̈tan zuma munaza , jaknuz̈t persunpachquiz zuma munazaja , jalla niz̈ta . Niz̈aza maatakaqui persun luctaka rispitsa .
51002013	Grace	Tuquiqui anc̈hucqui ana curpuquiz chimputatac̈ha , judío z̈oñinacz̈ partira cjisjapa . Ana chimpuchiz cjican , niz̈aza ujnaca paacan , ticzi z̈oñinacaz̈takaztac̈ha anc̈hucqui . Jaziqui Cristuz̈tan tsjii kuzziz cjen Yoozqui anc̈hucaquiz niiz̈ ew kamaña tjaachic̈ha . Niz̈aza tjapa uc̈hum ujnaca pertunchic̈ha .
54004014	Recommendation	Tuquiqui icliz jilirinacaqui kjarz̈tan am juntuñ lanzic̈ha . Niz̈aza am puntuquiztan tsjii Yooziz̈ tjaata taku chiichic̈ha , “ Yooz tjaata kamañchiz cjequic̈ha ” cjicanaqui . Nekztan jalla niz̈ta Yooz kamañchiz amquiz cjiskatchic̈ha . Amqui nii Yooz kamaña ana cutznaquic̈ha .
66021001	Description	Jalla nekztanaqui ew arajpachami ew yokami cherchinc̈ha . Primir arajpachami primir yoka katchicha , niz̈aza kotami .
52005016	Recommendation	C̈hjulu watanami cuntintuz̈ cjee .
66009006	Description	Jalla niz̈ta sufris timpuquiz z̈oñinacaqui ticz pecaquic̈ha , pero anaz̈ ticzñi ataquic̈ha . Jalla nuz̈ ticz peccanami , ana wira ticz tjonaquic̈ha .
52004014	Faith	Uc̈humqui criichinc̈humc̈ha , Jesucristuqui ticziquiztan jacatatchic̈ha , jalla nii . Niz̈aza criichinc̈humc̈ha , Yoozqui Jesucristuz̈quin criichi ticzinaca jacatatskataquic̈ha . Niz̈aza ninaca Jesucristuz̈tan chica tjonkatta cjequic̈ha .
62004015	Faith	Jakziltat “ Yooz Majchc̈ha Jesucristuqui ” , cjic̈haja , jalla niic̈ha Yooztan tsjii kuzzizqui . Niz̈aza Yoozqui niiz̈tan tsjii kuzzizza .
49004022	Recommendation	Anc̈huca tuquita ana wal kamaña eca . Anc̈huca ana wali pecñi kuz jarutac̈ha nii kamañaqui . Ana wal kamañchiz kamcan , z̈oñinacaqui persunpachaz̈ incallc̈ha . Ana wal kamaña liwj jayta anc̈hucqui .
43010009	Grace	Wejrtc̈ha uuzi uy zantqui . Jakziltat weriz̈ cjen Yooz jamillquiz luzzaja jalla niiqui liwriitaz̈ cjequic̈ha . Jalla niiqui Yooz uuza cuntaz̈ cjequic̈ha . Uuza uyquiz luznaquic̈ha , zaz̈ ulnaquic̈ha , zuma pastu watzjapa . Liwriitapaz̈ cjequic̈ha .
58011037	Violence	Niz̈aza Yoozquin kuzziz cjen yekjap z̈oñinacaqui maztan c̈hajcz̈cu contatac̈ha . Niz̈aza yekjapanacaqui taypiquiz pootz̈cu contatac̈ha . Yekjapanacaqui sufriskattatac̈ha , werar Yoozquiztan quejpskatajo . Pero nii criichi z̈oñinacaqui ana quejpsic̈ha . Yekjapanacaqui Yoozquin kuzziz cjen cuchillz̈tan contac̈ha . Yekjapanacaqui Yoozquin kuzziz cjen uuzi zkizimi cabra zkizimi cujtz̈ta ojklaychic̈ha . Ana iya zquitchiztac̈ha . Niz̈aza Yoozquin kuzziz cjen yekjap z̈oñinacaqui t'akjiri kamcan awantichic̈ha ; yekjapanacaqui ancha sufrisnaca awantichic̈ha ; yekjapanacaqui chjojritz̈tapan awantichic̈ha .
62002029	Faith	Jesucristuqui zuma kuzzizpanc̈ha . Nii zizza anc̈hucqui . Jakziltaz̈laj zuma kuzziz niiqui , Yooz maatic̈ha . Jalla niizakaz zizza anc̈hucqui .
44013047	Grace	Jalla nuz̈ mantichic̈ha Yooz Ejp Jiliriqui , tuz̈ cjican : “ Wejrqui anc̈hucaquiz utchinc̈ha , tjapa nacionanacquin z̈oñinacz̈quiz wejt puntu kjanzt'ajo . Anc̈hucaz̈ cjen tjapa kjuttan tii muntuquiz yok tjiiquin kamñi z̈oñinacami liwriitaz̈ cjequic̈ha ” .
47004002	Faith	Jalla nii puestuquiz kamcan , wejrqui ana wali chjojzaka paaznaca , niz̈aza azzuca paaznaca ana wirapan paachinc̈ha . Niz̈aza ana wali paaz mañanaca ana wira paachinc̈ha . Niz̈aza Yooz taku anal tsjii kjutñi cjiyasac̈ha . Antiz kjanacama werarapanikal chiyuc̈ha . Yoozza weriz̈ chiitaqui zizñiqui . Niz̈aza weriz̈ chiitiquiztan tjapa z̈oñinacaqui persun kuzquiz zizasac̈ha , wejrtc̈ha lijitum apostoltqui , jalla nii . Nuz̈ cjiwc̈ha , ana wali z̈oñinacaz̈ wejtquiz uj tjojtnanami .
44002033	Description	Jesucristuqui jacatatz̈cu , Yooz Ejpz̈ z̈ew latuquiz walja honorchiz cjissic̈ha , Yooz Ejpz̈tan chica mantiñi . Niz̈aza Yooz Epiz̈ tuquita chiita tawk jaru Jesucristuqui Espíritu Santo z̈oñinacz̈quiz cuchanz̈quichic̈ha arajpachquiztan . Nii Espíritu Santuz̈ tjonchiz̈ cjen tii anc̈hucaz̈ chertanacami nonztanacami watchic̈ha .
51003010	Recommendation	Anc̈hucqui Yooz kamañchiz cjissinc̈hucc̈ha . Yoozpacha anc̈hucaquiz Yooz kamaña tjaachic̈ha . Niz̈aza anc̈hucqui Yooz irata zuma kamañchiz tsjan tsjan cjissa , Yooz zumpacha pajañcama .
43011004	Faith	Jesusaqui nii mazta nonz̈cu , cjichic̈ha : — Niiz̈ laacjitiquiztan ana ticznaquic̈ha . Antiz niiz̈ laacjitiquiztan Yooz azi tjeez̈taz̈ cjequic̈ha . Niz̈aza Yoozqui honorchiz cjequic̈ha . Niz̈aza Yooz Majchqui honorchiz zakaz cjequic̈ha .
45001017	Faith	Liwriiñi takuqui tuz̈ cjic̈ha ; Yoozqui ancha zumac̈ha ; niz̈aza z̈oñinacz̈quiz niz̈ta zuma niz̈aza ana ujchiz cjiskatasac̈ha . Jalla nuz̈ cjic̈ha nii liwriiñi Yooz takuqui . Jaknuz̈t z̈oñinaca Yooz yujcquiz ana ujchiz , niz̈aza zuma cjec̈haja , jalla nii zizkatuc̈ha , nii liwriiñi taku chiican . Jesucristuz̈quiz kuzziz cjen , jalla nii alajakaz Yooz yujcquiz ana ujchiz , niz̈aza zuma kuzziz cjesac̈ha . Cjijrta Yooz takuqui tuz̈ cjic̈ha : “ Jakziltat Yoozquin kuzziz cjec̈haja , jalla niic̈ha Yooz yujcquiz ana ujchizqui , niz̈aza zuma kuzzizqui . Nekztan Yooztan wiñaya kamaquic̈ha ” .
43019017	Description	Jalla nekztanaqui Jesusaqui chjichtatac̈ha . Persuna cruza kuzi ojkkatchic̈ha Ach Tsjij cjita tjuuchiz yokquin . Nii yokaqui hebreo tawkquiz Gólgota cjitatac̈ha .
45012006	Faith	Yoozqui zapa mayniz̈quiz yekja yekja kamaña tjaachic̈ha , jaknuz̈t munc̈haja , jalla nuz̈ . Jalla nii tjaata kamañ jaru kama . Yooziz̈ tjaata taku parliñi kamañchiz̈laj niiqui , jalla nii kamañquiz zuma kama , Yoozquiz tjapa kuzquiztan jama .
66004007	Description	Nii primir z̈ejtñiqui león animalaz̈takaztac̈ha . Tsjii z̈ejtñiz̈ti wac turuz̈takaztac̈ha . Tsjii z̈ejtñizti z̈oñz̈ yujcchiztac̈ha . Tsjii z̈ejtñiz̈ti layñi aquilaz̈takaztac̈ha .
49005015	Recommendation	Jaziqui anc̈hucqui amayt'aza , jaknuz̈t kamc̈haja , jalla nii . Yooz puntu ana zizñinacaz̈takaz ana kamz waquizic̈ha . Antiz Yooz puntu zizñi z̈oñinaca irata kamspanz̈ waquizic̈ha .
45010012	Grace	Judío z̈oñinacz̈tanami yekja wajtchiz z̈oñinacz̈tanami Yooz yujcquiziqui tsjii parijukazza . Yooz Jiliric̈ha tjapa z̈oñinacz̈ta Jiliriqui . Jakziltat liwriita cjisjapa Yoozquiz mayizic̈haja , jalla niiz̈quiz Yoozqui okznaquic̈ha ; niz̈aza liwriyaquic̈ha .
45010004	Faith	Jesucristuqui Moisés lii nuz̈quiz apatatskatchic̈ha . Jaziqui jakziltat Jesucristuz̈quiz kuz tjaac̈haja , jalla niikaz Yooz yujcquiz zuma cjisnaquic̈ha , ana ujchiz .
50004006	Recommendation	Ana c̈hjulquiztanami llaquita kuzziz cjee . Antiz c̈hjulu watanami Yoozquizkaz mayiza . Yoozquiztan c̈hjulumi maya , niz̈aza sparaquiz̈ cjee .
46010006	Faith	Jalla nii tuquita kamtaqui cjijrtatac̈ha uc̈humnaca cjuñajo , niz̈aza niz̈ta ana walinaca tuquitaz̈tapacha ana paajo .
66009002	Description	Jalla nekztanaqui nii anawal jiliriqui koz tuj cjetzic̈ha . Jalla nuz̈ cjetz̈tiquiztan jurnu z̈ketiz̈takaz ulanchic̈ha . Jalla nii koz tuj z̈ketiqui tjuñimi pachami zumchi cjiskatchic̈ha .
52004006	Recommendation	Anaz̈ jec criichimi yekja jilz̈ maataka kjutñi pinziz waquizic̈ha . Niz̈aza yekja jilz̈ maatakatan adulteriu paaz anaz̈ waquizic̈ha . Niz̈ta paaquiz̈ niiqui , jilz̈ quintra uj paac̈ha . Jalla nuz̈ ana zuma kamñinaca casticaquic̈ha Yoozqui . Jalla nuz̈ tuquiqui wejrnacqui anc̈hucaquiz chiiz̈inchinc̈ha .
47005017	Faith	Jaziqui tuz̈ cjiwc̈ha : jakziltat Cristuz̈tan tsjii kuzziz cjissaja , jalla niiqui ew kuzzizza , niz̈aza ew kamañchizza . Tuquita kamaña liwj ecta , ew kamañchizpan kamc̈ha .
43005020	Faith	Yooz Ejpqui wejr k'aachic̈ha , niz̈aza tjapa niiz̈ paata obranacami wejtquiz tjeez̈a . Niz̈aza Yooz Ejpqui juc'anti pajk obranacaz̈ tjeeznaquic̈ha , anc̈huc ispantichi cjeyajo .
49004028	Recommendation	Jakziltaz̈laja tjangz pecñi kuzziz , nii tjañi zaaz kuz jaytila . Jalla niiqui langz waquizic̈ha persun kjarz̈tan . Nekztan ganz̈cu , t'akjir z̈oñinacz̈quiz onasac̈ha .
57001022	Recommendation	Niz̈aza wejtta tsjii alujamintu tjacz̈inalla . Wejrqui anc̈huc cherzñi tjonz pecuc̈ha . Yooz munan niz̈aza anc̈hucaz̈ mayizitaz̈ cjen wejrqui tjonac̈ha , anc̈huc cherzñi . Jalla nii ojkzjapa tjewznuc̈ha .
58013009	Recommendation	Niz̈aza anc̈hucqui tjapaman tsjemata tjaajintanacz̈quiz anaz̈ incallskata . Cjuñzna , Yoozqui anc̈hucaquiz yanapaquic̈ha , tjup kuzziz cjisjapa . Jalla niiqui tsjan yanapc̈ha , c̈hjeri lujlz cuzturumpiquiztanaqui . Jakziltat nii c̈hjeri lujlz cuzturumpinac jaru kamc̈haja , jalla ninacz̈taqui anaz̈ yanapc̈ha juc'ant zuma kamañchiz cjisjapa .
52005012	Recommendation	Jilanaca , cullaquinaca , anc̈hucatan Yooz taku paljayñi z̈oñinaca z̈ejlc̈ha . Jalla ninacz̈quiz rispitaquic̈ha . Niz̈aza anc̈huca irpiñinacz̈quiz rispitaquic̈ha . Niz̈aza anc̈hucaquiz zuma tawkz̈tan chiiz̈iñi z̈oñinacz̈quiz rispitaquic̈ha . Yooz Jiliriz̈ uchtaz̈ cjen nii z̈oñinacz̈ mantuquiz z̈ejlc̈ha anc̈hucqui . Jalla ninacz̈quiz rispitajo rocuc̈ha .
43009022	Description	Nii judío z̈oñinacaqui tsjii acuerduquiz parlassitac̈ha , jakziltat Jesusiz̈ puntuquiztan “ Tiic̈ha Cristuqui ” cjican chiyac̈haja , jalla niiqui ajcz kjuyquiztan chjatkattaz̈ cjistanc̈ha . Jalla nii acuerduquiz parlassitac̈ha . Jalla niz̈tiquiztan nii zur z̈oñz̈ maa ejpmi ekzic̈ha ; ana kjanacama chiiz pecatc̈ha .
50003003	Faith	Uc̈humqui lijitum Yooz partir z̈oñinacac̈ha , niz̈aza uc̈hum kuznacquiz Yooziz̈ chimputapanc̈ha . Yooz Espíritu Santuz̈ uc̈hum kuznacquiz luzziz̈ cjen , Yooz rispitiñc̈humc̈ha . Niz̈aza Jescristuz̈quin kuz tjaachiz̈ cjen uc̈humqui cuntintuc̈humc̈ha . Uc̈humqui anac̈ha z̈oñiz̈ pinsita custurumpiquiz kuz tjaachinc̈humqui , Yooz partira cjisjapaqui .
62003023	Faith	Yooz mantitanacaqui tuz̈uc̈ha : Yooz Majch Jesucristuz̈quin tjapa kuztan cjee . Nekztanaqui jilanacz̈tan zuma munaza . Jalla nuz̈ mantichic̈ha Yoozqui .
66013011	Description	Jalla nekztanaqui yekja anawal animala cherchinc̈ha yokquiztan ulanñi . Jalla nii animalaqui pizc wajrichiztac̈ha , uuzaz̈takaz . Pero dragonz̈takaz chiyatc̈ha .
46014020	Recommendation	Jilanaca , cullaquinaca , pruebaz̈ tjonan , anapan uj paa . Antiz zuma pinsiñiz̈ cjee .
59005013	Recommendation	Jakz̈iltat sufrac̈haja , jalla niiqui Yoozquin mayiziz waquizic̈ha . Niz̈aza cuntintu kamñi z̈oñimi Yooz wirsu itz waquizizc̈ha .
58012012	Recommendation	Jalla niz̈tiquiztan anc̈hucqui wilta azi tanzna , zuma kamzjapa . Kjaranacami owanacami otchiz̈takazza . Tjup kuzziz cjee , zuma kamzjapa .
60001017	Recommendation	Anc̈hucqui , Yooz maatinaca cjican , mayizic̈ha , “ Wejt Ejpc̈ha ” cjican . Anc̈hucqui , niiz̈quinkaz rispitcan , tii muntu yokquiz zuma kamzpan waquizic̈ha , arajpachquin ojkzcama . Yooz Ejpqui ana illillz̈cu pjalznaquic̈ha . Zapa mayniqui paatiquiztan jama pjalz̈ta cjequic̈ha .
58010036	Recommendation	Anc̈hucqui pasinziz kuzziz cjee , Yooz kuzcama zuma kamzjapa . Jalla nekztan anc̈hucqui Yooziz̈ compromitta zumanaca tanznaquic̈ha .
58011001	Faith	Yoozquin kuzziz cjen , uc̈humqui ultimupan zizza , Yooz taku cumplitapanz̈ cjequic̈ha , jalla nii . Niz̈aza Yoozquin kuzziz cjen uc̈humqui zizza , anzta timpuquiz ana cherz̈cumi Yooz z̈ejlpanc̈ha , niz̈aza Yooz zumanaca ultimupan z̈ejlc̈ha , nii .
49004017	Recommendation	Jalla nii puntu anc̈hucaquin chiiz̈inz̈cuc̈ha . Jesucristo Jilirz̈tan tsjii kuzziz cjican wejrqui anc̈hucaquin tuz̈ cjiwc̈ha : Ana Yoozquin criichi z̈oñinacaqui ana zuma kamc̈ha . Jalla ninacaqui inapankaz persuna pinsitanacz̈ jaru kamc̈ha . Jalla niz̈ta irataqui anc̈hucqui anac̈ha kamzqui .
51002016	Recommendation	Jalla niz̈tiquiztan anaz̈ jecmi anc̈hucaquiz uj tjojtnasac̈ha , tuquita mantitanaca jaru ana kamtiquiztan . Tuquitan Yoozqui puntu puntu mantichic̈ha , lujlz puntu , licz puntu , pjijsta puntu , ew jiiz puntu , jeejz tjuñi puntu , jalla nuz̈ .
66007015	Faith	Jalla niz̈tiquiztan tinacaqui Yooz mantiz puestu yujcquiz z̈ejlc̈ha . Tinacac̈ha majiñami weenami Yooz kjuyquiz sirwiñinacaqui . Niz̈aza nii chawc mantiz puestuquiz julzñiqui tinaca cwitaquic̈ha . Niiz̈tan tinacz̈tan watay wata chica z̈elaquic̈ha .
44020010	Description	Nekztanaqui Pabluqui chjijwz̈quichic̈ha . Nii tjowz̈ juntuñ chutjatz̈cu z̈cojrzic̈ha . Nekztanaqui parti jilanacz̈quin cjichic̈ha : — Anac̈ha tsucaquic̈ha . Z̈ejtc̈ha tiiqui .
55002010	Faith	Jalla niz̈tiquiztan wejrqui walja sufruc̈ha Yooziz̈ illzta z̈oñinacaz̈quiz juc'ant wali cjiskatzjapa . Sufruc̈ha ninacami wejrmi ultimu liwriita cjisjapa . Jesucristuz̈quiz kuzziz cjen ninacami wejrmi wiñayaz̈ liwriita cjequic̈ha , niz̈aza arajpachquin wiñaya honorchiz cjequic̈ha .
60005014	Recommendation	Anc̈hucqui porapat zuma munaziñi kuztan tsaanasaquic̈ha . Tjapa anc̈hucqui , Cristuz̈ partiquiz z̈ejlñinaca , walikaj cjila . Jalla nuz̈oj cjila . Amén .
49005021	Recommendation	Jesucristuz̈quin rispitchiz̈ cjen porapatz̈ sirwasaquic̈ha .
61003017	Recommendation	Pecta jilanaca , cullaquinaca , ima tii muntuquiz tiz̈tanaca watan tii puntunaca anc̈hucaquiz zizkatchinc̈ha . Jaziqui anawali incallñi z̈oñinacaqui z̈elaquic̈ha . Nii anawali incallñi z̈oñinacaqui Yooz mantitanaca anapan cassa . Jalla niz̈tiquiztan ninacz̈quiztan cuit'aza , ana tsjii kjutñi chjichta cjisjapa . Anawalinac kjutñi chjichta cjequiz̈ niiqui , anc̈hucqui ana tjurt'iñi kuzziz cjequic̈ha .
51003018	Recommendation	Maatakanaca , persun luctakanacz̈ mantuquiz cjee . Jesucristo Jilirz̈quin kuzziz cjican , jalla nuz̈ waquizic̈ha .
54005020	Recommendation	Niz̈aza jakzilta icliz jilirit uj paañi z̈ejlc̈haja , jalla niiz̈quiz ujsnaquic̈ha parti criichi jilanacz̈ yujcquiz . Jalla niz̈tiquiztan nii parti z̈oñinacaqui uj paaz jiwjataquic̈ha .
45014013	Recommendation	Jalla niz̈tiquiztan uc̈humqui porapat ana iya ujnaca tjojtnaras waquizic̈ha . Pero tjapa uc̈humqui tuz̈ tantiiz waquizic̈ha , yekja jilz̈quiz anapanz̈ ujquiz tjojtskatz munzqui .
45002010	Grace	Tjapa zuma kamñinacazti Yooziz̈ tjaata honorchiz cjequic̈ha , niz̈aza Yooziz̈ rispittaz̈ cjequic̈ha , niz̈aza llan kuzziz cuntintu cjequic̈ha . Nii zuma kamñi judío z̈oñinacaqui juc'ant waliz̈ cjequic̈ha . Pero tjapa zuma kamñi z̈oñinacaqui zakaz waliz̈ cjequic̈ha , arajpachquinaqui .
58011034	Violence	Niz̈aza ana wal uj asñinaca tjessinchic̈ha , niz̈aza atipchic̈ha , ninaca ana pajk cuchillz̈tan conta cjisjapa . Niz̈aza ana azziz z̈oñinacaqui azziz cjissic̈ha Yoozquin kuzziz cjen . Niz̈aza quira zalcan walja azziztac̈ha , jalla niz̈tiquiztan quintra z̈oñinaca tjiranchic̈ha .
48006017	Faith	Tekztan nawjcchuc tii puntunacquiztan ana jecmi wejtquiz molestila . Jesucristo Jilirz̈tajapa kamchiz̈ cjen wejt janchiquiz chjojrinaca zejlc̈ha . Nii chjojrinaca kjanapachaz̈ tjeez̈a , “ Wejrtc̈ha Jesucristuz̈ partiquiztqui ” , jalla nii . Anzcama nii chjojrinacaqui wejt janchiquiz cherchucac̈ha .
66018021	Violence	Jalla nekztanaqui tsjii walja azziz anjilaqui tsjii pajk maz tjaajz̈takaz waytiz̈cu kotquiz tjojtchic̈ha , tuz̈ cjican : — Tii maz tjaaj tjojttaz̈okaz Babilonia chawc watja tjojttaz̈ cjequic̈ha . Anaz̈ wira iya cherta cjequic̈ha .
65001020	Faith	Pecta jilanaca , cullaquinaca , Yooz puntunaca tjaajintanacz̈quiz tjurt'iñi kuzziz cjee . Niz̈aza Espíritu Santuz̈ aztan Yoozquin mayiza , juc'ant zuma kamañchizpan cjisjapa .
45012002	Recommendation	Jaknuz̈t tii muntuquiz ana criichi z̈oñinaca kamc̈haja , jalla niz̈ta anc̈hucqui ana kama . Antiz anc̈hucaz pinsitanacaz̈ campiita cjee , Yooz pinsitanacaz̈ irata cjeyajo . Tjapa anc̈huca kamaña zuma cjee . Jalla nekztan Yooz kuz zizñiz̈ cjisnaquic̈ha . Yooz kuzqui zumapanc̈ha , niz̈aza Yooz kuzcama kamzqui Yoozquiz cuntintu cjiskatc̈ha , niz̈aza Yooz kuzcama kamcan anc̈hucqui zumapan cjequic̈ha .
46015009	Sin	Wejrqui parti apostolanacz̈quiztan ana ancha waquizuc̈ha . Tuquiqui wejrqui Yoozquin criichinacz̈ quintra ojklayiñtac̈ha . Jalla niz̈tiquiztan anatac̈ha Cristuz̈ apóstol cjita cjichuca .
62002015	Recommendation	Tjappacha anc̈hucqui , nonz̈na . Anac̈ha tii muntuquiz z̈ejlñi cusasanacz̈quin kuz tjaazqui . Anac̈ha anawali paaznacquiziqui kuz tjaazqui . Jakzilta z̈oñit anawali paaznacquiz kuz tjaac̈haj niiqui , anaz̈ Yooz Ejpz̈quin kuz tjaac̈ha .
45002001	Sin	Jakzilta z̈oñit tsjii uj paachi z̈oñz̈quiztan “ Yooz nii casticla ” cjican chiic̈haja , jalla nii z̈oñiqui ana niz̈ta ujpacha paaz waquizic̈ha . Jalla niz̈ta ujpacha paaquiz̈ niiqui , persun casticu chiic̈ha . Niz̈aza Yooz yujcquiziqui anaz̈ razunchiz cjesac̈ha niiz̈ persun paata ujquiztan .
48002009	Description	Jalla niz̈tiquiztan Jacobz̈tan Pedruz̈tan Juanz̈tan wejr pajchic̈ha , Yooz amt'ita jaru apóstol puestuquiz uchta , jalla nii . Nii c̈hjepultanaqui pajta chawjc jilirinacatac̈ha . Jalla nuz̈ wejr pajz̈cu , ninacaqui wejr zuma risiwchic̈ha . Bernabequi risiwtazakazza . Jalla niz̈tiquiztan wejtnacatan ninacz̈tan wali cjiyassinc̈ha . Wejrnacqui tsjii zuma acuerduquiz kazzassinc̈ha , wejrnaca yekja wajtchiz z̈oñinacz̈quin paljayi ojkzjapa , niz̈aza ninaca judío z̈oñinacz̈quin paljayi ojkzjapa , jalla nuz̈ .
43019023	Description	Zultatunacaqui Jesusa cruzquiz ch'awcz̈cu niiz̈ zquiti ricujchic̈ha . Niz̈aza pajkpic partiquiz tojzic̈ha , nii pajkpaltan zultatunacaqui . Tsjii pajk tol zquitiqui ana ch'ucuchiz watztatac̈ha , tsewcchuc kozzuc pakjipacha .
45002021	Sin	Jaziqui anc̈hucqui yekjz̈quiz tjaajznasaz̈ niiqui , ¿ kjaz̈tiquiztan amiz̈ tjaajinta jaru ana kamjo ? Niz̈aza yekjap anc̈hucaquiztan chiiz̈iniñc̈hucc̈ha , tuz̈ cjican : “ Anac̈ha tjañi zaazqui ” . Jalla nuz̈ chiiz̈cu , ¿ kjaz̈tiquiztan anc̈hucpacha tjañi zaajo ?
46006019	Faith	Anc̈huca curpuqui Yooziz̈ tjaata Espíritu Santuz̈ kjuya timpluc̈ha . Jalla niz̈tiquiztan Espíritu Santuqui anc̈hucaquizpacha z̈ejlc̈ha . ¿ Jalla nii ana ziz anc̈hucjo ? Anc̈hucqui patrunchizpanc̈ha .
47005014	Grace	Jesucristuqui ancha okzñi kuzziz cjen tjapa z̈oñinacz̈ laycu ticzic̈ha . Z̈oñinacz̈ cuntiquiztan ticzic̈ha . Jalla nuz̈upanc̈ha weraraqui . Jalla nuz̈ tjapa kuztan criiz̈cu , wejrqui Jesucristuz̈quin sirwistanc̈ha , liwriiñi taku paljaycan .
58003001	Faith	Yooz kamañchiz jilanaca , cullaquinaca , Yoozqui anc̈hucaquiz kjawzic̈ha Jesucristuz̈quin kuzziz cjisjapa . Jalla niz̈tiquiztan arajpach wajtchiz mazinaca cjissinc̈hucc̈ha . Anc̈hucqui Jesucristuz̈ kuz zumpacha naya . Jalla niiqui uc̈humnacalta tsjan jilir apóstol cuntac̈ha , Yooz puntu zuma tjaajinchiz̈ cjen . Niz̈aza uc̈humnacalta timpluquiz langzñi pajk jiliri cuntac̈ha , uc̈humnacatan Yooztan zuma cjiskatchiz̈ cjen .
44020035	Recommendation	Jalla nuz̈upan anc̈hucqui langz waquizic̈ha , t'akjir z̈oñinacz̈quiz yanapzjapa . Jalla nuz̈ kjana tjeezinc̈ha persuna langzcan . Niz̈aza Jesús Jilirz̈ chiita taku cjuñzna . Jalla tuz̈ cjic̈ha nii chiitaqui : “ Onanñi z̈oñinacaqui juc'ant cuntintuc̈ha tanzñi z̈oñinacz̈quiztanaqui ” .
58013004	Recommendation	Tjapa anc̈hucqui lucutjiñi zalz̈cu , zuma lijitumaz̈ cjicjiya . Tjunatan zalz̈cu zuma lijitumaz̈ kama , ana yekja maatakz̈tan ojklayasac̈ha . Jakziltat adulteriuquiz ojklayc̈haja , jalla niiz̈quiz Yoozqui casticaquic̈ha .
43020005	Description	Irantiz̈cu sepulturquiz colz̈cu chercherzic̈ha , nii Jesusiz̈ curpu tejlz̈ta pañunaca nekzikaz cherzic̈ha . Pero ana luzzic̈ha .
66016018	Description	Jalla nekztanaqui rayunacami , arañinacami , jorjorñinacami z̈elatc̈ha . Niz̈aza juc'anti yoka chekjinchic̈ha . Yooziz̈ z̈oñi paatiquiztan jalla nii timpuquiztan anzcama tii yokaqui ana wira juc'anti chekjinchic̈ha . Walja tsucuñi cheknatc̈ha .
66019010	Faith	Jalla niz̈tiquiztan wejrqui nii anjilz̈ kjojchquiz quillz̈cu puct'ichinc̈ha , nii rispitzjapa . Niizti wejtquiz chiiz̈inchic̈ha , tuz̈ cjican : — Ana niz̈ta paa . Wejrqui Yooz sirwiñtc̈ha , amtan chica , niz̈aza am jilanacz̈tan chica . Tjapa anc̈hucc̈ha Jesucristuz̈ puntuquiztan parliñinacaqui . Yoozquin alaja rispita amqui . Jakziltat Jesucristuz̈ puntuquiztan mazinc̈haja , jalla niic̈ha werar Yooz taku parliñiqui .
46002010	Grace	Anzimi Yoozqui niiz̈ zumanaca Espíritu Santuz̈ cjen uc̈humnacaquiz intintazkatchic̈ha . Espíritu Santuqui Yooz puntuquiztan zumpacha intintazza , tjapa Yooz puntumi . Jalla niz̈tiquiztan uc̈humnacaquiz intintazkatasac̈ha .
50002029	Recommendation	Nii jila zuma cuntintu kuztan risiwaquic̈ha , zuma Jesucristo Jiliriz̈quin criichi z̈oñic̈ha niiqui . Jalla niz̈ta jilanacz̈quiz rispitspanc̈ha .
51003020	Recommendation	Maatinaca , persun maa ejpz̈quiz casa , c̈hjulu mantanami . Jalla nuz̈ maa ejpz̈ mantita casaquiz̈ niiqui , amiz̈ cjen Jesucristo Jiliriqui cuntintuz̈ cjequic̈ha .
47001012	Faith	Wejrqui anc̈hucatan , niz̈aza tjapa z̈oñinacz̈tanami Yooz zuma kamañchiz kamchinc̈ha , zuma lijituma . Ana pizc kuzziz kamchinc̈ha . Wejt kuzquiz zizuc̈ha anal toscara chiyuc̈ha , weraral chiyuc̈ha . Jalla niz̈ta zuma kamcan , ana z̈oñiz̈ pinsita jaru kamchinc̈ha . Okzñi Yoozqui wejtquiz yanapchic̈ha , niz̈ta zuma kamzjapa . Jalla niz̈ta zuma kamtaz̈ cjen cuntintutc̈ha wejrqui .
43014021	Faith	Jakziltat weriz̈ mantita ortinanaca catokc̈haja , niz̈aza cumplic̈haja , jalla niiqui ultimuz̈ wejttanz̈ munazic̈ha . Niz̈aza jakziltat wejttan munazic̈haja , jalla niiz̈tan zakaz wejt Yooz Ejpqui munazic̈ha . Niz̈aza wejrzakal niiz̈tan munazuc̈ha . Niz̈aza wejrqui nii z̈oñz̈quiz kjanacama wejt puntu zizkatac̈ha .
51002023	Sin	Ninacz̈ liinacaqui zizñi pinsitaz̈takazza . Pero ultimquiziqui inakazza . Ana azzizza , z̈oñinaca zuma kamñi yanapajo . Cuzturumpinaca ijzijcan mantic̈ha , niz̈aza humilde kuzziztakaz mantic̈ha , niz̈aza persun curpu sufriskatzjapa mantic̈ha . Jalla nuz̈ mantita liinacaqui zizñi pinsitaz̈takazza . Pero ultimquiziqui inakazza . Uj paaz pecñi kuz tjonanaqui anaz̈ niz̈ta kuz ewjazi atasac̈ha nii liinacaqui . Jaziqui anc̈hucqui ninacaz̈ inakaz tjaajintaqui anaz̈ nonznaquic̈ha .
64001006	Recommendation	Yekjap amiz̈ yanaptanacaqui iclizquiz mazzic̈ha , tuz̈ cjican : — Nii Gayo cjita jilaqui ancha zumac̈ha . Ana pajta jilanacami yanapñipankazza . Niz̈aza okzñipankazza . Gayo jila , jalla nuz̈upan amqui tira yanapaquic̈ha . Jilanacaz̈ jiczquin okanami yanapz waquizic̈ha . Jalla niic walikazza ; jalla nuz̈ cjenaqui Yooz kuzqui wali cuntintuz̈ cjequic̈ha .
55002023	Recommendation	Niz̈aza zumzu ana zizñi z̈oñinacaz̈ ch'aaz puntunaca parlanaqui , ana mitisaquic̈ha . Nii ch'aaz puntu parlaquiz̈ niiqui , ultimupan juc'anti aptjapznasac̈ha . Jalla nii zizza amqui .
47003018	Faith	Jalla niz̈tiquiztan liwriitaz̈ cjen , tjapa uc̈humqui Jesucristo Jilirz̈ honoraz̈ tjeez̈a , tsjii ispijuz̈takaz . Niz̈aza uc̈humqui zumat zumat Jesucristuz̈ irata juc'ant zuma cjissa . Niz̈aza niiz̈ irata juc'ant juc'ant honorchiz cjissa . Jalla nuz̈ uc̈humnacaltajapa cjiskatc̈ha Jesucristo Jilirz̈ Espirituqui . Nuz̈upanc̈ha Yoozqui uc̈humnacaltajapa .
58009014	Grace	Cristuz̈ ljoczti ancha juc'anti poderchizza . Nii ljocz̈ cjen z̈oñinacz̈ kuznacaqui zuma cjiskatasac̈ha . Wiñay z̈ejtñi Espíritu Santuz̈ cjen Cristuqui tsjii zuma wilana cunta persunpacha ticzic̈ha . Ana ujchiz cjican , niiz̈ ljoc Yoozquin tjaachic̈ha , ujchiz z̈oñinaca pertunta cjisjapa . Jalla niz̈tiquiztan Cristuqui z̈oñinaca liwriyasac̈ha . Cristuz̈ cjen nii liwriita z̈oñinacaqui ninacz̈ tuquita ana zuma kamañanaca jaytasac̈ha , niz̈aza zuma kamañchiz Yoozquin sirwasac̈ha .
44011017	Grace	Jesucristo Jilirz̈quiz criichiz̈ cjen Yoozqui uc̈humnacaquiz Espíritu Santo tjaachic̈ha . Niz̈ta iratapacha Yoozqui ninacz̈quiz Espíritu Santo tjaachic̈ha . Jaziqui wejrqui anal Yooz quintra cjesac̈ha . — Nuz̈ quint'ichic̈ha Pedruqui .
49004030	Faith	Espíritu Santuqui anc̈huca kuzquiz z̈ejlcan Yooz chimputapanc̈ha , ultim liwriiz tjuñicama . Jalla niz̈tiquiztan Yooz Espíritu Santuz̈quiz ana llaquiziskata , ana wali kamcan .
66003003	Recommendation	Cjuñzna anc̈hucqui , tuqui catokta tjaajintanacami , niz̈aza nonztanacami panz̈ catoka . Jaziqui nii jaru wilta zumapan kama ; niz̈aza anc̈huca ujnaca paaznacquiztan jayta , ‘ ujchizpantc̈ha ’ , cjican . Anc̈hucqui ana zuma kamañquiztan ana ecaquiz̈ niiqui , castictaz̈ cjequic̈ha . Wejrqui tiripintit tjonac̈ha , tsjii tjañiz̈takaz . Ana pinsita orquiz tjonac̈ha , anc̈huc casticzjapa .
62003007	Recommendation	Jilanaca , cullaquinaca , ana jecz̈quizimi incallskata anc̈hucqui . Wali kamñi z̈oñinacaqui zuma kuzzizza , Cristuz̈takaz .
62004001	Recommendation	Jilanaca , cullaquinaca , nonz̈na . Jakziltat “ Tii takuqui Yooz takuc̈ha ” , cjic̈haj niiqui , nii z̈oñiz̈ chiita taku zumpacha tantiyaquic̈ha , Yooz taku chiiñi , ana Yooz taku chiiñi , jalla nii . Anac̈ha c̈hjul takumi pjazila criizqui . Tii muntuquiz muzpa toscara chiiñi z̈oñinaca z̈ejlc̈ha ; Yooz taku chiitaz̈okaz̈ cjic̈ha .
44013038	Grace	Jilanaca , anc̈hucqui tuz̈ ziz waquizic̈ha . Jesusiz̈ cjen ujnaca pertuntaz̈ cjesac̈ha . Jalla nii zuma taku anc̈hucaquiz parluc̈ha .
50003001	Recommendation	Jilanaca , cullaquinaca , tsjiilla cjesac̈ha . Cristuz̈ mantuquiz z̈ejlcan cuntintuz̈ cjee . Tuqui anc̈hucaquin cartal cjijrchinc̈ha , tsjii kjaz̈ puntunacquiztan . Jalla nii puntunacquiztan wiltal cjijrz pecuc̈ha . Wejtta ana molistic̈ha nii wilta cjijrzqui . Anc̈hucaltajapaqui ancha walipanc̈ha jalla nii puntunaca wilta cjijrzqui .
46011034	Recommendation	Jakziltat c̈hjeri eecskatc̈haja , persun kjuyquin zumpacha lujlznaquic̈ha , ima iclizquin ojkcan . Nekztan lujlz̈cu ajczquin okaquic̈ha , Santa Cena zuma paazjapa . Jakziltat Santa Cena ana zuma paaquiz̈ niiqui , Yoozqui nii z̈oñi casticaquic̈ha . Nuz̈ulkazza nii puntuqui . Yekja puntunacaqui wejr azquichac̈ha , anc̈hucaquin cherzñi quejpz̈cu .
43018031	Description	Nekztanaqui Pilatuqui ninacz̈quiz cjichic̈ha : — Anc̈huckaz chjicha , anc̈huca lii jaruz̈ justicia paaz̈ca . Nii z̈oñinacaqui kjaazic̈ha , tuz̈ cjican : — Wejtnacalta z̈oñi conzqui lii quintrac̈ha .
46012031	Faith	Ultim zuma kamañquiz kuz tjaa anc̈hucqui . Niz̈aza wejrqui anc̈hucaquiz nii juc'ant zuma kamañal tjaajnuc̈ha .
58007026	Description	Jalla niz̈ta palt'iziñipanz̈ pecc̈ha uc̈humnacaqui . Jalla nii Jesucristuqui Yooz irata zumapankaz kamañchizza . Anaz̈ jakziltami niiz̈quiz tsjii uj tjojtnasac̈ha . Niiqui ana zinta ujchizza . Ujchiz z̈oñinacz̈quiztan tsjematac̈ha . Arajpachquin Yooztan chica honorchizza .
50004013	Faith	C̈hjulu watanami , Jesucristuqui wejtquiz azi tjaañipanc̈ha , awantizjapa . Cristuz̈ aztan c̈hjulumi paachucac̈ha .
52004003	Recommendation	Yooztajapapan zuma kamajo , jalla niz̈taz̈ kamñiz̈ pecc̈ha Yoozqui . Jalla nuz̈ kamcan , anac̈ha adulteriu paazqui , niz̈aza anac̈ha tsjii luctakaqui yekja maatakz̈quiz pinzizqui .
51004002	Recommendation	Tjapa criichinaca , anc̈hucqui mayizicanpan z̈elaquic̈ha . Niz̈aza Yoozquin mayizican ana tjatzna , Yoozquin sparaquiz̈ cjisjapa .
44007029	Description	Jalla nii nonz̈cu Moisesqui atipassic̈ha Madián yokquin . Jalla nicju kamchic̈ha nacjuñta z̈oñi cjenaqui . Nicju tjunatan zalzcu , pucultan ocjalchiz cjissic̈ha , nii yokquin kaman .
46011007	Description	Yoozqui niiz̈ kuzcama luctak z̈oñi paachic̈ha niiz̈ irata cjeyajo . Jalla niz̈tiquiztan luctak z̈oñiz̈ cjen Yooztajapa honoraqui tjeeztac̈ha . Niz̈aza maatakaz̈ cjen luctakz̈ honoraqui tjeeztac̈ha , jalla niz̈tiquiztan criichi luctakaqui iclizquiz ajcz̈cu anapan acha ch'okchi cjis waquizic̈ha .
51003015	Faith	Anc̈huc criichinacaqui , Cristuz̈ cjen anc̈hucqui llan kuzziz cjesac̈ha . Jaziqui llan kuzziz cjee , porapat zuma munazican zuma kamzjapa . Jalla nuz̈ porapat zuma kamzjapa , Yoozqui anc̈huc liwriichic̈ha . Jalla nuz̈ liwriiz̈cu , Yoozqui tjapa anc̈huc criichinaca tsjii t'akquizkaz cjiskatchic̈ha . Tsjii curpuchiztakazza anc̈hucqui . Jalla niz̈tiquiztan anc̈hucqui Yoozquin ancha sparaquiz̈ cjican , mayiziz waquizic̈ha .
58002010	Grace	Yooz cjen tjappacha z̈ejlc̈ha , niz̈aza niiz̈tajapa z̈ejlc̈ha . Zuma Yoozqui pinsichic̈ha , tjapa niiz̈ maatinacaqui pruebanaca watz̈cu , niiz̈tan chica honorchiz cjequic̈ha . Jalla nii pinsichic̈ha . Jalla niz̈tiquiztan Yooz Ejpqui pinsichizakazza , Jesucristuqui sufrisnaca watz̈cu , ancha zuma Liwriiñi cjisnaquic̈ha , jalla nii . Jesucristupankazza z̈oñinaca Liwriiñiqui . Jalla nii liwriiñi pinsitaqui ancha zumac̈ha .
59004001	Sin	¿ Jequiz̈ cjen chjaawjkatas z̈ejljo ? ¿ Jequiz̈ cjen ch'aas z̈ejljo ? Anc̈huc ana zuma kuzziz cjen z̈ejlc̈ha niiqui . Anc̈huca ana zuma pecñi kuzqui mantiz pecc̈ha .
46005001	Sin	Jilanaca , cullaquinaca , wejtquin tsjii ana wal quintu tjonchic̈ha , anc̈hucaquiztan tsjiiqui niiz̈ wiri maa persun tjun tjacsiquic̈ha . Jalla niiqui juc'ant anawalic̈ha . Ana criichi z̈oñinacami ana nuz̈ paac̈ha .
46010013	Faith	C̈hjul pruebanacquizimi anc̈huc sufric̈haja , jalla niz̈ta pruebanacquiz zakaz tsjii tsjii criichi z̈oñinacaqui sufric̈ha . C̈hjul pruebanacaz̈ sufriskatta cjenami Yoozqui anchucaquiztan nii pruebanaca ana atipskataquic̈ha . Antiz ultimquiziqui Yoozqui c̈hjul pruebanacquiztan anchucaquiz atipskataquic̈ha , anc̈huc ana c̈hjul ujquiz tjojtsjapa , niz̈aza tjurt'iñi kuzziz awantizjapa . Uc̈hum Yoozza zuma yanapñiqui , uc̈humnacaz̈ tjapa pruebanaca tjurt'iñi kuzziz watajo .
44020029	Violence	Tsjii zakal zizuc̈ha . Weriz̈ ojktan , yekja z̈oñinacaqui anc̈hucaquin tjonaquic̈ha anc̈huc wichanzjapa , niz̈aza anc̈huca icliza akskatzjapa . Ninacaqui uuzi tanñi kitiz̈takaz luzcaquic̈ha .
53001004	Faith	Niz̈aza anc̈hucaz̈ zuma kamtiquiztan wejrnacqui anc̈huca honora parluc̈ha Yooz iclizanacquinami . Anc̈hucqui walja sufricanami , niz̈aza z̈oñinacaz̈ chjaawjkatta cjenami awantichinc̈hucc̈ha . Anc̈hucc̈ha pasinziz kuztan Yoozquin tira tjurt'iñc̈hucqui . Niz̈aza Yoozquinc̈ha tjapa kuztan tira z̈ejlzqui .
62004012	Faith	Anaz̈ jakzilta z̈oñimi Yooz cherc̈ha . Ana Yooz cherz̈cumi zuma munazic̈haja , jalla nii z̈oñiqui Yooztan tsjii kuzzizza . Niz̈aza Yooz munaziñi kuz , jalla niz̈ta kuzzizza nii z̈oñiqui .
48001001	Description	Wejr Pablutc̈ha , anc̈hucaquin tii cartal cjijrz̈cuc̈ha . Jesucristuz̈tan Yooz Ejpz̈tan cuchanz̈quita apóstol z̈oñtc̈ha wejrqui , anac̈ha z̈oñiz̈ cuchanzquititqui . Niz̈aza anac̈ha z̈oñiz̈ uchtitqui tii apóstol puestuquiz . Antiz Jesucristuz̈tan Yooz Ejpz̈tan wejr tii apóstol puestuquiz utchic̈ha . Yooz Ejpc̈ha Jesucristo ticziquiztan jacatatskatchiqui .
58012003	Recommendation	Jesusaz̈ kamta cjuñzna . Niiqui ujchiz z̈oñinacz̈ kjarquiz ancha sufrichic̈ha . Jalla nii Jesusaz̈ kamta cjuñz̈cu Yooz kamañchiz kamcan anapan ocha , tjup kuzziz cjee .
45006005	Faith	Jakziltat Jesucristuz̈tan tsjii kuzziz cjec̈haja , jalla niiqui Jesucristuz̈tan ticzic̈ha , anazum uj paañi kamañquiztan liwriita cjisjapa . Niz̈aza jakziltat Jesucristuz̈tan tsjii kuzziz cjec̈haja , jalla niiqui Jesucristuz̈tan jacatatchic̈ha , ew zuma kamañchiz cjisjapa .
45015010	Recommendation	Yooz tawk liwruquiz tuz̈ cjijrtazakazza : “ Yekja nacionchiz z̈oñinaca , Yooz parti z̈oñinacz̈tan chica cuntintuz̈ cjee ” .
54004001	Sin	Tsjii puntu cjesac̈ha . Yooz Espíritu Santuqui kjanapacha intintazkatchic̈ha jalla tuz̈u : Ima Jesucristuz̈ wilta tjonan , yekjap criichinacaqui Yoozquin criizquiztan zarakaquic̈ha . Tsjii kjutñi irpitaz̈ cjequic̈ha incallñi zajranacaz̈ cjen , niz̈aza nii ana wal zajranacz̈ tjaajintaz̈ cjen .
56003001	Recommendation	Criichi z̈oñinacz̈quiz cjuñskataquic̈ha jalla tuz̈upan : Ninacz̈laqui gobierno mantiñi z̈oñinacz̈quizimi jilirinacz̈quizimi jalla ninacz̈ mantuquiz zuma kamz waquizic̈ha . Niz̈aza ninacaz̈ mantitanaca caz waquizic̈ha . Niz̈aza listupan cjispanc̈ha zuma obranaca langzjapa .
61003005	Sin	Pero tuquita timpuquiztanpacha arajpachaqui Yooz chiitiquiztanpacha paatac̈ha . Jalla nii Yooz paatami , ninacaqui anaz̈ naaza . Niz̈aza Yooz mantitiquiztanpacha tii yokaqui kjazquiztan jeczic̈ha .
60003018	Grace	Jesucristuqui uc̈hum ujnac laycu ticzic̈ha . Jalla niz̈tiquiztan uc̈hum ujnac laycu ana iya ticz pecc̈ha . Zuma kamañchiz Cristuqui ana zuma kamañchiz z̈oñinacz̈ laycu ticzic̈ha , ninacz̈quiz Yoozquin macjatskatzjapa . Curpuchiz cjican contatac̈ha pero niiz̈ animuqui tirapan z̈ejtc̈ha .
61002021	Sin	Ninacaqui Yooz zuma kamaña ana pajtasaz̈ niiqui , ninacz̈taqui tsjan cusaz̈ cjitasac̈ha . Pero ninacaqui Yooz zuma tjaajinta catokchic̈ha . Jaziqui Yooz zuma kamaña pajz̈cu , quejpsic̈ha . Jalla niz̈tiquiztan ninacz̈taqui juc'ant anawira waliz̈ cjequic̈ha .
53003006	Recommendation	Jilanaca , cullaquinaca , Jesucristo Jilirz̈ tjuuquiz anc̈hucaquiz mantuc̈ha . Jayrazñi jilanacz̈quiztan zarakaquic̈ha . Jalla ninacaqui wejrnacaz̈ tjaajintacama ana kamc̈ha .
45005012	Sin	Tsjiilla cjesac̈ha . Tsjii z̈oñiz̈ cjen uj z̈ejlc̈ha tii muntuquiz . Niz̈aza nii ujquiztan ticz z̈ejlc̈ha . Niz̈aza tjapa z̈oñinacami uj paac̈ha . Jalla nuz̈ uj paaz̈cu , ticz̈a .
58011033	Faith	Ninacaqui Yoozquin kuzziz cjen quintra z̈oñinaca atipchic̈ha , niz̈aza zuma mantiñi cjissic̈ha , niz̈aza Yooz compromitta taku tanzic̈ha , niz̈aza ana wal leonanacz̈ atanaca chawcz̈inchic̈ha .
47004009	Faith	Z̈oñinacaz̈ wejr chjatkatanami , Yoozqui wejr ana zinalla ecc̈ha . Wejtquiz ancha sufriskatcanami , z̈oñinacaqui wejr anaz̈ akasac̈ha .
59004004	Sin	Yoozquiztan quejpsñi kuzziz jilanaca . Ana niz̈ta cjee . Ujchiz z̈oñz̈ kamañquiz kuzzizlaj niiqui , Yooz quintrac̈ha anc̈hucqui . ¿ Nii ana ziz anc̈hucjo ? Jakzilta z̈oñit ujchiz z̈oñz̈ kamañquiz kuzzizlaj niiqui , Yooz quintraz̈ cjissic̈ha nii z̈oñiqui .
44016006	Description	Jalla nekztanaqui Espíritu Santuqui Pabluz̈quizimi niiz̈ mazinacz̈quizimi atajchic̈ha , ana Asia yokaran Yooz taku parliñi ojklayajo . Jalla niz̈tiquiztan ninacaqui Frigia , niz̈aza Galacia cjita yokanacaran ojklaychic̈ha .
45010006	Faith	Jaziqui Jesucristuz̈quiz kuz tjaachiz̈ cjenkaz Yooz yujcquiz zuma cjesac̈ha . Jalla nii puntuquiztan tuz̈uc̈ha . Anc̈huca kuzquiz ana pinsaquic̈ha , tuz̈ cjican : “ ¿ Ject arajpacha yawasay ? ” ( Jalla nuz̈ cjican , Jesucristo chjijwkatz pecc̈ha . ) Ana c̈hjul z̈oñimi niz̈ta paasac̈ha .
66016002	Violence	Jalla nuz̈ paljaytiquiztan primir anjilaqui ojkchic̈ha niiz̈quiz intirjita anawalinaca tii muntu yokquiz cutzjapa . Jalla nekztanaqui jakziltat anawal animalz̈ chimputaz̈laja , niz̈aza nii anawal animalz̈ z̈oñiz̈ paata yoozquiz rispitc̈haja , jalla tjapa ninacaqui anawal llajanacz̈tan llajchic̈ha . Niz̈aza ancha kjawcan aynatc̈ha .
66005008	Description	Nii liwru tanz̈tan nii pajkpic z̈ejtñinacami niz̈aza nii paatunc pusin jilirinacami nii Uuzaz̈takaz chawc jilirz̈ yujcquiz quillzic̈ha . Zapa mayni nii jilirinacaqui pajk guitaraz̈takaz arpa cjita tanzitac̈ha . Niz̈aza kor chuwanaca chjichatc̈ha insinsuchiz chjijpi . Nii insinsuchiz chuwanacaqui Yoozquin criichinacz̈ oracionanaca cjetc̈ha .
62005001	Faith	Jesusac̈ha Yooziz̈ cuchanz̈quita Cristuqui . Jakziltat nii Jesucristuz̈quin criic̈haja , jalla niic̈ha Yooz maatiqui . Tjapa Yooz maatinacami Yooz Ejpz̈tan munaziñi kuzzizza . Niz̈aza Yooz Ejpz̈tan munaziñi kuzzizalaj niiqui , Yooz Ejpz̈ maatinacz̈tan munaziñi kuzzizzakazza .
48005026	Recommendation	Jalla nii zuma kamañ jaru kamcan uc̈humqui ana mitarazi kuzziz cjistanc̈ha . Niz̈aza ana z̈awjwa zjijcanñi kuzziz cjistanc̈ha . Niz̈aza anaz̈ porapat zmazastanqui .
54005001	Recommendation	Tsjiilla cjesac̈ha . Irarchiz ejpnacz̈quiz ana ancha ujznaquic̈ha . Antiz persun ejpz̈takaz zuma tawkz̈tan chiiz̈inaquic̈ha , niiz̈ ana wali paatiquiztan jaytiskatzjapa . Niz̈aza parti luctak z̈oñinacz̈quiz persun jilanacz̈quiz chiiz̈intaz̈okaz chiiz̈inaquic̈ha .
60002012	Recommendation	Ana Yooz pajñi z̈oñinacz̈tan kamcan , anc̈hucqui zumapan kama . Ana Yooz pajñi z̈oñinacaqui anc̈huca quintra chiyac̈hani . Niz̈aza uj paañinacaz̈takaz anc̈huc nayac̈hani . Jalla niz̈ta quintra cjiicjiyanami , anc̈hucqui zuma kamz waquizic̈ha , ninaca anc̈hucaz̈ zuma paatanaca cherzjapa . Jalla nuz̈ cherz̈cuqui ninacaqui Yoozquin honora tjaaquic̈ha ultim pjalz tjuñquiziqui .
50003006	Sin	Ancha tjapa kuztan judionacz̈ lii jaru kamz pecquiñtac̈ha . Jalla niz̈tiquiztan Jesucristuz̈quin criichi z̈oñinaca sufriskatiñtac̈ha . Judionacz̈ lii jaru kamz puntuquiztan wejrqui zuma cumpliñtac̈ha . Anaz̈ jecmi wejt puntuquiztanaqui “ Amqui anam judionacz̈ lii jaru kamc̈ha ” cjican chii atchic̈ha . Wejt kamzqui lijituma lii jarupantac̈ha .
43004052	Description	Jalla nuz̈ chiitiquiztan nii secretariuqui pewczic̈ha , c̈hjulora niiz̈ majch z̈eti kallantichi , jalla nii . Niiz̈ piyunanacaqui cjichic̈ha : — Zezcu taypuruz̈ paztanalla nii kjakñi ch'ujlñiqui apaltichic̈ha .
43019031	Violence	Pascua pjijzta tjacz tjuñitac̈ha . Niiz̈ jakataz̈u jeejz tjuñitac̈ha , niz̈aza chawc pjijzti tjuñitac̈ha . Jalla niz̈tiquiztan judío z̈oñinacaqui nii cruzquiz ticziz̈ curpunaca anaz̈ nuz̈ tsjijptapacha c̈hjelinz pecatc̈ha . Jalla niz̈tiquiztan nii judionacaqui Pilatuz̈quin maychic̈ha , cruzquiz ch'awcta z̈oñinacz̈ lis tsjij kjolkjolz̈inajo , apura ticskatsjapa . Nekztan ticz̈tan cruzquiztan apakznasac̈ha .
43019012	Description	Jalla nuz̈ nonz̈cu Pilatuqui Jesusa anchaz̈ jaknuz̈umi cutz pecatc̈ha pero nii judío z̈oñinacazti kjawz̈can chiichic̈ha , tuz̈ cjican : — Tii z̈oñi cutznaquiz̈ niiqui , am zakaz César tsjan chawjc jilirz̈ quintra paaquic̈ha . Jakziltat “ Wejrtc̈ha chawjc jiliritqui ” cjican chec̈haj niiqui , César chawjc jilirz̈ quintraz̈ paac̈ha .
43014001	Faith	Wejt tjaajinta z̈oñinaca , Yooz Ejpz̈quin criyiñc̈hucc̈ha niz̈aza wejtquiz zakaz criya . Ana turwayzi kuzziz cjee .
50001028	Faith	Niz̈aza anc̈hucqui quintra z̈oñinacz̈quiztan anaz̈ jaknuz̈umi tsuctsucac̈hani . Anaz̈ ninacz̈ taku kjayac̈hani . Jalla nuz̈ quintu nonz̈cuqui , cuntintul cjeec̈ha . Niz̈aza anc̈hucaz̈ nuz̈ kaman , kjanapacha tjeez̈taz̈ cjequic̈ha , anc̈huca quintra z̈oñinaca infiernuquin Yooziz̈ castictaz̈ cjequic̈ha . Niz̈aza kjanapacha zakaz tjeez̈taz̈ cjequic̈ha , anc̈hucqui ultimu liwriiz̈cu arajpachquin zuma kamañchiz cjequic̈ha . Nii zuma kamaña Yooziz̈ tjaata cjequic̈ha .
43015016	Grace	Anc̈hucqui ana wejr illzinc̈hucc̈ha . Wejrzti anc̈huc illzinc̈ha , niz̈aza apóstol puestuquiz utchinc̈ha , Yooz taku parli okajo , niz̈aza walja z̈oñinaca wejtquiz criiskatajo . Niz̈aza nii wejtquiz criichi z̈oñinacaqui wejtquiz tiraz̈ tjurt'aquic̈ha . Wejtquiz kuzziz cjen , c̈hjul mayiztami Yooz Ejpz̈quiztan mayac̈haja , jalla nii mayiztaqui tjaataz̈ cjequic̈ha .
58011004	Faith	Yoozquin kuzziz cjen Abelqui tsjii zuma ofrenda wilana Yoozquin tjaachic̈ha . Cainz̈quiztan juc'ant zuma ofrenda Yoozquin tjaachic̈ha . Abelz̈ Yoozquin kuzziz cjen , Yoozqui Abelz̈ tjaata ofrenda risiwchic̈ha . Niz̈aza Abelz̈ puntuquiztan Yoozqui chiichic̈ha “ Zumac̈ha niiqui ” cjican . Abel ticziz̈ cjenami uc̈humqui zizza , niiqui Yoozquin zuma kuzziztac̈ha , jalla nii . Jalla nii zizcuqui uc̈humqui Abelz̈ zuma kamaña yatekasa .
46004001	Recommendation	Wejrnacqui Yooz sirwiñi z̈oñinacakaztc̈ha . Wejrnacaz̈ Yooz sirwan , Yoozqui wejtnacaquiz niiz̈ tuquita chjojzaka pinsitanaca tjaajinchic̈ha , parti z̈oñinacz̈quiz tjaajnajo . Jalla nuz̈ anc̈hucqui wejtnaca puntuquiztan pinsiz waquizic̈ha .
66006013	Description	Niz̈aza warawaranacami yokquin tjojtsquichic̈ha , jaknuz̈t pjursant tjamiqui higo frutanaca tjojtskatc̈haja , jalla niz̈ta .
46010014	Recommendation	Weriz̈ pecta jilanaca , cullaquinaca , z̈oñiz̈ paata yooznacquiztan zaraka . Anapanz̈ ninacz̈quiz sirwa .
45012021	Recommendation	Tsjii z̈oñiqui anc̈huca quintra paasac̈ha . Anc̈huczti ana niz̈tapacha tjepna . Pero nii quintra z̈oñz̈quiz zumz̈tanz̈ paacan jalla nuz̈ atipa .
55002014	Recommendation	Amqui criichi jilanacz̈quiz nii puntu cjuñskataquic̈ha . Niz̈aza Jesucristo Jilirz̈ tjuuquiz ninacz̈quiz zumpacha chiiz̈inaquic̈ha , jalla tuz̈u : Anaz̈ ch'aazaquic̈ha ina z̈oñz̈ takunac puntuquiztan . Jalla nuz̈ ch'aazqui anaz̈ c̈hjuljapa sirwic̈ha . Niz̈aza nii ch'aazta taku nonz̈ñi z̈oñinacaqui Yooz jiczquiz kamzquiztan tsjii kjutñi chjichtaz̈ cjesac̈ha .
59004008	Recommendation	Yoozquin macjata . Niz̈aza Yoozqui anc̈hucaquiz macjatz̈caquic̈ha . Uj paañinaca , anchucqui uj paaz eca . Pizc kuzziznaca , Yoozquin tjapa kuzziz cjee .
59002009	Sin	Pero pjali cjiicjiiñinacazti uj paac̈ha . Yooz tawk quintra paac̈ha . Jalla nii kjanapacha zizkatc̈ha Yooz takuqui .
52004007	Grace	Yoozqui uc̈humnaca kjawzic̈ha niiz̈ partiquiz cjisjapa , niz̈aza zuma kamajo , ana yekja kjutñi cjicjeyajo .
45001018	Sin	Arajpachquiztan Yooz casticuqui tjonc̈ha tjapa ana Yooz kuzcama kamñinacz̈ quintra , niz̈aza anawali paañinacz̈ quintra . Jalla nii anazum kamañchiz z̈oñinacaqui anawali paaznacapan pecc̈ha , Yooz zuma kamaña anaz̈ importic̈ha . Nekztan Yooz kuzcama ana kamc̈ha . Yooz puntu werara zizawc cjen , atajc̈ha .
62004007	Faith	Pecta jilanaca , cullaquinaca , Yoozpankazza uc̈hum porapat zuma munazkatñiqui . Jaziqui uc̈humqui tjappacha porapat zuma munazizpanc̈ha . Jakziltat zuma munazic̈haja jalla niiqui Yooz maatic̈ha . Niz̈aza Yooz pajc̈ha .
62002009	Sin	Jakzilta z̈oñit “ Kjanquiz kamuc̈ha ” , cjic̈haj niiqui , jilanacz̈tan porapat zuma munaziz waquizic̈ha . Jilanacz̈tan tira chjaawjkatc̈haj niiqui , pachpa zumchiquizpanz̈ kamc̈ha .
60004014	Grace	Cristuz̈quin kuzziz cjen anc̈huca quintra ch'aanita cjequic̈ha . Pero anc̈hucqui cuntintuz̈ cjee . Zuma Yooz Espíritu Santuqui anc̈huca kuzquiz z̈ejlc̈ha . Anc̈huca quintra z̈oñinacaqui Cristuz̈ quintra chiic̈ha . Anc̈huczti Cristuz̈ honora waytic̈ha .
44021019	Grace	Pabluqui jilanacz̈quiz tsaanz̈cu , tjappacha niiz̈ ojklayta quint'ichic̈ha . Yoozqui Pabluz̈quiz wali pajk obranaca paakatchic̈ha ana judío z̈oñinacz̈ yokaran ojklayan . Jalla nii quint'ichic̈ha Pabluqui .
43008046	Sin	¿ Ject anc̈hucaquiztan tsjii weriz̈ paata uj tjeesnasajo ? Wejrqui Yooz taku werarapan chiyuc̈ha . ¿ Kjaz̈tiquiztan wira ana wejtquiz crii anc̈hucjo ?
58010017	Grace	Nekztan cjichizakazza : “ Ninacaz̈ paata ujnaca ana iya cjuñznac̈ha . Niz̈aza ninacaz̈ ana wali cjicjitanacami liwj tjatznac̈ha .
46001005	Grace	Jesucristuz̈ cjen Yoozqui anc̈hucaquiz zumpacha yanapchic̈ha , Yooz puntu zuma zizajo , niz̈aza Yooz taku zuma paljayajo .
45015030	Recommendation	Jilanaca , cullaquinaca , anc̈hucaquiz rocuc̈ha uc̈hum Jesucristo Jiliriz̈ cjen , niz̈aza munaziñi kuz cjiskatñi Espíritu Santuz̈ cjen , oracionz̈tan yanapalla . Wejrqui ancha Yoozquiztan mayuc̈ha ,
43007020	Violence	Jalla niz̈tiquiztan nii z̈oñinacaqui kjaazic̈ha tuz̈ cjican : — Amqui zajraz̈ tantamc̈ha . ¿ Ject am conz pecjo ?
45003025	Grace	Yooz Ejpqui Jesucristo cuchanz̈quichic̈ha ujchiz z̈oñinacz̈ laycu ticzjapa . Niiz̈ ticziz̈ cjen jakziltat Jesucristuz̈quin kuz tjaac̈haja , jalla niiqui persun ujquiztan ana castictaz̈ cjequic̈ha . Tuquitan ima Jesucristuz̈ ticznan Yoozqui niiz̈quin kuzziz z̈oñinacz̈tajapa pasinsis kuzziztac̈ha ; ninaca ana casticchic̈ha . Pero Yoozqui uj paañinaca casticstanc̈ha . Jalla nuz̈ cjenami Jesucristuz̈ cjen Yoozqui ujchiz z̈oñinaca pertunasac̈ha . Jalla niz̈tiquiztan Jesucristo cuchanz̈quichiz̈ cjen Yoozqui , persun kuz zuma lijitumaz̈ , jalla nii tjeezic̈ha .
43018018	Description	Ch'uñuriz̈ cjen piyunanacami timplu zultatunacami uj taazic̈ha carpunz̈tan . Nekztan nii uj parazquiz tsijtchi kutnatc̈ha . Ninacz̈tan chica Pedruqui tsijtchi zakaz z̈elatc̈ha , kutuncan .
49006011	Recommendation	Satanás diabluz̈ incallzpanz̈ pecc̈ha . Jalla niz̈tiquiztan tjapa Yooziz̈ tjaata armanacchiz cjee , tjurt'iñi kuzziz cjisjapa .
43013037	Faith	Pedruqui cjichizakazza : — Wejt Jiliri , ¿ kjaz̈tiquiztan anzic ana am apzñi atasajo ? Anzimi amquiztanami weril ticznasac̈ha .
50004007	Faith	Jalla nuz̈ kaman , Yoozqui anc̈huca kuzquiz cuntintuz̈ cjiskataquic̈ha . Jaknuz̈t Yoozqui z̈oñinacz̈ kuzquiz cuntintu cjiskatc̈haja , jalla nii cuntintu cjiskattaqui ana intintazasac̈ha , z̈oñiz̈ pinsitiquiziqui . Jesucristuz̈tan tsjii kuzziz cjen anc̈huca kuznacaqui cuntintu cjequic̈ha , Yooz cwititiquiztanaqui .
59003009	Faith	Uc̈humqui tii atz̈tan chiican Yooz Ejpz̈ tjuu aynakiñc̈humpanc̈ha . Yooz Ejpqui z̈oñi paachic̈ha niiz̈ irata kuzziz . Niz̈aza tii atz̈tanpacha chiican Yooziz̈ paata z̈oñinaca laykiñizakazza .
46005010	Sin	Jalla nuz̈ cjijrz̈cu wejrqui ultimupan anal cjiwc̈ha , tjapa ana criichi adulterio paañinacz̈tan ana z̈elajo . Ana criichi z̈oñinacaqui anawaliz̈ paac̈ha , adulteriuquiz ojklayc̈ha , niz̈aza cusanacz̈quiz kuz tjaac̈ha , niz̈aza tjañi zaac̈ha , niz̈aza z̈oñiz̈ paata yooznaca sirwic̈ha . Tii muntuquiz niz̈ta anawali paañi z̈oñinaca panz̈ z̈ejlc̈ha .
44026009	Sin	‛ Tuquiqui wejrqui pinsiñtac̈ha , nii Nazaret wajtchiz Jesusiz̈quin criichi z̈oñinacz̈ quintra c̈hjul anawalinacami paaz waquizic̈ha .
61002014	Sin	Nii anawali z̈oñinacaqui tsjii maataka cherz̈cu , panz̈ adulterio paaz pecc̈ha . Niz̈ta anawali paaznacquiztan anapan ochñic̈ha . Incallchuc maatakanacz̈quiz adulterio kjutñi chjichñic̈ha . Jalla niz̈ta z̈oñinacaqui adulteriuquiz ojklayñi , niz̈aza paaz tanzñi niz̈aza c̈hjul uj paazmi ancha atñipanikazza . Jalla niz̈ta cjiicjiñinacaqui infiernuquin ojkñi z̈oñinacac̈ha .
43010012	Description	Pero yekjapanacaqui paca tanzjapakaz uuza ichñic̈ha . Jalla ninacaqui tsjii uuzi tanñi animalaz̈ tjonan uuzi eccu zatasac̈ha . Nii uuzaqui anac̈ha persun uuzanaca . Jalla nuz̈ uuzanaca ectan nii anawal animala tjonchiqui uuzanacaz̈ tanc̈ha , niz̈aza witc̈ha . Anac̈ha niz̈ta zuma awatiriqui .
59001019	Recommendation	Wejt k'ayi jilanaca , cullaquinaca , nonz̈na . Yooz taku nonzjapa listu cjee . Anc̈huca kuzquiz c̈hjulu chiizmi tjonz̈aja , jalla nii chiizqui zumpacha tantiiz̈cu , chiiz waquizic̈ha . Tiizakaz cjiwc̈ha , anac̈ha orallac z̈awjzqui .
46009014	Recommendation	Jalla niz̈tapacha Jesucristo Jiliriqui mantichic̈ha , jakziltat liwriiñi Yooz taku paljayac̈haja , jalla niiqui nii Yooz taku paljayz langzquiztan mantinasac̈ha .
43012046	Grace	Wejrqui tii muntuquiz tjonchinc̈ha , Yooz kamaña tjeezjapa , tsjii kjanaz̈takaz . Jakziltat wejtquiz criic̈haja , jalla niiqui anawal zumchiquiz ana tira kamaquic̈ha .
43005014	Description	Niiz̈ wiruñ Jesusaqui nii laaquiztan z̈ejtchi z̈oñz̈tan zalchic̈ha timpluquin . Nekztan niiz̈quiz cjichic̈ha : — Jila , amqui z̈ejtchamc̈ha . Jaziqui ana wilta uj paaquic̈ha . Uj paaquiz̈ niiqui , amquiz juc'ant anawalim cjisnasac̈ha .
46016014	Recommendation	C̈hjulu paacanami zuma munaziñi kuzziz cjee .
43014015	Recommendation	‛ Anc̈hucqui wejttan tjapa kuztan munazaquiz̈ niiqui , weriz̈ tjaata ortinanaca cazaquic̈ha .
58012025	Recommendation	Jalla niz̈tiquiztan anc̈hucqui Yooz chiita taku anaz̈ nicaquic̈ha , panz̈ catokz waquizic̈ha . Tuqui timpuqui Yoozqui Sinaí curquiztan Israel z̈oñinacz̈quiz chiichic̈ha . Nekztan ninacaqui nii chiita taku ana juyzu paachic̈ha . Jalla niz̈tiquiztan ninacaqui castictatac̈ha . Anziqui Yoozqui arajpachquiztan uc̈humnacaquiz chiiz̈inz̈quic̈ha . Nii chiiz̈inta ana juyzu paaquiz̈ niiqui , panz̈ castictaz̈ cjequic̈ha . Yoozquiztan anapan atipi atasac̈ha .
48004008	Sin	Tuqui anc̈hucqui werar Yooz anaz̈ pajatc̈ha . Antiz z̈oñiz̈ pinsita yooznacz̈ mantuquizkaz z̈elatc̈ha . Nii yooznacaqui anaz̈ ultimu Yoozza , z̈oñiz̈ pinsitiquiztankazza .
44003026	Grace	Yooz Ejpqui niiz̈ Majch jacatatskatz̈cu , anc̈hucaquiz primira cuchanz̈quichic̈ha , favora paacan . Jazic tjapa anc̈huc anawali paaznaca apatatspanc̈ha .
44010039	Violence	Tjapa Jesusaz̈ ojklaytanacami paatanacami cherz̈cu , jalla nii maznasac̈ha wejrnacqui , Judea yokaran ojklaytanacami , niz̈aza Jerusalén watjaran ojklaytanacami . Wiruñaqui Jesusaqui cruzquiz ch'awctiquiztan conta ticzic̈ha .
46001010	Recommendation	Jilanaca cullaquinaca , uc̈hum Jesucristo Jilirz̈ tjuuquiz anc̈hucaquiz rocuc̈ha , porapat tsjii kuzziz cjeyajo , niz̈aza ana pjali cjeyajo . Tsjii kuzziz cjen tsjii pinsamintuchiz cjis waquizic̈ha .
51001021	Sin	Tuquiqui anc̈hucqui Yoozquiztan yekjatac̈ha , niz̈aza Yooz quintratac̈ha anc̈huca kuzquiz . Tuqui anc̈hucqui ana wali pinsiñc̈huctac̈ha , niz̈aza Yooz quintra ana wali paayiñc̈huctac̈ha . Jalla nuz̈ ana wali kamta cjenami Yoozqui anc̈huc pertunchic̈ha , niiz̈tan anc̈hucatan wali cjisjapa .
55002022	Recommendation	Tjotjowanacaqui ana wali pinsizcu , ana wali ojklayasac̈ha . Amqui niz̈ta anawali kamzquiztan cuitasaquic̈ha . Yooz kuzcama kamaquic̈ha , niz̈aza Yoozquinkaz kuzziz cjequic̈ha , niz̈aza zuma munaziñi kuzziz cjequic̈ha , niz̈aza parti z̈oñinacz̈tan zuma kamaquic̈ha . Amtan tjapa Jesucristo Jilirz̈quin kuzziz z̈oñinacz̈tan zuma kamz waquizic̈ha .
51003001	Faith	Anc̈hucqui Yooz kamañchizza . Jaknuz̈t Jesucristuqui jacatatz̈cuqui Yooz kamaña wilta tanziz̈laja , jalla niz̈ta irata anc̈hucqui Yooz kamaña tanzinc̈hucc̈ha . Jalla niz̈tiquiztan anc̈hucqui arajpach Yooz kamañquizkaz kuz tjaa . Jalla nicju arajpachquin Cristo z̈ejlc̈ha ; Yooz Ejpz̈ z̈ew latuquiz julzi z̈ejlc̈ha , mantican .
66008007	Violence	Primir anjilaqui niiz̈ trompet pekz tjawunchic̈ha . Jalla nuz̈ tjawunz̈cu caranuz chijñiz̈tan ujz̈tan , niz̈aza ljokz̈tan t'ajz̈ta tii muntu yokquiz cutzinchic̈ha . Jalla niz̈tiquiztan tercer parti tii muntu yoka ujsic̈ha , niz̈aza tercer parti muntinaca ujsic̈ha , niz̈aza tercer parti pastunacami ujsic̈ha .
66011017	Faith	Yooz rispitcan , tuz̈ cjichic̈ha : “ Tjapa azziz Yooz Jiliri , amc̈ha anzimi tuquitanami z̈ejlñiqui . Am juc'ant azi tjeezamc̈ha , niz̈aza anziqui tjapa mantiñi kalltichamc̈ha . Jalla niz̈tiquiztan amquin gracias tjaa-uc̈ha .
43004010	Grace	Jalla nekztanaqui naa maatakaz̈ chiitiquiztan Jesusaqui tuz̈ kjaazic̈ha : — Wejrqui amquiztan kjaz maychinc̈ha . Pero amzti wejt puntuquiztanami niz̈aza Yooziz̈ tjaaz puntuquiztanami intintitasaz̈ niiqui , jalla nekztan wejtquiztan z̈ejtñi kjaz maytasac̈ha . Niz̈aza nii z̈ejtñi kjaz tjaatam cjitasac̈ha .
51003004	Grace	Cristuqui anc̈hucaquiz Yooz kamaña tjaachic̈ha . Jalla niz̈tiquiztan c̈hjulorat tjapa z̈oñinacaqui Jesucristuz̈quiz pajchi cjec̈haja , jalla nii ora zakaz ninacaqui anc̈huca Yooz kamaña pajchi cjequic̈ha . Jalla nii oraqui anc̈hucatan Jesucristuz̈tan honorchiz cjequic̈ha .
43020031	Faith	Jalla tekz cjijrta milajrunacaqui wejrqui cjijrchinc̈ha anc̈hucqui criyajo , Jesusaqui Cristuc̈ha , niz̈aza Yooz Majchc̈ha , jalla nii . Niz̈aza cjijrchinc̈ha , anc̈huc Cristuz̈quin kuzziz cjisjapa , arajpachquin wiñaya kamzjapa .
62004006	Faith	Uc̈humzti Yooz maatinacc̈humc̈ha . Jaziqui werar Yooz takuz̈ chiyan Yoozquin criichi z̈oñinacaqui nii werar takuz̈ catokc̈ha . Ana Yoozquin criichi z̈oñinacaqui nii werar taku anaz̈ catokc̈ha . Nuz̈quiz werar taku chiiñi z̈oñinacami , niz̈aza toscar taku chiiñi z̈oñinacami pizcpacha pajasac̈ha uc̈humqui .
65001012	Description	Anc̈hucqui Yooztajapa pjijstanaca paac̈ha . Anc̈hucaz̈ cristian pjijsta paan , ninacaqui azipanc̈ha anc̈hucalta . Pjijstiquiz ancha anazuma lujlñi , niz̈aza licñi , niz̈aza ana zuma kamñic̈ha . Ninacac̈ha Yooz ana rispitñiqui . Persunjapakaz importic̈ha . Anac̈ha yanapchuca , anc̈hucaz̈ zuma kamajo . Ninacaqui ana chijñichiz tsjiriz̈takazza , niz̈aza tjamiz̈ chjichta tsjiriz̈takaz . Niz̈aza ninacaqui anazuma frutchiz muntinacaz̈takaz . Cajlz̈ta muntinacaz̈takaz , z̈ejtz wira anapan z̈ejlc̈ha ninacz̈taqui .
44005015	Description	Niz̈aza laa z̈oñinacami callquin jweztatac̈ha . Callquin tjajz zquiti chjinz̈cu , t'apz̈tatac̈ha . Niz̈aza camillquiz zakaz nonz̈tatac̈ha . Jalla nuz̈ nonz̈ta z̈ejlcan Pedruz̈ tjonz tjewzic̈ha , tsjii kjaz̈ta c̈hjetinta cjeyajo . Pedruz̈ siwsallamekaj laa z̈oñinacz̈ juntuñ wat jaa , cjiñitac̈ha .
49006016	Faith	Nekztan tii arma tanz̈na . Tii armac̈ha juc'ant chekanaqui , escudo cjita . Jalla nii arma tanzqui tuz̈ cjic̈ha , Jesucristuz̈quin kuzziz kamz , jalla niic̈ha niiqui . Jesucristuz̈quin kuzziz cjen , ana wal diabluz̈ quintra tjurt'aquic̈ha .
51003023	Recommendation	C̈hjulu langzcanami tjapa kuztan langznaquic̈ha , Yooz Patrunz̈tajapa langznaquic̈ha , ana z̈oñz̈tajapakaz langznasac̈ha .
58012016	Recommendation	Niz̈aza nii ana zuma kamañchiz Esaúz̈takaz ana niz̈ta cjee . Esaúqui adulteriuquiz ojklaychic̈ha , niz̈aza Yooz kamaña ana importaychic̈ha . Esaúqui jilir majch irinsiz̈tan tsjii lujlz c̈hjerz̈tan campiichic̈ha .
43018040	Sin	Judío z̈oñinacaqui kjawchic̈ha : — ¡ Tii z̈oñi ana cutzna ! ¡ Barrabás cutzna ! — cjican . Barrabasqui tsjii anawal tjañi z̈oñitac̈ha .
55003004	Sin	Niz̈aza tarasuna paañi kuzziz cjequic̈ha . Niz̈aza ana eksñiz̈ malcreados cjequic̈ha . Niz̈aza persun honorchiz cjis pecñi kuzzizkaz cjequic̈ha . Niz̈aza persun kuzcama kamzquinkaz kuz tjaaquic̈ha . Yooz kuzcama kamzquin anapan kuz tjaaquic̈ha .
50002009	Grace	Jalla niz̈tiquiztan Yooz Ejpqui Jesucristuz̈quiz juc'ant zuma honora tjaachic̈ha . Jesucristuz̈quiz tsjan chawc jiliri utchic̈ha , tjappachquiztanami .
61001016	Description	Anc̈hucaquin tjaajincan , wejrqui uc̈hum Jesucristo Jilirz̈ puntuquiztan tjaajinchinc̈ha , jaknuz̈t walja aztan wilta tjonac̈haja , jalla nii . Jalla nii tjaajintaqui anaz̈ wejt kuzquiztan ulanchic̈ha . Nii tjaajintaqui anac̈ha mañz̈tan tantiita quintuqui . Antiz wejrqui persun c̈hjujcz̈tan Jesucristuz̈ honora cherchinc̈ha .
61003016	Sin	Weriz̈ chiita puntunacquiztan Pabluzakaz chiichic̈ha tjapa niiz̈ cjijrta cartanacquiz . Parti Pabluz̈ cjijrtanacaqui ch'aman intintazzucac̈ha . Jalla niz̈ta ch'aman intintazzucanacaqui ana zizñi z̈oñinacami , niz̈aza pizc kuzziz z̈oñinacami tsjii kjutñiz̈ intintazza . Niz̈aza parti Yooz takunaca zakaz tsjii kjutñiz̈ intintazza . Jalla nuz̈ tsjii kjutñiz̈ intintazcu , ninacaqui ninacz̈tajapa juc'ant ana zumquiz cjissa ; nekztan castictaz̈ cjequic̈ha .
44014014	Description	Nekztanaqui Pabluz̈tan Bernabez̈tan jalla ninacaqui niz̈ta paa-awc cjen naazic̈ha . Jalla nuz̈ naaz̈cu persun zquiti wjajrsic̈ha , anal nii pecuc̈ha cjican . Niz̈aza nii z̈oñinacz̈ taypiquin kjawcan luzcu , altu jorz̈tan chiichic̈ha , tuz̈ cjican :
45015008	Faith	Anc̈hucaquiz cjiwc̈ha . Jesucristuqui judío z̈oñinaca liwrii niz̈aza yanapñi tjonchic̈ha . Nuz̈ tjontiquiztan Yooz niiz̈ taku lijituma cumpliñipan , jalla nii tjeezic̈ha . Yoozqui tuquitanpacha judío z̈oñinacz̈ atchi ejpnacz̈quiz taku tjaachic̈ha . Jalla nii taku cumplichic̈ha , Jesucristuz̈ tjonchiz̈ cjen .
59001026	Sin	Jakzilta z̈oñit “ Yooz tawkcama zuma kamiñ z̈oñtc̈ha wejrqui ” chiic̈haj niiqui , niiz̈ atquiztan chiichiiz cuitazla . Anaz̈ niiz̈ ata cuitasaquiz̈ niiqui , persunpachaz̈ incallc̈ha . Inapankaz cjic̈ha , “ Yooz tawkcama zuma kamiñ z̈oñtc̈ha wejrqui ” .
43015020	Recommendation	Weriz̈ chiitac cjuñzna . Wejrqui cjichinc̈ha , “ Tsjii piyunaqui niiz̈ patrunz̈quiztan anac̈ha juc'anti ” . Ana criichi z̈oñinacaqui wejtquiz sufriskatchic̈ha . Niz̈aza ninacaqui anc̈hucaquiz zakaz sufriskataquic̈ha . Weriz̈ tjaajinta taku ana catokchic̈ha . Jaziqui anc̈hucaz̈ tjaajinta taku ana zakaz catokaquic̈ha .
43008031	Faith	Jalla nekztanaqui Jesusaqui niiz̈quiz criichi judío z̈oñinacz̈quiz cjichic̈ha : — Anc̈hucqui weriz̈ chiita tawkquiz tjapa kuztan tjurt'aquiz̈ niiqui , ultim werara wejt partir z̈oñinaca cjequic̈ha .
44007011	Description	‛ Wiruñ tsjii kjaz̈ watquiztan tsjii mach'a z̈ejlchic̈ha , ancha sufrichic̈ha tjapa Egipto yokquin kamñi z̈oñinacami , niz̈aza tjapa Canaán yokquin kamñi z̈oñinacami . Jalla nuz̈ cjen uc̈hum tuquita ejpnacaqui ana c̈hjulu lujlsmi nii timpunacac wachatc̈ha .
63001004	Faith	Yekjap am maatinaca cherchinc̈ha , Yooz takucama kamñi . Nuz̈upan , mantichic̈ha Yoozqui . Nuz̈ kamñi cherz̈cu , ancha chipchinc̈ha wejrqui .
54005008	Faith	Persun famillz̈quiztan tsjii t'akjiri z̈ejlc̈haj niiqui , famillz̈quiztan mantinta cjis waquizic̈ha . Ana mantintaz̈laj niiqui , nii famillchiz z̈oñinacaqui Yooz kuzcama kamz ana cumplic̈ha . Niz̈aza niz̈ta z̈oñinacaqui tsjan ana zuma kuzzizza ana criichinacz̈quiztanami .
58010022	Faith	Jalla niz̈tiquiztan tjapa kuztan Yoozquin macjatz waquizic̈ha . Niz̈aza Jesucristuz̈quin kuzziz cjen ana jiwjatcan Yoozquin macjatz waquizic̈ha . Jesucristuqui uc̈humnacaz̈ paata ujnaca pertunchic̈ha , uc̈humnac kuzquiz ana iya uj cjuñzjapa . Niz̈aza uc̈hum curpunacaqui tsjii zuma kjaztan awjztaz̈okazza .
48001023	Description	Ninacaqui wejt puntuquiztan tii quintukaz zizzic̈ha : “ Nii wejrnacaz̈ sufriskatta z̈oñiqui niipachaz̈ Jesucristuz̈quin kuztan criichiqui . Tuquiqui liwriiñi Jesucristuz̈ puntu k'ala tjatanz pecñitac̈ha . Anziqui niiqui liwriiñi Jesucristuz̈ puntu paljayla ” . Jalla nuz̈ cjetc̈ha wejt puntuquiztanaqui .
44027034	Recommendation	Niz̈tiquiztan anc̈hucqui c̈hjulullamekaz lujlznalla , azi tanzjapa . Anaz̈ jecmi wira apt'isnasac̈ha . Niz̈aza ana zinta c̈hjojrichta cjequic̈ha .
66002003	Faith	Wejrqui zizuc̈ha , anc̈hucqui pasinsis kuztan sufric̈ha , wejtquiz criican . Niz̈aza wejtquiz kuzziz cjen walja awantichinc̈hucc̈ha . Niz̈aza wejttajapa walja langzinc̈hucc̈ha , ana ocha nayz̈cu .
56002002	Recommendation	Chawc z̈oñinacaqui zuma ewjazñi kuzziz cjispanc̈ha . Niz̈aza rispitta kamañchiz cjispanc̈ha . Niz̈aza zuma pinsamintuchiz cjispanc̈ha . Niz̈aza Yoozquin tjapa kuzziz cjispanc̈ha . Niz̈aza zuma munaziñi kuzziz cjispanc̈ha . Niz̈aza tjurt'iñi kuzziz cjispanc̈ha .
44017030	Recommendation	Tuqui timpuqui z̈oñinacaqui Yooz puntuquiztan ana zumpacha zizzic̈ha . Jalla nuz̈ cjen Yoozqui z̈oñinacz̈ uj awantichic̈ha . Anziqui tjapa tii jazta z̈oñinacz̈quiz mantichic̈ha , tuz̈ cjican : “ Persun uj pajz̈cu , kuzza campiya ” .
43019025	Description	Jalla nekz Jesusiz̈ cruz z̈cati tsijtsiñ z̈elatc̈ha , Jesusiz̈ maa ; niz̈aza niiz̈ maa cullaqui ; niz̈aza María ( Cleofas tjuntac̈ha ) ; niz̈aza María Magdalena ; nii pajkpaltan z̈elatc̈ha .
66019013	Description	Nii z̈oñiqui ljocz̈tan tinta tol zquitchiztac̈ha . Niiz̈ tjuuqui Yooz Taku cjitac̈ha .
46008009	Recommendation	Pero z̈oñiz̈ paata yooznacquin tjaata c̈hjeri lujlzquiztan cwitazaquic̈ha , ana tsjii ana zuma intintiñi criichi jila ujquiz tjojtskatzjapa .
44013034	Grace	Niz̈aza Yooz Ejpqui niiz̈ jacatatz puntuquiztan chiichic̈ha , tuz̈ cjican : “ Ticziquiztan am curpu jacatatskatac̈ha , ana wira sipulturquiz mojkzjapa ” . Jalla nii puntuquiztan chiic̈ha cjijrta Yooz takuqui , tuz̈ cjican : “ Yoozqui Davidz̈quiz taku ecchic̈ha , jalla nii tawk jaru anc̈hucaquiz zuma favora paasac̈ha Yoozqui ” .
43014020	Faith	Jacatatz̈tanaqui anc̈hucqui zizaquicha , wejrqui wejt Yooz Ejpz̈tan tsjii kuzzizza . Niz̈aza anc̈hucqui wejttan tsjii kuzzizza . Niz̈aza wejrqui anc̈hucatan tsjii kuzzizza .
62002003	Faith	Jakzilta z̈oñit Yooz mantita jaru kamc̈haj niiqui , Yooz pajc̈ha . Jalla niic̈ha werarapan .
43008024	Sin	Jalla niz̈tiquiztan wejrqui anc̈hucaquiz chiichinc̈ha , anc̈hucqui ticznaquic̈ha , persun ujquiztan ana pertunta . Ultimupan anc̈hucqui weriz̈ chiitaqui ana catokaquiz̈ niiqui , ticznaquic̈ha , persun ujquiztan ana pertunta .
66017006	Sin	Nekztanaqui wejrqui naa maatak cherchinc̈ha licchiz̈takaz . Naa maatakqui wacchi Yoozquin criichinaca conchinc̈ha . Jesucristuz̈quiz kuz tjaachiz̈ cjen contatac̈ha nii criichinacaqui . Ninacz̈ ljocz̈tan licchiz̈takaz cjistkalc̈ha . Jalla naa maataka cherz̈cu , wejrqui ancha ispantichinc̈ha .
58012017	Description	Nekztan wiruñ Esauqui ejpz̈quiztan jilir majch irinsa tanz pecatc̈ha . Niiz̈ ejpqui Jacobz̈quiz tjaachitaz̈ cjen Esaúz̈quiz ana tjaas atchic̈ha . Niiz̈ irinsa tjaatapanc̈ha . Wiruñ Esaúqui ancha kaacanami , ana jaknuz̈umi irinsa tanzñi atchic̈ha .
43007012	Description	Wacchi nii pjijztiquin z̈ejlñi z̈oñinacaqui Jesusiz̈ puntu parlatc̈ha . Yekjap z̈oñinacaqui cjetc̈ha : “ Niic̈ha zuma z̈oñiqui ” . Yekjap z̈oñinacazti cjetc̈ha : “ Niic̈ha ana zuma z̈oñiqui . Z̈oñinacz̈quiz tsjii kjutñi tjaajincan incallñic̈ha ” .
44011021	Faith	Jesucristo Jilirz̈ aziqui ninacz̈quiztac̈ha . Niz̈aza nii parlitiquiztanaqui walja z̈oñinacaqui tuquita cuzturumpinaca jaytiz̈cu , Jesucristo Jilirz̈quin tjapa kuztan criichic̈ha .
52002004	Faith	Yooz Ejpqui wejrnaca tantiichic̈ha , walikazza . Jalla niz̈tiquiztan Yoozqui wejtnacaquiz niiz̈ zuma taku cumpjiichic̈ha . Jalla nii Yooz takupan paljayuc̈ha wejrnacqui . Anal paljayuc̈ha z̈oñinacz̈ kuz wali cjeyajo kasi . Antiz Yooz kuz wali cjeyajo paljayuc̈ha . Yoozqui uc̈humnaca kuz zizza , niz̈aza tantiic̈ha ultimu .
46015057	Grace	Wejrqui Yoozquin ancha gracias cjican tjaa-uc̈ha . Jesucristo Jilirz̈ cjen uc̈humqui ticzquiztan atipaquic̈ha .
54005005	Faith	Jakzilta t'akjir z̈ew z̈onmi zinalla z̈ejlc̈haj niiqui , jalla naac̈ha werar z̈ewqui . Naaqui Yoozquin kuzziz cjenaqui arajpachquin kami ojkz , jalla nii tjewz̈a . Niz̈ta tjewz̈can naaqui majiñami weenami Yoozquin ancha mayizinc̈ha .
43016024	Grace	Tii oracama anc̈hucqui anaz̈ c̈hjulumi maychinc̈hucc̈ha wejt tjuuquiz . Mayiza , nekztanaqui tjaataz̈ cjequic̈ha , anc̈huca kuz juc'anti cuntintu cjisjapa .
46007021	Recommendation	Criiz oraqui z̈oñz̈ mantuquiz z̈ejlcanami , amqui ana kuz turwayskataquic̈ha . Nekztan , jalla nii z̈oñz̈ mantuquiztan liwriita cjesaz̈ niiqui , pan ulnaquic̈ha , liwrii cjisjapa .
65001019	Sin	Jalla niz̈ta anawali z̈oñinacaqui z̈oñi t'akñic̈ha , niz̈aza porapat quintra tanaskatñic̈ha . Yooz Espíritu Santuqui ninacz̈ kuzquiz ana z̈ejlc̈ha . Ninacaqui persun kuzcamakaz kamc̈ha .
48001006	Sin	Wejrqui anc̈huca puntu nonz̈cu ispantichinc̈ha . Anc̈hucqui ratulla Yoozquiztan zarakquic̈ha . Jesucristuz̈ anc̈hucaquiz okzñiz̈ cjen , Yoozqui anc̈huc kjawzic̈ha , liwriita cjisjapa . Yoozquiztan zarakcan anc̈hucqui yekja tsjemat liwriiñi taku catokquic̈ha .
58012014	Recommendation	Niz̈aza tjapa z̈oñinacz̈tan zumapanz̈ kamzjapa tjapa kuz tjaa . Niz̈aza Yooz irata ancha zuma kamañchiz kamzjapa tjapa kuz tjaa . Ana zuma kamañchiz cjequiz̈ niiqui anaz̈ Yooz Jilirz̈tan kamasac̈ha .
43021006	Description	Nekztanaqui Jesusaqui ninacz̈quiz cjichic̈ha : — Nii warcuz̈ z̈ew latuquiz ch'iz tanz tjojtzna . Jalla nekz ch'iznaca tanznaquic̈ha . Jalla nuz̈ tjojtz̈tiquiztan wacchi ch'iznaca tanzic̈ha . Wacchi ch'iznaca tanchiz̈ cjen , wirataz̈ ana warcuquin joozuca .
46007019	Recommendation	Chimputami ana chimputami anaz̈ importic̈ha . Yooz mantitacama kamzqui , jalla niic̈ha importaqui .
45012008	Recommendation	Yoozquin kamzjapa p'ekinchayñi kamañchiz̈laj niiqui , zumapan p'ekinchayz waquizic̈ha . Yoozquin cusasanaca tjaañi kamañchiz̈laj niiqui , tjapa kuztan tjaaz waquizic̈ha . Icliza irpiñi kamañchiz̈laj niiqui , zumapan irpiz waquizic̈ha . T'akjir z̈oñinacz̈quin okzñi kamañchiz̈laj niiqui , zuma cuntintu yanapz waquizic̈ha .
44019002	Faith	Jalla nuz̈ zalz̈cu , Pabluqui pewczic̈ha , tuz̈ cjican : — ¿ Anc̈huc criiz oraqui Espíritu Santuqui anc̈huca kuzquiz luzzikay ? Ninacaqui kjaazic̈ha , tuz̈ cjican : — Anaz̈ . Nii Espíritu Santo puntuquiztan anawira nonzinc̈ha .
53003014	Recommendation	Jakziltat tii weriz̈ cartiquiz cjijrta taku anapanz̈ catokz pecc̈haja , jalla nii zumpacha cheraquic̈ha , jecc̈halaj nii . Niz̈ta z̈oñz̈quinaqui anapanc̈ha tjonzqui , niz̈aza anapanc̈ha niiz̈tan ojklayzqui , nii z̈oñipacha azajo niiz̈ anawal kamañquiztan .
46015050	Sin	Jilanaca , cullaquinaca , jalla tii puntu tjaajnuc̈ha , anc̈hucaquiz zizkatzjapa . Janchichiz niz̈aza ljokchiz curpuqui arajpach wajtquin ana luzasac̈ha . Niz̈aza tii mojkñi curpuqui anaz̈ wiñaya z̈etasac̈ha arajpachquin .
43006027	Recommendation	Anac̈ha miranzñi c̈hjerquinaqui kuz tjaazqui . Tsjii ratujapakazza niiqui . Antis ana miranzñi Yooz c̈hjerquiñc̈ha kuz tjaa . Yooz Ejpz̈tan wiñaya kamzjapac̈ha niiqui . Nii Yooz c̈hjeriqui wejrqui anc̈hucaquiz tjaasac̈ha . Yooz Ejpqui niijapa wejr utchipanc̈ha . Wejrqui tsewctan cuchanz̈quita Yooz Z̈oñtc̈ha .
59004003	Sin	Niz̈aza ana zuma mayizan , anc̈hucaz̈ mayizitaqui ana nonz̈tac̈ha . ¿ Kjaztiquiztan ana nonz̈tajo ? Anc̈hucqui ana zuma kuzquiztan mayizichinc̈hucc̈ha . Persun kuzcamakaz kamzjapa mayizichinc̈hucc̈ha . Nekztanaqui anapan nonz̈tatac̈ha .
49005020	Faith	C̈hjulu watanami Yooz Ejpz̈quin tirapan sparaquiz̈ cjequic̈ha , uc̈hum Jesucristo Jiliriz̈ cjen .
48003006	Faith	Abraham zakaz Yoozquin kuz tjaachitac̈ha . Jalla nuz̈ tjaatiquiztan Yooz yujcquiz zuma cjiskattatac̈ha .
66021023	Grace	Niz̈aza nii wajtquiz kamcan , anaz̈ tjuñimi jiizmi pecasac̈ha , kjanzjapa . Yoozpachaz̈ kjanc̈ha , Jesucristuz̈tanpacha .
45008009	Faith	Anc̈huczti persun kuzcamakaz anaz̈ kamc̈ha . Yooz Espíritu Santuz̈ anc̈huca kuznacquiz z̈ejlchiz̈ cjen , anc̈hucqui Espíritu Santuz̈ kuzcama kamc̈ha . Jakziltat ana Jesucristuz̈ Espirituchizlaja , anac̈ha Jesucristuz̈ partichiz z̈oñiqui .
45011023	Faith	Nii chjatkatta judío z̈oñinacaqui wilta Yoozquin kuz tjaaquiz̈ niiqui , wilta Yoozqui ninaca ricujaquic̈ha . Yoozqui ricujzmi atc̈ha , Yooz partiquiz cjisjapa .
66014005	Description	Jalla ninacatac̈ha ana zinta toscara chiichiqui , niz̈aza ana c̈hjul ujchiztac̈ha .
44024014	Faith	Jalla tiic̈ha ultim weraraqui . Wejrqui wejtnac ejpnacz̈ Yoozpacha sirwuc̈ha Yooziz̈ tjeez̈ta kamaña jaru . Jalla nii Yooz kamañaqui yekjaz̈ t'aka cjic̈ha tinacaqui . Niz̈aza wejrqui criyuc̈ha tjapa Moisés cjijrta liimi , niz̈aza tjapa profetz̈ cjijrta Yooz takunacami .
45013008	Recommendation	Ana jecz̈tanami kajchiz z̈ela . Pero porapat zuma munaziz waquizic̈ha . Jakziltat z̈oñinacz̈tan zuma munazac̈haja , jalla niiqui Yooz mantitanacaz̈ cumplic̈ha .
66016009	Sin	Jalla niz̈tiquiztan z̈oñinacaqui tjuñiz̈ ujta cjissic̈ha . Jalla nuz̈ ujtiquiztan , z̈oñinacaqui ana persun uj paaznacquiztan jaytichic̈ha , “ Ujchizpantc̈ha ” cjican . Niz̈aza Yoozquin ana honora tjaachic̈ha . Antiz Yooz tjuu quintra chiichic̈ha , Yooz nii anawalinaca mantiz̈quichiz̈ cjen .
66021012	Description	Nii wajt muytata pajk pirka z̈elatc̈ha , tuncapan zanchiz . Zapa zanquiz tsjii anjila z̈elatc̈ha . Niz̈aza zapa zanquiz tsjii tjuu cjijrtatac̈ha . Nii tuncapan tjuunacaqui Israel z̈oñinacz̈ t'akanacz̈ tjuutac̈ha .
48003013	Grace	Pero anaz̈ jecmi nii lii jaru zumpacha kamasac̈ha . Jalla niz̈tiquiztan tjapa z̈oñinacaqui Yooziz̈ castictaz̈ waquizic̈ha . Pero Jesucristuqui uc̈hum liwriichic̈ha , Yooziz̈ ana casticta cjeyajo . Jesucristupacha uc̈hum cuntiquiztan casticta cjissic̈ha . Cjijrta Yooz takuqui tuz̈ cjic̈ha : “ Jakziltat cruzquiz ticznac̈haja , jalla niiqui tjeez̈a , Yooziz̈ castictaz̈ , jalla nii ” .
48001013	Sin	Tuquiqui wejrqui judío z̈oñinacz̈ kamañ jaru kamiñtac̈ha . Jalla nii nonzinc̈hucc̈ha . Tuquiqui Yooz partir z̈oñinaca tanz̈cu ninaca walja sufriskatiñtac̈ha . Yooz icliz z̈oñinaca k'ala akz pecaytuc̈ha .
66020002	Description	Nekztan nii anjilaqui dragón tanchic̈ha . Dragonqui z̈koraz̈takaz Satanás diabluc̈ha . Jalla nii diabluqui warank wata watzcama c̈hejltac̈ha .
44008009	Description	Jalla nii wajtquiz tsjii Simón cjita wayt'ir z̈oñi z̈elatc̈ha . Tuquitanpacha wayt'iri ojklayñi z̈oñitac̈ha , nii Samaria wajtchiz z̈oñinaca incallcan . — Wejrtc̈ha chekan z̈oñtqui — cjican ojklayñitac̈ha .
50003010	Faith	Wejrqui pecuc̈ha tuz̈u , Cristo tsjan zuma pajz , jalla niic̈ha . Niz̈aza Jesucristuqui jacatatcan , ancha aziz̈ tjeezic̈ha . Jalla niz̈ta azziz cjis pecuc̈ha . Niz̈aza jaknuz̈t Jesucristuqui sufritc̈haja , jalla nuz̈ sufris zakal pecuc̈ha , niiz̈ partiquiz cjissiz̈ cjen . Niz̈aza jaknuz̈t Jesucristuqui ticztc̈haja , jalla niz̈tazakaz ticziz̈takal z̈ejlz pecuc̈ha , ana uj paacan z̈ejlzjapa .
54005022	Recommendation	Niz̈aza ima icliz jilirz̈ puestuquiz uchan , nii z̈oñz̈ kuz zumpacha tantiiz̈inaquic̈ha . Ana zumpacha tantiyaquiz̈ niiqui , tsjii amiz̈ uchta icliz jiliriqui ujquiz tjojtsnasac̈ha . Nekztan parti z̈oñinacaqui amquiz zakaz uj tjojtnasac̈ha . Jaziqui ima uchcan zumpacha tantiiz waquizic̈ha . Niz̈aza am persun kuzquiz cuitasa ana ujquiz tjojtsjapa .
56002003	Recommendation	Jalla niz̈ta irata zakaz cjispanc̈ha chawc maatakanacami . Zuma kamañchiz cjispanc̈ha , jaknuz̈t Yooz yujcquiz zuma kamz waquizic̈haja , jalla niz̈ta . Niz̈aza ana c̈hjul ana wal quintumi joojooñi cjispanc̈ha . Niz̈aza ana licñi kuzziz cjispanc̈ha . Niz̈aza parti maatakanacz̈quiz zumanaca tjaajiñipan cjispanc̈ha .
46007038	Recommendation	Jaziqui nii chjalzñi z̈oñiqui walikaz paac̈ha . Pero nii ana chjalzñi z̈oñizti juc'ant walikaz paac̈ha .
59001022	Recommendation	Yooz takuqui anac̈ha nonzñeeka nonzqui , antiz catokspanc̈ha , ana persunpachquiz incallta cjeyajo .
43007001	Violence	Jalla nekztanaqui Jesusaqui Galilea yokaran ojklaychic̈ha . Judea yokquin ana ojklayz pecatc̈ha . Jalla nicju judío z̈oñinacaqui Jesusa conz pecatc̈ha .
46001030	Grace	Yoozqui Jesucristuz̈ cjen anc̈hucaquiz tsjii ew kamañchiz cjiskatchic̈ha . Niz̈aza Jesucristuqui uc̈humnacaquiz Yooz zuma pinsitanaca tjeezic̈ha . Jesucristuz̈ cjen uc̈humqui zuma cjissic̈ha Yooz yujcquiziqui . Niz̈aza Jesucristuz̈ cjen uc̈humqui Yooz kuzcama kamc̈ha . Niz̈aza ultimquiziqui tjapa ana walinacquiztanami liwriitaz̈ cjequic̈ha uc̈humqui . Jalla nuz̈uc̈ha Yooz zuma pinsitanacaqui uc̈humnacaltajapaqui .
43013005	Description	Jalla nekztanaqui tsjii purinquiz kjaz alz̈cu , niiz̈ tjaajintanacz̈ kjojcha awjz̈iñi kallantichic̈ha . Nekztan nii tsjaazta toallz̈tan kjojchanaca chjujz̈inchic̈ha .
44022004	Violence	Tuquiqui wejrqui Yooz jiczquiz ojklayñi z̈oñinaca taniñtac̈ha , conañcama . Niz̈aza Yoozquin criichi luctaka cjiñimi maataka cjiñimi preso tanz̈cu , cheliñtac̈ha carsilquiz chawjckatzjapa .
43007043	Description	Jalla nuz̈ parliz̈cu nii z̈oñinacaqui t'aka t'aka cjissic̈ha , Cristuz̈ puntuquiztan ch'aazcu .
60005002	Recommendation	Tjapa anc̈hucqui Yoozquin criichi z̈oñinaca zuma cwitaquic̈ha , zuma uuza awatiriz̈takaz . Tjapa kuztan niz̈aza zuma kuztan cuitiz waquizic̈ha . Jalla niz̈ta pecc̈ha Yoozqui . Anac̈ha paaz ganzjapakaz iclizziz z̈oñinaca cuitaquic̈ha , pero Yooz sirwican tjapa kuztan cuitiz waquizic̈ha .
46015056	Sin	Ujchiz cjen ticz z̈ejlc̈ha . Niz̈aza ticzqui z̈oñinacz̈quiz llaquita cjiskatc̈ha . Niz̈aza tuquita cjijrta liiqui z̈oñinacz̈quin persun ujnaca tjeez̈a .
59005004	Sin	Anc̈huc ricachu patrunanacaqui anc̈huca piyunanaca juc'anti langskatchinc̈hucc̈ha . Anc̈huca pastunaca zkalanaca ajzkatchinc̈hucc̈ha , “ Cusa pacaz̈ ” cjican . Ultimquiziqui koloculla pacchinc̈hucc̈ha . Nii incallta piyunanacaqui anc̈huca quintra quijchic̈ha . Yoozpachac̈ha nii piyunanacz̈ quijta nonziqui . Jalla Yoozza walja azzizqui .
60002001	Recommendation	Jalla nii taku catokz̈cu zuma kamañchizpan cjee . Tjapaman ana wali paaznaca eca . Niz̈aza pisc kuzziz cjicjisnaca eca . Nizaza ana incallz pecñi kuzziz cjee . Niz̈aza ana zmazñi kuzziz cjee . Niz̈aza anawali chiichiiznaca eca .
46007039	Recommendation	Zalzñi maatakaqui persun lucz̈tan kamaquic̈ha , c̈hjulorat ticznac̈haja , jalla niicama . Jalla niiqui liy jaruc̈ha . Jalla nuz̈ lucu ticzi cjenaqui naa z̈ew z̈onqui yekja lucz̈tan zalznasac̈ha , pero Yoozquin criichi z̈oñizakaz cjesac̈ha .
55002018	Sin	Jalla ninacaqui werar Yooz tawkquiztan tsjii kjutñi tsjemat taku parlichic̈ha , “ Jacatatz tjuñiqui watchic̈ha ” , cjican . Jalla nuz̈ chiitiquiztan yekjap criichinacz̈ kuznacaqui turwayskatz̈cu , Yooz jiczquiztan zarakskatchic̈ha .
48005006	Faith	Jesucristuz̈ partiquiz z̈ejlcan z̈oñinacaqui tsjii parijuc̈ha . Judío chimpuchiz cjenami ana judío chimpuchiz cjenami anaz̈ importic̈ha . Antiz Jesucristuz̈quiz kuz tjaaz importic̈ha . Niz̈aza kuz tjaaz̈cu zuma munaziñi kuzziz cjis importic̈ha .
58005009	Grace	Jalla nuz̈ tii muntuquiz sufrichiz̈ cjenami , jalla niic̈ha Yooz kuzcamapankaz kamñiqui . Jalla niz̈tiquiztan z̈oñinaca liwriiñiqui cjissic̈ha . Jakziltanacat niiz̈quiz cazzaja , jalla tjapa ninacaqui wiñayjapa liwriitaz̈ cjequic̈ha .
46016001	Recommendation	Tsjii zakal chiiz̈inuc̈ha , criichinacz̈tajapa paaz juntiz puntuquiztan . Jaknuz̈t Galacia provinciquin wejrqui tjapa iclizziz z̈oñinacz̈quiz chiiz̈inchinc̈halaja , jalla niz̈ta irata anc̈hucaquiz chiiz̈inuc̈ha , paaz juntantiz waquizic̈ha , pori criichinacz̈quiz yanapzjapa , jalla nii .
49005022	Recommendation	Maatakanaca , persun luctakz̈ jaru cjee , jaknuz̈t anc̈hucqui Jesucristo Jilirz̈ jaru kamc̈haja , jalla niz̈ta .
43008012	Faith	Wiruñaqui Jesusaqui z̈oñinacz̈quiz wilta paljaychic̈ha , tuz̈ cjican : — Wejrqui tii muntuquiz z̈ejlñi z̈oñinacz̈quiz zuma kamaña tjeeznuc̈ha , tsjii kjanaz̈takaz . Jakziltat wejt kamañ jaru kamac̈haja , jalla niiqui anawal zumchiquiz anaz̈ kamaquic̈ha . Niz̈aza nii zuma kamañchiz z̈oñinacac̈ha wiñaya Yooztan kamñinacaqui .
65001017	Recommendation	Pecta jilanaca , cullaquinaca , jalla tii puntuquiztanz̈ cjuñzna . Uc̈hum Jesucristo Jilirz̈ apostolonacaqui ultim timpu puntuquiztan anc̈hucaquiz mazinchic̈ha , tuz̈ cjican ; “ Ima tii muntu tucuzinznan , anawal z̈oñinacaqui jecz̈naquic̈ha , Yooz kamañ puntunacz̈ quintra chiican . Ninacaqui persun anawal pecta kamañ jaru kamaquic̈ha ” . Jalla nuz̈ mazinchic̈ha apostolonacaqui .
44017025	Grace	Anaz̈ c̈hjulumi pecc̈ha , z̈oñiz̈ sirwita paataqui . Niipachaz̈ zapa mayniz̈quiz z̈eti tjaac̈ha , niz̈aza quera atquiztan jeejsjapa tjaac̈ha , niz̈aza tjappacha tjaac̈ha z̈oñinacz̈quiz .
62005009	Faith	Z̈oñz̈ taku weraraz̈laja niiqui , Yooz taku juc'ant werarac̈ha . Werara chiiñi Yooz Ejpqui chiic̈ha , tuz̈ cjican : — Jesucristuc̈ha Wejt Majchqui .
45013014	Faith	Tsjii zuma armichiz zultatuz̈takaz Jesucristo Jilirz̈ kuzcama kama . Uj paaz pecñi kuz pinsitanacz̈quiz ana kuz tjaa , nii jaru kamzjapa .
58011030	Description	Yoozquin kuzziz cjen Israel z̈oñinacaqui Jericó wajt muytata z̈ejlñi pirkanaca pajlkatchic̈ha , pakallak tjuñi muytata ojklayz̈cu .
44019011	Grace	Niz̈aza Yooz aztan Pabluqui wali pajk milajrunaca paachic̈ha .
43008034	Sin	Jesusaqui ninacz̈quiz cjichic̈ha : — Anc̈hucaquiz weraral chiyuc̈ha . Jakziltat uj paacan kamc̈haja , jalla niiqui ujz̈ mantuquiz kamc̈ha .
62004011	Faith	Pecta jilanaca , cullaquinaca , uc̈humtan ancha munazic̈ha Yooz Ejpqui . Jaziqui uc̈hum niz̈tazakaz porapat zuma munazizpanc̈ha .
44002028	Grace	Niz̈aza wejtquiz arajpach kamaña tjaajinchamc̈ha . Tii muntuquiz amtan chica kamcan ancha cuntintul cjeec̈ha ” . Jalla nuz̈ Jesusiz̈ puntuquiztan cjijrchic̈ha Davidqui .
54004013	Recommendation	Niz̈aza wejt tjonzcama , parti criichi z̈oñinacz̈quin Yooz taku liizinzjapa kuz tjaaquic̈ha . Niz̈aza Yooz taku liiz̈cu parti criichi z̈oñinacz̈quin zumpacha chiiz̈inaquic̈ha . Niz̈aza ninacz̈quiz tjaajnaquic̈ha .
47004008	Description	Wejtta ancha anawalinaca z̈elanami , ultimquiziqui wejrqui atipac̈ha . Wejt kuz turwayskatanami , anaz̈ wejt kuz llajllasa .
44002013	Description	Yekjapanacaqui iñarchic̈ha , tuz̈ cjican : — Aaaa , ninacaqui licchikazza .
66021018	Description	Muytat pirkaqui jaspe maztan pirkitatac̈ha . Watjaqui kori puru kjuyanacchiztac̈ha , limpu ispijuz̈takaz .
66015006	Description	Nekztan cherchinc̈ha , timpluquiztan pakallawk anjilanacaqui pakallawk anawalinac casticchiz tjonchic̈ha . Ancha zuma llijñi tol zquitchiztac̈ha , niz̈aza kor tsjaychiztac̈ha , quecanaca jwerz̈inta .
45012014	Recommendation	Anc̈huca quintra z̈oñinacz̈tajapa Yoozquiztan mayiz̈inaquic̈ha , ninaca zuma cjisjapa . Anaz̈ quintra chiichiyaquic̈ha . Antiz mayiz̈inaquic̈ha .
66001015	Description	Niiz̈ kjojchanacaqui zuma llijatc̈ha jurnuquiz tjiñanta koriz̈takaz . Niiz̈ joraqui wacchi kjaz pujquiz kjawñiz̈takaztac̈ha .
43017026	Grace	Am puntuquiztan tinacz̈quiz zumpacha intintazkatchinc̈ha . Niz̈aza wejrqui tiral intintazkatuc̈ha , ninacaz̈ zuma munazizjapa , jaknuz̈t uc̈humqui zuma munazic̈haja , jalla niz̈ta . Niz̈aza am puntuquiztan ninacz̈quiz intintazkatuc̈ha , wejr ninacz̈tan tsjii kuzziz cjisjapa .
45008032	Grace	Yoozqui niiz̈ zinta Majch ana chjojchic̈ha , antiz uc̈humnacaltajapa utchic̈ha , uc̈hum laycu ticzjapa . Jalla nuz̈ niiz̈ zinta Majch utchiz̈ cjen uc̈humnacaquiz tjapa niiz̈ zumanaca zakaz tjaaquic̈ha , juc'ant zuma kamañchiz kamajo .
65001018	Sin	
45011018	Recommendation	Anc̈hucqui jalla nuz̈ apjattiquiztan , anaz̈ judío z̈oñinaca iñaraquic̈ha . Jakziltat iñarac̈haja , jalla niiqui tuz̈ cjuñz waquizic̈ha , anc̈hucqui nii sep'az̈ cjen z̈etiñc̈hucc̈ha . Ana anc̈hucaz̈ cjen nii sep'a z̈ejtc̈ha . Nii sep'ac̈ha judío z̈oñinacaqui . Cristuc̈ha tsjii judío z̈oñiqui . Jalla niiz̈ cjen anc̈hucqui ew z̈eti tanzinc̈hucc̈ha .
47001024	Faith	Anc̈hucqui Yooz mantuquiz z̈ejlc̈ha , anaz̈ wejt mantuquiz . Pero anc̈hucaquiz chiiz̈inac̈haj niiqui , yanapz pecuc̈ha , ultimu anc̈huc juc'anti cuntintuz̈ cjisjapa .
43011001	Description	Tsjii laa z̈oñi z̈elatc̈ha , Lázaro cjita . Betania wajtchiz z̈oñitac̈ha . María , niz̈aza naaz̈a cullaqui , Marta , jalla nii pucultanaqui Betania wajtchizzakaztac̈ha .
52004008	Sin	Jalla nii tjaajintaqui anaz̈ z̈oñz̈ kuzquiztan tjonc̈ha , Yooz kuzquiztanpan tjonchic̈ha . Jalla niz̈tiquiztan jequit nii tjaajinta taku ana pajc̈haja , niiqui Yooz ana pajc̈ha . Yoozqui anc̈huca kuzquiz niiz̈ Espíritu Santo luzkatchic̈ha anc̈huc zuma kamajo .
62004002	Faith	¿ Jaknuz̈t z̈oñiz̈ chiita taku paji atas uc̈humjo ? ¿ Yooz Espíritu Santuz̈ chiikatkaya ? ¿ Uz ana Yooz Espíritu Santuz̈ chiikatja ? Jalla tuz̈ paji atasac̈ha uc̈humqui . Tii muntuquiz Jesucristuqui z̈oñz̈ curpuchiz kamchic̈ha . Jakziltat niz̈tapan chiic̈haja , jalla niic̈ha Yooz taku chiiñiqui .
65001008	Sin	Jalla nii Yooz casticz puntu zizcumi , ana zuma tjaajiñi z̈oñinacaqui chjuuz̈ta jaru ojklayc̈ha , “ Yoozqui niz̈ta wejtquiz tjaajinchic̈ha , tsjii chjuuz̈tiquiz ” cjican . Nekztan adulteriuquiz ojklayc̈ha , niz̈aza Yooz Jiliriz̈ mantita anaz̈ cassa , niz̈aza poderchiz zajranacz̈quiz ararc̈ha . Jalla nuz̈ chjuuz̈ta jaru anawali kamc̈ha .
60003011	Recommendation	Niz̈aza jakziltat cuntintupan kamz pecc̈haja , anawali paaznacquiztan zarakstanc̈ha ; nekztan zumapan paastanc̈ha . Parti z̈oñinacz̈tan wali kamzjapa , jalla niz̈tiquiz kuz tjaastanc̈ha .
51001023	Faith	Jalla nuz̈ Yooztan anc̈hucatan wali cjisjapa , ultimu chekpacha Jesucristuz̈quiz kuzzizpanc̈ha . Niz̈aza anc̈hucqui Jesucristuz̈quiz tjurt'iñi kuzziz cjistanc̈ha , ana wira jaytistanc̈ha . Tii muntuquiz liwriiñi tawk jaru kamñi cjistanc̈ha , arajpach zuma kamaña tjewz̈can . Nii liwriiñi taku nonzinc̈hucc̈ha . Niz̈aza nii liwriiñi takuqui tjapa kjutñi tii muntuquiz paljaytatac̈ha . Nii taku paljayzjapa , wejr Pabluqui apóstol oficiuquiz uchtac̈ha .
43008059	Violence	Jalla nuz̈ chiitiquiztan judío z̈oñinacaqui maznaca aptichic̈ha . Jesusa maztan c̈hajcz pecatc̈ha . Jesusazti chjojzic̈ha . Nekztan timpluquiztan ulanchic̈ha . Nekz z̈ejlñi z̈oñinacz̈ taypiquiztan atipassic̈ha .
49004024	Recommendation	Niz̈aza Yooz tjaata ew kamañchizpankaz cjisna . Nii ew kamañaqui Yooz irata zuma kamañac̈ha . Nii ew kamañ jaru kamcan , ana uj paaquic̈ha , lijituma zumaz̈ kamaquic̈ha .
66014012	Faith	Jakziltat Yooz partiquiz z̈ejlc̈haja , niz̈aza Yooz tawk jaru kamc̈haja , niz̈aza Jesucristuz̈quin kuz tjaac̈haja , jalla ninacaqui tii muntuquiz pruebanaca watcan pasinsis kuzziz tira tjurt'ichej cjila .
44013030	Description	Yooz Ejpzti Jesusa ticziquiztan jacatatskatchic̈ha .
43010011	Description	Wejrtc̈ha zuma awatirtqui . Tsjii zuma awatiriqui niiz̈ uuzanacz̈ laycu ticznasac̈ha .
49003002	Grace	Anc̈hucqui wejt puntuquiztan zizzinc̈hucz̈lani . Yoozqui tii apóstol puestuquiz wejr utchic̈ha , anc̈hucaquiz Yooz puntu paljayzjapa , jaknuz̈t Yoozqui okzñi kuzziz anc̈huc liwriiz pecc̈haja , jalla nii paljayzjapa .
56003010	Recommendation	Jakzilta icliz criichinacat pjali t'akac̈haja , jalla nii z̈oñi kjawznaquic̈ha . Nekztan chiiz̈inaquic̈ha tsjii wiltami pizc wiltami . Amiz̈ chiiz̈inta anaz̈ nonznaquiz̈ niiqui , iclizquiztan chjatkattaz̈ cjequic̈ha .
43010019	Description	Jalla nuz̈ Jesusiz̈ chiita taku nonz̈cu judío z̈oñinacaqui wilta t'aka t'aka cjissic̈ha .
43003033	Faith	Jakziltat niiz̈ mazta criic̈haja , niiqui tjurt'aquic̈ha , Yooziz̈ chiita takuqui werarapankalala , cjican .
61003014	Recommendation	Pecta jilanaca , cullaquinaca , Yooz tjonz tjuñi tjewz̈can , zuma kamañquiz kuz tjaa , niiz̈ yujcquiz ana ujchiz cjisjapa . Nekztan Yooztan uc̈humnacatan walikaz cjequic̈ha .
53003001	Faith	Jilanaca , cullaquinaca , tiicamakal chiiz̈inac̈ha . Wejtnacalta Yoozquin mayiza , Yooz taku tjapa kjutñi paljayajo , niz̈aza mayiza nii paljayta Yooz taku tjapa kuztan catokta cjeyajo . Jalla niz̈ta anc̈hucqui Yooz taku catokchinc̈hucc̈ha .
47004014	Faith	Nuz̈ paljayuc̈ha , tuz̈ zizcu : Yoozqui Jesucristo Jiliri jacatatskatchic̈ha , niz̈aza Jesucristuz̈tan chica wejrmi anc̈hucmi jacatatskatta cjequic̈ha . Yooz yujcquin chjichtaz̈ cjequic̈ha . C̈hjulumi sufrican , nii cjuñznuc̈ha .
59005014	Recommendation	Niz̈aza tsjii laa z̈oñi z̈elan icliz jilirinaca kjawz waquizic̈ha . Nii jilirinacaqui asiitiz̈tan kullcan , Jesucristo Jilirz̈quiz mayizaquic̈ha , laa z̈oñi z̈etajo .
44007023	Description	‛ Niiz̈ pusi tunc watchiz cjican Moisesqui parti Israel z̈oñinacz̈quin tsjii tjonzñi ojkz pecchic̈ha .
44023027	Violence	Judío z̈oñinacaqui tii z̈oñi preso tanchic̈ha . Niz̈aza conz cjichitakalc̈ha . Jalla tiiqui roman z̈oñic̈ha . Jalla nii zizcu , wejrqui zultatunacz̈tan ojkchinc̈ha , tii liwrii . Wejr irantan , judío z̈oñinacaqui tii conzmayatac̈ha .
44019029	Description	Nekztan tjapa nii wajtchiz z̈oñinacz̈ kuz turwayskatchic̈ha . Niz̈tiquiztan nii wajtchiz z̈oñinacaqui Gayz̈tan Aristarcuz̈tan , jalla ninaca kichi tanzic̈ha . Nii pucultanaqui Macedonia yokquiztan Pabluz̈tan chica ojkchitac̈ha . Jalla nii pucultan tanz̈cu , pajk parliz kjuya chjitchic̈ha .
44003014	Sin	Jesusaqui ana c̈hjul ujchizza . Yooz Ejpz̈ kuzcama kamñic̈ha . Nii Jesusa cuts cjenpacha , anc̈hucqui tsjii pajk ujchiz z̈oñi cutskatz pecchinc̈hucc̈ha .
44015009	Faith	Yoozqui ninacz̈tan uc̈humnacatan ana pjalpjalzic̈ha . Yoozquin tjapa kuz cjen ninacaqui kuz campiichic̈ha . Niz̈aza Yoozqui ninaca pertunchic̈ha , zuma kuzziz cjeyajo .
46011028	Recommendation	Ima Santa Cena paacan , zapa mayni persun kuzquiz amayt'asaquic̈ha , kjaz̈tiquiztan Santa Cena cuzturumpi paa , jalla nii . Nekztan Santa Cena cuzturumpi paasac̈ha .
46015058	Faith	Jalla niz̈tiquiztan , weriz̈ pecta jilanaca , Yoozquin tjurt'iñi kuzziz cjee , niz̈aza Yoozquin tjup kuzziz cjee , niz̈aza Jesucristo Jilirz̈ tjaata kamañquin juc'anti juc'anti kuz tjaa . Anc̈hucqui zizza , Jesucristo Jilirz̈tajapa langzqui anac̈ha inaqui .
46004016	Recommendation	Jalla niz̈tiquiztan jaknuz̈t wejr zuma kamuc̈haja , jalla niz̈ta anc̈hucqui zuma kamz waquizic̈ha .
46001021	Faith	Tii muntuquiz z̈ejlñi z̈oñinacaqui persun kuzquiz pinsican anapan Yooz pajasac̈ha . Jalla nuz̈ Yoozqui munchic̈ha . ¿ Jaknuz̈t z̈oñinacaqui Yooz pajasajo ? Jalla tiz̈tac̈ha . Wejrnacqui Jesucristuz̈ puntuquiztan paljayuc̈ha . Nii paljayta taku catokz̈cu z̈oñinacaqui werar Yooz pajasac̈ha . Niz̈aza liwriita cjesac̈ha . Ana criichi z̈oñinacaqui nii liwriiñi taku zumzu takuz̈takaz nayc̈ha . Jalla nuz̈ ninacaz̈ zumzu taku nayanami , Yoozqui munc̈ha , paljayta Yooz taku criiz̈cu , z̈oñinacaqui liwriita cjequic̈ha , nii .
60003001	Recommendation	Maatakanaca , anc̈hucqui persun luctakz̈ jaru kama . Tsjii luctakanacaqui Yooz taku ana criic̈ha , niz̈aza Yooz tawk jaru ana kamc̈ha . Pero anc̈huc criichin maatakanacaqui zuma kamaña tjeez waquizic̈ha . Anc̈huca zuma kamaña tjeeztiquiztan , anc̈huca ana criichi luctakanacaqui Yooz taku criichiz̈ cjec̈hani , anc̈huc ana ancha tawkz̈tan atipchiz̈ cjen .
47005020	Recommendation	Jalla niz̈tiquiztan Cristuz̈ cuntiquiztan ojklayuc̈ha niiz̈ takunaca paljaycan . Jalla nuz̈ ojklayan Yoozqui weriz̈ cjen anc̈hucaquiz paljayc̈ha . Jaziqui Cristuz̈tajapa anc̈hucaquiz chiiz̈inuc̈ha , Yoozquin kuz tjaalla , niiz̈tan anc̈hucatan zuma cjisjapa . Jalla nuz̈ chiiz̈inuc̈ha .
44002024	Description	Anc̈hucqui Jesusa conkatchinc̈hucc̈ha . Yooz Ejpzti Jesusa jacatatskatchic̈ha . Anawal ticzquiztan liwriichic̈ha . Nii ticzqui Jesusiz̈quiztanaqui anapantac̈ha atipchuca .
59002007	Sin	Niz̈aza ricachunacaqui Jesucristuz̈ quintra ana zuma chiichiic̈ha . Pero zuma Jesucristuz̈ cjen uc̈humqui cristiano cjita tjuuchizc̈humc̈ha .
54003003	Description	Niz̈aza anapan licñi kuzziz cjispanc̈ha . Niz̈aza ana kichjasñi kuzziz cjispanc̈ha , antiz pasinziz kuzzizpan cjispanc̈ha . Niz̈aza anapan ch'aazñi kuzziz cjispanc̈ha . Niz̈aza paaz pecñi kuzziz anapan cjispanc̈ha .
43004014	Grace	Pero jakziltat weriz̈ tjaata kjaz licc̈haja , jalla niiqui anaz̈ iya kjaz pecñiz̈ cjequic̈ha . Weriz̈ tjaata kjazqui niiz̈ persun kuzquiz tsjii jalzuriz̈takaz cjisnaquic̈ha wiñaya z̈ejtzjapa .
62002005	Faith	Jakzilta z̈oñit Yooz tawk jaru kamc̈haj niiqui , Yooztan ancha zuma munaziñi kuzzizza . Yoozquin tjapa kuzzizpanc̈ha . Jilanaca , tii zuma cjuñzna .
66016013	Description	Nekztanaqui cherchinc̈ha anawal dragonz̈ atquiztan anawal ispiritu ulanchic̈ha . Jalla niz̈tazakaz ulanchic̈ha anawal animalz̈ atquiztanami , niz̈aza falso profetz̈ atquiztanami . Nii c̈hjep ulanchi ispiritunacaqui zcaranacaz̈takaztac̈ha .
59002008	Recommendation	Jilanaca , cjijrta zuma Yooz takuqui tuz̈ cjic̈ha : “ Jaknuz̈t persunpachquiz okzñamz̈laja , jalla niz̈ta okzñi kuzziz cjistanc̈ha z̈oñinacz̈quizimi , lijitum maziz̈takaz ” . Niicama kamcanaqui zuma kamsa .
47004005	Faith	Jilanaca , cullaquinaca , nonz̈na . Wejrqui Jesucristuz̈ puntuquiztankaz paljayuc̈ha . Ultim chawjc Jiliripankazza Jesucristuqui . Nuz̈ cjiwc̈ha . Jesucristuz̈ honora waytuc̈ha ; anac̈ha wejt persun honora waytuc̈ha . Niz̈aza Jesucristuz̈ mantuquiz ojklaycan wejrqui anc̈huca piyunitc̈ha , anc̈huc yanapzjapa .
46015033	Recommendation	Jaziqui anc̈hucqui anaz̈ incallskata . Ana zuma kamañchiz mazinacchizc̈hucc̈halaj niiqui , anc̈hucqui zuma kamañquiztan tsjii kjutñi chjichtaz̈ cjesac̈ha .
58013020	Grace	Yoozza z̈oñinacz̈ kuznaca walikaz cjiskatñiqui . Jalla niiqui uc̈hum Jesucristo Jiliriz̈ ticziquiztan jacatatskatchic̈ha . Jesucristuc̈ha uc̈hum chawjc Awatiriqui uuzanaca itzñiz̈takaz . Niiqui persun ljocz̈tan ew acta ut'aychic̈ha wiñayjapa .
50001027	Recommendation	Jilanaca , cullaquinaca , jalla tuz̈uc̈ha chekanaqui . Anc̈huca cristian kamzqui Cristuz̈quiz honorchiz cjiskatz waquizic̈ha , Cristuz̈ tjaajinta jaru kama . Jalla nuz̈ kamaquiz̈ niiqui , anc̈huca puntuquiztan zuma quintu okaquic̈ha . Nekztanaqui wejrqui anc̈hucaquin cherzñi tjonznaz̈ niiqui , uz̈ ana cherzñi tjoni ataz̈ niiqui , wejrqui anc̈huca puntuquiztan zuma quintu nonznac̈hani . Anc̈hucqui tsjii kuzziz tjurt'ichi z̈elac̈hani . Niz̈aza tjapa anc̈hucqui tsjii kuzziz Yooz tawk favora langzcan z̈elac̈hani .
46006014	Grace	Yooz Ejpqui Jesucristo Jiliri jacatatskatchic̈ha . Niz̈aza Yoozqui niiz̈ persun aztan uc̈hum curpunaca jacatatskataquic̈ha .
55001006	Recommendation	Yoozqui amquiz tsjii zuma kamaña tjaachic̈ha , weriz̈ am juntuñ kjarz̈tan lanz̈tan . Jalla niz̈tiquiztan amquin chiiz̈inuc̈ha , nii zuma kamañquiz tira kamajo .
60004006	Grace	Tii muntuquiz z̈ejlñi z̈oñinacz̈quiz liwriiñi Yooz takuqui paljaytatac̈ha , ninaca criyajo , niz̈aza liwriita cjeyajo . Z̈oñz̈ curpuchiz cjen criichinacaqui tjapa z̈oñinaca irata ticz̈a . Pero ninacz̈ animunacaqui Yooziz̈ arajpachquin kjawz̈ta cjen zumapan kamc̈ha Yooz irat kamañchiz .
46007023	Recommendation	Yoozqui anc̈huc kjaychic̈ha wali jila preciuz̈tan . Cristuz̈ ljokc̈ha nii preciuqui . Jalla niz̈tiquiztan z̈oñz̈ mantuquiz anac̈ha cjiskatsqui .
46010010	Recommendation	Niz̈aza yekjap tuquita ejpnacaqui Yooz quintra chutchic̈ha . Jalla niz̈tiquiztan Yoozqui anjila cuchanz̈quichic̈ha ninaca conzjapa . Jalla nii cjuñz̈cu , anc̈hucqui Yooz quintra chuch anaz̈ waquizic̈ha .
47002017	Faith	Wejrqui Cristuz̈ puntu paljaycan anal negocio paa-uc̈ha ; niz̈aza Yooz taku anal queruc̈ha yekjap z̈oñinacaz̈takaz . Wejrzti zuma lijituma paljayuc̈ha zuma kuzziz . Yooz uchta apostultc̈ha . Cristuz̈tan wejttan tsjii kuzziz cjen , Yooz Ejpqui zizza , liwriiñi Yooz taku lijituma paljayuc̈ha .
45015001	Recommendation	Yekjap uc̈humqui tjapa kuztanpan Yoozquinc̈ha . Yekjapanacaqui Yooztan kamcan llajlla kuzzizza . Uc̈hum kuzquiz pecta jarukaz anaz̈ kamz waquizic̈ha . Nii llajlla kuzziz criichi z̈oñinacaz̈ pinsitanaca panz̈ cjuñzna , zuma kami yanapajo .
50002024	Faith	Niz̈aza Jesucristo Jiliriz̈ munan , wejrpacha upaquiztan anc̈huc cherzñi tjonz pecuc̈ha .
66007001	Description	Jalla nekztanaqui wejrqui cherchinc̈ha , pajkpic anjilanacaqui tii muntuz̈ pajkpic latuquiztan tsijtsi z̈elatc̈ha . Jalla nuz̈ z̈ejlcan pajkpic puntu tjaminacaqui atajatc̈ha , ana zinta tjamzjapa yokquizimi kotquizimi muntinacquizimi .
60004003	Sin	Anc̈hucaquiz cjiwc̈ha , anc̈huca tuquita kamtaqui ana walitac̈ha . Nuz̈quizkaj cjila nii anawal kamtaqui . Jalla niz̈ta anawal kamtaqui ana criichi z̈oñinacaqui juztazza . Anc̈hucqui zuma zizza nii anawal kamta puntu . Tuquiqui anc̈hucqui anawal kuz pinziz jaru ojklayatc̈ha ; niz̈aza adulteriuquiz ojklayatc̈ha ; niz̈aza c̈hjul kuz pecta jarumi paatc̈ha , niz̈aza kuz katchi licatc̈ha , niz̈aza ancha pjijstanaca paatc̈ha , niz̈aza mazinacz̈tan licz pecatc̈ha . Niz̈aza z̈oñiz̈ paata yooznacquiz rispitatc̈ha . Werar Yooz mantita quintrac̈ha niiqui .
66011005	Violence	Jakziltat Yooz taku paljayñi z̈oñinacz̈quiz sufriskatz yanznac̈haja , jalla niiqui contaz̈ cjequic̈ha . Nii pucultan tisticunacz̈ atquiztan asñi uj ulnaquic̈ha ninacz̈ quintra z̈oñinaca liwj ujzjapa . Nekztan ninacz̈quiz sufriskatz pecñinacaqui contaz̈ cjequic̈ha .
44023005	Recommendation	Nekztan Pabluqui cjichic̈ha : — Jilanaca , anal wejrqui zizatuc̈ha tiiqui Yooz chawc jiliriz̈laja , jalla nii . Cjijrta Yooz takuqui tuz̈ cjic̈ha : “ Tsjii wajt jilirz̈ quintraqui anac̈ha chiizqui ” .
66022015	Sin	Pero wajt zancu jalla tiz̈ta z̈oñinacaz̈ eclaquic̈ha : tsjii kjutñi kuz tjaañi z̈oñinaca , yat'irinaca , adulteriuquiz ojklayñinaca , z̈oñi conñinaca , z̈oñiz̈ paata yooznacz̈quin rispitñinaca , niz̈aza tjapa incallñinaca , niz̈aza tjapa toscar taku pecñinaca . Jalla nii anazuma z̈oñinacaz̈ wajt zancu eclaquic̈ha .
66002014	Sin	Nonz̈na ; tsjii kjaz̈ ujnaca anc̈hucz̈ quintra tjeeznuc̈ha . Yekjap anc̈hucaquiztan anawal tjaajintanaca catokchinc̈hucc̈ha . Nii tjaajintanacaqui Balaamz̈ cjita tjaajintaz̈takazza . Tuquita timpuqui nii Balaamqui Balak cjita z̈oñz̈quiz̈ tjaajzic̈ha , jaknuz̈t Israel z̈oñinaca ujquiz tjojtskatchucaz̈laja , jalla nii . Nekztanaqui Balak cjitaqui Israel z̈oñinaca ujnacquiz tjojskatchic̈ha . Jaziqui Israel z̈oñinacaqui adulterio paachic̈ha , niz̈aza z̈oñiz̈ paata yooznacquiz tjaata c̈hjeri lujlchic̈ha . Jalla niz̈ta ujnacquiz tjojtskatchic̈ha Balak cjitaqui .
53001003	Faith	Jilanaca , cullaquinaca , wejrnacqui anc̈hucaz̈ zuma kamtiquiztan tirapan Yoozquin sparaquiz̈ cjiwc̈ha . Jalla nuz̈upan chiiz waquizuc̈ha . Anc̈hucqui juc'anti juc'anti Yoozquin kuzziz cjissa , niz̈aza juc'anti juc'anti porapat zuma munaziñi kuzziz cjissa .
46012002	Sin	Tuquiqui ima anc̈hucaz̈ Yoozquin criican anc̈hucqui ana criiñi z̈oñiz̈ paata yooznacz̈quiz tsjii kjutñi irpitatac̈ha , jalla niz̈ta irpiskatchinc̈hucc̈ha anc̈hucqui . Jalla nii anc̈hucqui zuma zizza .
49005025	Recommendation	Luctakanaca , persun maatakz̈tan zuma munaza . Jaknuz̈t Cristuqui criichi z̈oñinacz̈tan zuma munazic̈haja , niz̈aza ninacz̈ laycu ticztc̈haja , jalla niz̈ta irata persun maatakz̈tan zuma munaza .
45012017	Recommendation	Tsjiiqui anc̈huca quintra paachiz̈ cjen , anc̈hucqui anac̈ha niz̈tapacha quintra tjepunzqui . Zumapanz̈ paazjapa tjapa kuz tjaa .
60005006	Recommendation	Jalla niz̈tiquiztan tjapa azziz Yooz Jilirz̈ mantuquiz humilde kuzziz cjee , nekztan Yoozqui anc̈hucaquiz honorchiz cjiskataquic̈ha .
44014017	Grace	Yoozqui chijñi apayz̈quic̈ha , zuma zkala pookajo . Niz̈aza Yooz cjen wali c̈hjeri z̈ejlc̈ha , uc̈humnaca lujlzjapami , niz̈aza cuntintu kamzjapami . Jalla nuz̈ zumanaca tjaac̈ha Yoozqui . Niz̈tiquiztan z̈oñinacaqui Yooz pajz waquizic̈ha .
54003011	Recommendation	Jalla niz̈ta zuma kamañchiz cjispanc̈ha iclizquiz yanapñi maatakanacami . Nii maatakanacami walja rispitta kamañchiz cjispanc̈ha . Niz̈aza anapan ana wal quintu joojooñi kuzziz cjispanc̈ha . Niz̈aza ewjazñi kuzziz cjispanc̈ha . Niz̈aza tjapa cumpliñi kuzziz cjispanc̈ha .
66002021	Sin	Wejrqui pasinsis kuz tjewzinc̈ha , naaqui ‘ ujchizpantc̈ha ’ cjican ujnacquiztan jaytizjapa . Pero naaqui uj paaznacquiztan anapan jaytiz pecc̈ha ; uj paaz pecc̈ha .
44012020	Description	Herodesqui z̈awjchic̈ha Tiro Sidón wajtchiz z̈oñinacz̈ quintra . Jalla niz̈tiquiztanaqui ninacaqui acuerdo palt'ichic̈ha Herodes yujcquiz prisintisjapa . Nii Tiro Sidón watjanacchiz z̈oñinacaqui Herodes tjaata c̈hjerz̈tan kamñitakalc̈ha . Niz̈aza tsjii Blasto cjita z̈oñi z̈elatc̈ha . Niiqui Herodes secretariotac̈ha . Jalla nii z̈oñinacaqui Blasto cjita secretario roct'ichic̈ha ninacz̈ta favora tjurt'iz̈inajo , Herodes ana quintra cjeyajo .
43008049	Sin	Jesusaqui ninacz̈quiz tuz̈ kjaazic̈ha : — Wejrqui anac̈ha zajraz̈ tantitqui . Wejt Yooz Ejpz̈ honora waytuc̈ha . Anc̈huczti wejr iñarcan wejtquiz anaz̈ honora tjaac̈ha .
43006018	Description	Kotquiz okan tsjii pjursant tjamiqui tjamz̈quichic̈ha . Jalla niz̈tiquiztan kjaz ljojkjinacaqui waljaz̈ ljojkinz̈quichic̈ha .
45008018	Faith	Tii timpuquiz sufrisnacaqui anac̈ha ancha . Cjuñzna , Yooziz̈ tjaata honorac̈ha ancha zuma . Jalla nuz̈ cjuñznuc̈ha wejrqui . Jesucristuz̈ tjonz tjuñquiziqui uc̈humnacaqui zuma honorchiz cjequic̈ha . Jalla nii tjeez̈taz̈ cjequic̈ha .
62002012	Grace	Jilanaca , cullaquinaca , anc̈hucaquin cjijrz̈cuc̈ha . Jesucristuz̈ ticzi nekztan anc̈huca uj pertunchic̈ha Yoozqui .
55001009	Grace	Nii azi tjaañi Yoozza uc̈hum liwriichiqui . Nekztan uc̈hum kjawzic̈ha niiz̈quin tjapa kuztan kamzjapa . Yoozqui uc̈hum ana kjawzic̈ha uc̈humnacaz̈ zuma paatiquiztan . Antiz Yoozqui uc̈hum kjawzic̈ha niiz̈ persun kuz munañpi jaru , niz̈aza niiz̈ persun okzñi kuzziz cjen . Ima tii muntu z̈elan Yoozqui tantiichic̈ha , Jesucristuz̈quin kuzziz z̈oñinacz̈quiz niiz̈ okzñi kuz tjeeznaquic̈ha , nii .
43019006	Violence	Timplu jilirinacami , niz̈aza timplu wijilñi zultatunacami nii cherz̈cu , alto jorz̈tan kjawcan , chiichic̈ha : — ¡ Cruzquizkaz ch'awczna ! ¡ Cruzquizkaz ch'awczna ! — cjican . Pilatuqui ninacz̈quiz cjichic̈ha : — Way , niz̈tacz̈ chjicha anc̈hucqui , niz̈aza cruzquiz ch'awcz̈ca . Pero wejrqui ana c̈hjul ujmi tiiz̈quiz jwesi atchinc̈ha .
60001010	Grace	Yoozqui niiz̈ okzñi kuzziz cjen anc̈hucaquiz yanapc̈ha niiz̈tan zuma kamajo . Uc̈humnacaltajapac̈ha nii Yooziz̈ yanaptaqui . Jalla nii Yooziz̈ yanaptaqui mazinchic̈ha tuquita profetanacaqui . Nii Yooztajapa chiiñi profetanacaqui Yooztan kamz puntu walja istutiichic̈ha nii puntu iya iya zizjapa . Walja kuzquiz pinsichic̈ha tsjan zuma intintajo .
63001007	Sin	Tii muntuquiz muzpa z̈oñinacaqui ojklayc̈ha , z̈oñi incallcan . Ninacaqui anaz̈ criic̈ha , Jesucristuz̈ z̈oñz̈ curpuchiz kamchic̈ha tii muntuquiz , nii . Jalla ninacac̈ha incallñinacaqui . Niz̈aza Cristuz̈ quintranacac̈ha .
44024005	Sin	Nuc az̈ka kamcan , wejrnacqui zizzinc̈ha , tii z̈oñiqui wira anawalipanc̈ha . Niz̈aza tjapa kjutñi judío z̈oñinacaz̈ aptjapc̈ha , t'aka t'aka . Niz̈aza tiiqui walja achac̈ha nii nazaren cjita t'akquiztan .
54003016	Grace	Anaz̈ jecmi kjaz̈ cjesac̈ha tii puntuquiztan . Tuquiqui Jesucristuz̈ puntumi , niz̈aza Yooz kamañ puntumi ana tjapa ziztatac̈ha . Anziqui nii puntunacami kjanacama ziztac̈ha . Tii Jesucristuz̈ puntunacac̈ha chekanaqui . Jesucristuqui uc̈hum irat curpuchiz tjonchic̈ha tii muntuquiziqui . Jacatattiquiztan Yooz Espíritu Santuqui ticlarchic̈ha niiz̈ puntuquiztan , lijituma Yooz kamañchizza , jalla nii . Niz̈aza Yooz anjilanacaqui Jesucristo cherchic̈ha . Niz̈aza tjapa tii muntuquiz z̈ejlñi z̈oñinacz̈quiz Jesucristuz̈ puntuquiztan paljaytac̈ha . Niz̈aza tjapaman z̈oñinacaqui niiz̈quiz criichic̈ha . Niz̈aza Jesucristuqui tsewc arajpachquin wilta quejpchic̈ha . Jalla nii puntunacac̈ha chekanaqui .
66016021	Violence	Niz̈aza arajpachquiztan z̈oñinacz̈ juñtuñ pajk caranuza tjojtz̈cu , ojkchic̈ha . Tsjii caranuzaqui quintal jilatac̈ha , ancha liczitac̈ha . Nekztanaqui z̈oñinacaqui Yooz quintra chiichic̈ha nii caranuzaz̈ nuz̈ ojktiquiztan . Jalla nii anawaliquiztan ancha sufrichic̈ha .
61003013	Faith	Pero uc̈humzti ew arajpachami yokami tjewz̈a , Yooz chiita tawk jaru . Nii ew arajpachquinami yokquinami tjappacha Yooz irata zumacamaz̈ cjequic̈ha . Ana zinta anawaliqui cjequic̈ha .
66006014	Description	Nekztanaqui pachaqui katchic̈ha tjuuz̈ta papilaz̈takaz . Niz̈aza tii muntuquiz tjapa curunacami tjapa kot taypiquiz z̈ejlñi yokanacami kizkattatac̈ha .
58010010	Grace	Yooz kuzcama kamcan Jesucristuqui tsjii wiltakaz persun curpu wilana cunta intirjichic̈ha , z̈oñinacz̈ ujquiztan ticzjapa . Jalla niz̈tiquiztan Yoozqui uc̈humnacaquiz zuma kamañchiz cjiskatchic̈ha .
52001002	Faith	Wejrnacqui tjapa anc̈hucaz̈ cjen tirapan Yoozquin sparaquiz̈ cjiwc̈ha . Yoozquin mayizican anc̈hucaltajapa wiltan wiltan mayizuc̈ha .
66006004	Violence	Nekztan yekja cawalluqui ulanchic̈ha , ljok cawallu . Nii cawallz̈ juñtun yawchi z̈oñiqui poder tjaatac̈ha , z̈oñinacpora kichanasjapa , niz̈aza porapat conasjapa . Niiz̈quiz tsjii pajk cuchillu tjaatac̈ha .
54006001	Recommendation	Criichi z̈oñinacz̈quiz chiiz̈ina , tuz̈ cjican : Patrunz̈ mantuquiz kamñi piyunanacaqui persun patrunz̈quiz rispitla , parti z̈oñinacaz̈ werar Yooz quintra ana chiyajo , niz̈aza tjaajinta Yooz taku ana iñarajo .
51003009	Recommendation	Anac̈ha toscar taku chiizqui . Anc̈hucqui tuquita ana wal kamaña ecchinc̈hucc̈ha . Jalla niz̈tiquiztan anc̈hucqui nii ana wal paaznacquiz ana iya ojklayz waquizic̈ha .
66002020	Sin	Wejrqui cjiwc̈ha , tii ujchizza anc̈hucqui . Tsjaa anawal maataka z̈ejlc̈ha , Jezabel cjiti maatakaz̈takaz . Naaqui cjiñc̈ha , ‘ Wejrtc̈ha Yooz taku parliñtqui ’ . Jalla nuz̈ cjican , wejtquiz sirwiñinacz̈quiz incallc̈ha . Naaz̈a incalltiquiztanaqui criichi z̈oñinacaqui adulteriuquiz ojklayc̈ha ; niz̈aza z̈oñiz̈ paata yooznacquiz tjaata c̈hjerinaca lujlc̈ha . Jalla nuz̈ ana zuma tjaajnan , anc̈hucqui naaz̈a puntuquiztan ana kjaz̈ cjiñc̈hucc̈ha . Pero nii anawal tjaajintaz̈ quintra chiiz waquizic̈ha .
48003008	Grace	Yoozqui tuquitanpacha tuz̈ tantiichic̈ha , Jesucristuz̈quin kuz tjaañi z̈oñinaca Yooz yujcquiz zuma cjiskattaz̈ cjesac̈ha , jalla nuz̈ tantiichic̈ha . Jalla niz̈tiquiztan tuquitanpacha liwriiñi Yooz puntuqui Abrahamz̈quiz chiitatac̈ha , tuz̈ cjican : “ Amiz̈ cjen tjapa wajtquiztan z̈oñinaca zumaz̈ cjiskattaz̈ cjequic̈ha ” . Jalla nuz̈ cjic̈ha cjijrta Yooz takuqui .
58012005	Recommendation	Yoozqui anc̈hucaquiz chiiz̈inchic̈ha , niiz̈ maatinacaz̈takaz . Jalla nii ewjt'iñi chiiz̈inta ana tjatzna . Yooz takuqui tuz̈ anc̈hucaquiz chiiz̈inc̈ha : “ Wejt maati , Yooz Jiliriz̈ ewjt'iñi chiiz̈inta ana chjaya . Niz̈aza niiz̈quiz casticta cjenami ana llajlla kuzziz cjee .
58013017	Recommendation	Anc̈hucqui icliz irpiñinaca cazpanc̈ha , niz̈aza ninacz̈ jaru cjee . Ninacaqui anc̈huc cuitiñic̈ha . Niz̈aza nii icliz irpiñinacaqui , jaknuz̈t criichi z̈oñinaca cuitiñiz̈laja , jalla nii Yooz yujcquin cuenta tjaastanc̈ha . Anc̈huc zuma kaman , irpiñinacaqui cuntintuz̈ anc̈huc cuitaquic̈ha , ana llaquizcu . Anc̈hucqui anc̈huca irpiñinacz̈quiz llaquiskataquiz̈ niiqui , anapanz̈ cusa cjesac̈ha anc̈hucaltajapaqui .
44013019	Description	Nii timpupacha pakallak nacionanacaqui Canaán yokquin z̈ejlñitac̈ha . Jalla tjappacha nii yokquiz z̈ejlñinaca tjatanchic̈ha Yoozqui , niz̈aza ninacz̈ yoka tjaachic̈ha uc̈hum tuquita atchi ejpnacz̈quiz , tsjii irinsaz̈takaz .
54006003	Faith	Tsjii z̈oñiqui tsjemat pinsita takunacz̈tan tsjii kjutñi tjaajnac̈hani . Jalla niz̈ta ana wali tjaajnaquiz̈ niiqui , Jesucristo Jiliriz̈ zuma tjaajintanacquiztan tsjemataz̈ tjaajinc̈ha . Niz̈aza nii z̈oñiqui Yooz mantita kamañquiztan tsjemata kamaña tjaajinc̈ha .
63001010	Recommendation	Jakziltat anc̈hucaquiz tjonz̈cu Cristuz̈ tjaajinta ana niicama tjaajinc̈haj niiqui , anaz̈ Yooztan tsjii kuzziz nii jilaqui . Anc̈hucqui nii z̈oñi ana kjuyquiz kjawznaquic̈ha . Anazaz̈ tsaanaquic̈ha .
47001005	Grace	Jesucristuz̈quin criichiz̈ cjen Jesucristuz̈ irata ancha sufruc̈ha . Niz̈aza Jesucristuc̈ha wejrnacaquiz zumpacha kuzñiqui .
65001011	Sin	Ninacz̈taqui ana wali cjequic̈ha . Cainz̈ irata Yooz kamañquiz ana kamz pecc̈ha . Paaz ganz peccu , Balaam irata tsjii kjutñi ojklayc̈ha . Niz̈aza Corez̈ irataz̈takazza casticu zjijcc̈ha . Korequi Yooz uchta z̈oñinacz̈ quintra paaz̈cu ticzic̈ha .
65001010	Sin	Pero nii anc̈hucatan kamñi anawali z̈oñinacaqui ana intintazñi kuzzizza . Poderchiz zajranacz̈ quintra chiican , chjaawjkatc̈ha . Animalaz̈takaz persun kuzcamakaz ojklayñic̈ha . Jalla nuz̈ ojklaytiquiztan persunjapa casticu zjijcc̈ha .
58011007	Faith	Niz̈aza Yoozquin kuzziz cjen Noequi kjaz juyzuquiztan liwriitatac̈ha . Ima kjaz juyzu tjonan Yoozqui Noez̈quiz chiiz̈inchic̈ha , “ Kjaz juyzul cuchanz̈cac̈ha ” , cjican . Jalla nii Yooz chiiz̈intaqui Noequi catokchic̈ha . Nekztan Yooz chiita jaru tsjii pajk warcu kjuya irata kjuychic̈ha , niiz̈ familianacz̈tanpacha liwriita cjisjapa . Jalla nuz̈ Yoozquin kuzziz cjen Noequi tjeezic̈ha , parti z̈oñinacaqui ancha ujchizza , jalla nii . Niz̈aza Yoozquin kuzziz cjen Noequi Yooz zuma kamaña tanchic̈ha , tsjii irinsaz̈takaz .
58009006	Description	Jalla nuz̈ tjacz̈cu timplu jilirinacaqui zawncchuc kjuyquiz luzluzñitac̈ha , lii jaru cuzturumpinaca paacan .
44007051	Sin	Niz̈aza Estebanqui tira chiichic̈ha , tuz̈ cjican : — Anc̈hucqui ancha chojru kuzzizc̈hucpanc̈ha , ana Yoozquin kuzzizc̈hucc̈ha . Cjuñchizc̈hucc̈ha pero ana Yooz taku nonzinc̈hucc̈ha . Niz̈aza anc̈hucqui Yooz Espíritu Santuz̈quiz anapan caziñc̈hucc̈ha . Tuquita ejpz̈ niz̈tazakazza anc̈hucqui .
54001009	Sin	Niz̈aza lii puntuqui tuz̈uc̈ha : Moisés liinacaqui anatac̈ha ut'ayta zuma kamñi z̈oñinacz̈tajapa . Antiz ana zuma kamñi z̈oñinacz̈tajapa ut'aytatac̈ha . Zuma paaznaca ana juyzu paañi z̈oñinacz̈ta , niz̈aza Yooz kuzcama ana kamñi z̈oñinacz̈ta , niz̈aza ana Yooz sirwiñinacz̈ta , niz̈aza uj paañinacz̈ta , niz̈aza Yooz kamañ jicz ana pecñinacz̈ta , niz̈aza ana Yooz rispitñinacz̈ta , niz̈aza persun maa ejp conñinacz̈ta , niz̈aza z̈oñi conñinacz̈ta ,
46005009	Recommendation	Tuquiqui cartiquiz cjijrz̈quichinc̈ha tuz̈ cjican : “ Adulterio paañinacz̈quiztan jaytaquic̈ha , niz̈aza niz̈ta paañinacz̈tan anaz̈ cumpant'iz waquizic̈ha ” .
48001015	Grace	Jalla nuz̈ cjenami Yoozqui wejr t'akzic̈ha , niiz̈ apóstol cjisjapa . Ima weriz̈ maaquiztan nasan , Yoozqui wejr t'akzjapa tantiichic̈ha . Niz̈aza Yoozqui wejtquiz ancha okzñiz̈ cjen , wejr kjawzic̈ha , liwriita cjisjapa . C̈hjulorat wejr kjawz tantiitc̈haja , jalla nii ora wejr kjawzic̈ha ,
45007015	Description	¿ Kjaz̈tiquiztan niz̈ta ana zuma paatojo ? Anal intintazuc̈ha . Jesucristuz̈quin kuz tjaaz̈cu , jalla nekztanpacha zuma paaz pecñi kuzziz cjissinc̈ha . Jalla niz̈ta kuzziz cjenami , uj paaz pecñi kuzzizpanc̈ha . Zuma paaz peccumi , anal zuma payi atuc̈ha . Ana pecta uj paaznaca , jalla niikal wilta wilta paa-uc̈ha .
61003018	Faith	Anc̈hucqui uc̈hum liwriiñi Jesucristo Jilirz̈quiz juc'ant zumaz̈ pajaquic̈ha . Niz̈aza niiz̈ puntu juc'ant zizaquic̈ha . Niz̈aza juc'ant zuma kamañchiz cjee . Uc̈hum Jesucristo Jiliriqui honorchizkaj cjila anztajapami wiñayajapami . Jalla nuz̈oj cjila . Amén .
46004010	Description	Wejrnacaz̈ Jesucristuz̈ puntuquiztan paljayan ana criichi z̈oñinacaqui cjiñic̈ha , “ Zumzu z̈oñinacc̈hucc̈ha ” . Nuz̈ cjicanz̈ wejtnacaquiz iñarc̈ha . Anc̈huczti persun puntuquiztan pinsiñc̈hucc̈ha , “ Cristuz̈ cjen zuma zizñi z̈oñinactc̈ha wejrnacqui ” , cjicanaqui . Wejrnac apostolanacaqui humilde kuzziztc̈ha . Anc̈huczti persun puntuquiztan pinsiñc̈hucc̈ha , “ Tjup kuzziztc̈ha ” , cjicanaqui . Wejrnacqui iñartac̈ha . Anc̈huczti rispitta z̈oñiz̈takazza . Ultimquiziqui anc̈hucqui anac̈ha niz̈ta .
60005009	Faith	Jalla niz̈tiquiztan niiz̈ quintra tjurtichi z̈ela . Jesucristuz̈quin kuzziz tjurt'ichi z̈ela . Anc̈hucqui zizza , tii muntuquiz kamcan tjapa criichi jilanacaqui sufristanc̈ha . Jalla niz̈ta zizcu , Jesucristuz̈quin tjapa kuzziz cjen tjurt'ichi z̈ela .
51003022	Recommendation	Piyunanaca , am persun patruna c̈hjulu mantanami caspanc̈ha . Anac̈ha cherankaz c'unchikaz tuczqui . Pero tjapa kuztan niiz̈tajapa langz waquizic̈ha . Yooz patruna cjuñz̈cu , zuma langz waquizic̈ha . Anac̈ha langzqui anc̈huca patrunz̈ kuz wali cjiskatzjapakaz .
66017012	Description	‛ Niz̈aza nii amiz̈ cherta tunca wajranacaqui tunca mantiñi jilirinaca cjic̈ha . Nii tunca mantiñinacaqui imaz̈ mantiz poder tanz̈a . Nii anawal animalz̈tan chica tsjii orakaz mantaquic̈ha .
46002012	Grace	Yoozqui uc̈hum kuznacquiz niiz̈ persun Espíritu Santo luzkatchic̈ha , niiz̈ persun pinsita intintazkatajo . Ana criichi z̈oñz̈ kuzqui Yooz pinsitanaca anapan intintazkati atasac̈ha . Jalla niz̈ta kuz uc̈humnacaltaqui ana z̈ejlc̈ha .
59005001	Recommendation	Ricachunaca , nonz̈na . Anc̈hucaquiz ana walinacaz̈ tjonaquic̈ha . Nii zizcu , kjawcan kaacan z̈ejlz waquizic̈ha .
66002010	Recommendation	Jaknuz̈t anc̈hucqui sufrac̈haja , nuz̈ sufrisquiztan ana tsuca . Cwitasa , diabluqui yekjapanaca anc̈hucaquiztan carsilquiz chawckataquic̈ha , anc̈hucaz̈ ujquiz tjojtskatzjapa . Anc̈hucqui tunca tjuñi intiru ancha sufraquic̈ha . Ticzcama wejtquiz tjurt'iñi kuzziz cjee . Nekztanaqui wejrqui anc̈hucaquiz wiñayjapa z̈eti tjaa-ac̈ha , tsjii premiuz̈takaz .
54006011	Recommendation	Timoteo jila , amqui Yooz z̈oñimc̈ha . Jaziqui ana walinacz̈quiz anapan kuz tjaaquic̈ha . Antiz zuma kamzquin kuz tjaaquic̈ha . Yooz kuzcama kama . Niz̈aza Yoozquin kuzzizpan cjee . Niz̈aza zuma munaziñi kuzziz cjee . Niz̈aza pasinziz kuzziz tjurt'a . Niz̈aza humilde kuzziz cjee .
59005005	Sin	Anc̈huc ricachu patrunanacaqui , tii muntuquiz ancha cusasanacchiz kamiñc̈hucc̈ha . C̈hjuluz̈ pectanacami z̈ejlc̈ha anc̈hucaltaqui . Jaziqui tsjii cjew animalaz̈takaz cjissinc̈hucc̈ha . Z̈oñiqui cjew animala illza conzjapa . Niz̈tapacha Yoozqui anc̈huc illzic̈ha casticta cjisjapaqui .
66004004	Description	Jalla nii chawc mantiz julz muytata paatunc pusin mantiz puestunaca cherchinc̈ha , zapa puestuquiz tsjii z̈oñi julzi z̈elatc̈ha . Niz̈aza ninacatac̈ha chiw tol zquiti cutchi ; niz̈aza ninacz̈ achquiz kor pilluz̈takaz tewz̈inta .
66018007	Description	Jaknuz̈t nii wajtchiz z̈oñinacaqui ancha persun honora waytitc̈haja , niz̈aza jaknuz̈t ninacaqui persun kuzcama kamtc̈haja , jalla nuz̈ anawali kamtiquiztan jama sufriskattaj cjila . Ninacz̈ kuzquiz tuz̈ cjiñitac̈ha : “ Wejrnacqui juc'ant zumtc̈ha . Anawalinaca wejtquiz anapan cjisnasac̈ha . Anal wira tsjaa z̈ewaz̈takaz kaaznasac̈ha ” .
60003007	Recommendation	Luctakanaca , anc̈hucaquin zakaz chiiz̈inz̈cuc̈ha . Anc̈hucqui persun maatakanacz̈tan zuma intintazñi munaziñi kuzziz kamaquic̈ha . Yoozqui pucultan anc̈hucaquiz niiz̈ zuma kamaña tjaachic̈ha . Jalla niz̈tiquiztan jaknuz̈t persun maatakz̈quiz rispitz waquizic̈haja , jalla nuz̈ rispitaquic̈ha . Cjuñzna , luctakaqui maatakz̈quiztan juc'ant azzizza . Persun maatakz̈tan zuma kamz waquizic̈ha , anc̈hucaz̈ Yoozquiztan mayizitanaca ana ina cjeyajo .
54002012	Recommendation	Niz̈aza z̈oñinaca cheran maatakanacami luctakanacz̈quiz anaz̈ tjaajinz waquizic̈ha ; niz̈aza anaz̈ mantiz waquizic̈ha . Niz̈aza maatakanacz̈laqui ch'uju z̈ejlcan luctakanacz̈ takunaca nonspanc̈ha .
46001009	Faith	Niz̈aza anc̈huc kjawzic̈ha niiz̈ Majch Jesucristo Jilirz̈tan tsjii kuzziz cjeyajo . Niz̈aza Yoozza niiz̈ kjawz̈ta taku cumpliñiqui . Niiz̈ tawkcama anc̈hucaquiz cwitaquic̈ha Jesucristuz̈ tjonz tjuñicama .
48005013	Recommendation	Jilanaca , cullaquinaca , Yoozqui anc̈huc kjawzic̈ha Moisés liiquiztan liwriita cjisjapa . Jalla nuz̈ liwriita cjican , anaz̈ persun kuzcamakaz kamz waquizic̈ha . Antiz zuma munazican porapat yanaparassa .
59002012	Recommendation	Yooz takuqui Cristuz̈ puntu zakaz chiic̈ha . Cristuc̈ha uc̈hum liwriiñiqui . Liwriita z̈oñinacaqui c̈hjulu paacanami chiicanami zuma munaziz waquizic̈ha . Jakzilta z̈oñit ana nuz̈ kamc̈haj niiqui , casticta cjequic̈ha .
46012005	Faith	Niz̈aza criichi z̈oñinacaqui yekja yekja Yoozquin sirwic̈ha . Pero tsjii Yooz Jilirz̈quinkaz sirwic̈ha .
45009005	Description	Uc̈hum judío z̈oñinacz̈ tuquita atchi ejpnacaqui Yooziz̈ illztatac̈ha . Jaziqui uc̈hum judío z̈oñinacz̈ majchmaatinacquiztan tjonñitac̈ha Cristuqui . Nekztan z̈oñz̈ curpuchiz cjissic̈ha . Cristuc̈ha tjapa mantiñi Yoozpachaqui . Niz̈aza wiñaya honorchiz cjila . Nuz̈oj cjila . Amén .
47001006	Description	Jaziqui wejrnacqui anc̈hucaquiz tsjan zuma kuznasac̈ha . Niz̈aza Yooz taku paljaycan anc̈hucaltajapa sufruc̈ha , anc̈huc liwriyta cjisjapa . Niz̈aza wejrnacqui Yooziz̈ kuztac̈ha . Jaziqui niz̈tazakaz anc̈hucaquiz kuznasac̈ha . Nekztan anc̈hucqui kuzta kuzziz cjen sufrisnaca wataquic̈ha , ana anc̈huca kuz turwayskatz̈cu . Jaziqui anc̈hucqui wejrnac irata sufrican , pasinziz kuztan awantasac̈ha .
47001021	Faith	Niz̈aza Yoozza wejtnacquizimi anc̈hucaquizimi Jesucristuz̈quin tjurt'iñi kuzziz cjiskatñiqui . Niz̈aza Yoozza wejr utchiqui , niiz̈ apóstol cjisjapa .
44010015	Recommendation	Jalla nuz̈ kjaaztiquiztanaqui nii joraqui wilta chiiz̈quichic̈ha , tuz̈ cjican : — Yoozqui amquiz chiichic̈ha , “ Zumac̈ha niiqui , lujlzjapa ” cjican . Jalla nii Yooziz̈ chiita taku anam amqui nicasac̈ha , “ Ana zumac̈ha lujlzjapa . Lii quintrac̈ha ” cjicanaqui .
66018009	Sin	Jalla nii cherz̈cu jakzilta mantiñinacat nii wajtchiz z̈oñinacz̈tan ana zuma kamañchizlaja , niz̈aza persun kuzcama kamchizlaja , jalla ninacaqui nii wajtchiz z̈oñinacz̈ castictu cherz̈cu , kaaquic̈ha , niz̈aza llacjizaquic̈ha . Nii watja ujznan , nii mantiñi jilirinacaqui uj z̈ketñi cheraquic̈ha . Nekztan kaaquic̈ha .
43014023	Faith	Jesusaqui tuz̈ kjaazic̈ha : — Jakziltat wejttanpan munazic̈haja , jalla niiqui weriz̈ chiita taku cazza , niz̈aza wejt Yooz Ejpqui niiz̈tan munazic̈ha , niz̈aza wejrnacqui niiz̈quin tjonuc̈ha , niiz̈ kuzquiz kamzjapa .
62004010	Grace	Yoozqui ultimu zuma munaziñi kuzzizpanc̈ha . Yooz Ejpc̈ha uc̈hum k'ayachichiqui . Nekztan niiz̈ Majch cuchanz̈quichic̈ha . Yooz Majchqui uc̈hum uj laycu ticzic̈ha , uc̈hum ana casticta cjisjapa . Nekztan zuma munaziñi kuzqui jaknuz̈t cjec̈haja , nii zizza uc̈humqui .
62001007	Faith	Yekjapazti kjanquiz kamc̈ha ; Yoozqui kjanquiz kamc̈ha , jalla niz̈tapacha . Jakzilta z̈oñinacat nuz̈ kamc̈haj niiqui , Yoozquin criichinacz̈tan tsjii kuzzizza . Nuz̈ kamcanaqui , tjapa niiz̈ ujquiztan pertuntac̈ha , Jesucristuz̈ ticziz̈ cjen .
48004007	Grace	Jalla niz̈tiquiztan Yooz cjen anc̈hucqui Moisés lii mantuquiz anaz̈ iya z̈ejlc̈ha . Yooz maati cjican , Yooz tjaata irinsa tanznaquic̈ha .
58001008	Faith	Pero niiz̈ Majch puntuquiztan Yooz Ejpqui tuz̈ cjichic̈ha : “ Amc̈ha Yoozqui . Am mantiz puestuqui wiñayjapa cjequic̈ha . Am mantizqui lijitumapankazza .
43010033	Sin	Nii judío z̈oñinacaqui tuz̈ kjaazic̈ha : — Anal am c̈hacac̈ha , zuma obriquiztan . Yooz quintra chiitiquiztan am c̈hacac̈ha . Amqui z̈oñimkazza . Pero Yooztakam cjiicjiic̈ha .
66014011	Description	Infiernuquin wiñayjapa sufran , uj z̈ketiqui z̈ketaquic̈ha watay wata . Nii sufriñi z̈oñinacac̈ha majiñami weenami jeejzqui ana z̈ejlchuca . Ninacaqui anawal animala rispittiquiztanami niz̈aza nii paata yooz rispittiquiztanimi jalla niz̈ta ancha sufraquic̈ha . Niz̈aza ninacaqui nii anawal animalz̈ tjuuz̈tan chimputaz̈ cjen niz̈ta ancha sufraquic̈ha .
47004001	Faith	Jalla niz̈tiquiztan anal upa kuzziz cjesac̈ha . Yoozqui niiz̈ okzñi kuzziz cjen wejr apóstol puestuquiz utchic̈ha .
58013006	Faith	Jalla niz̈tiquiztan uc̈humqui ana jiwjatcan chiyasac̈ha , tuz̈ cjican : “ Yooz Jiliric̈ha wejtquiz yanapñiqui . Z̈oñinacaz̈ wejtquiz c̈hjulu paachi cjenami anal eksnasac̈ha ” .
45014003	Recommendation	Nii c̈hjulumi lujlñi z̈oñiqui nii yekja z̈oñz̈quiz ana iñarz waquizic̈ha . Niz̈aza nii ana chjizwi lujlñi z̈oñiqui nii c̈hjulumi lujlñi z̈oñz̈quiz anaz̈ uj tjojtunz waquizic̈ha . Yoozqui nii c̈hjulumi lujlñiqui risiwchic̈ha , niiz̈quiz kuzziz cjen .
45015005	Grace	Yoozqui uc̈humnacz̈tan pasinsis kuzzizza ; niz̈aza uc̈humnacaquiz p'ekinchayc̈ha . Nii Yoozpacha uc̈humnacaquiz yanapt'ila , tsjii kuzziz cjeyajo , niz̈aza zuma kamajo Jesucristuz̈ munañpacama .
58007027	Description	Jesucristuqui parti timplu jilirinaca ana iratac̈ha . Nii parti timplu jilirinacaqui zapuru wilanapan tjaañitac̈ha , persun ujnacquiztanami parti z̈oñinacz̈ ujnacquiztanami . Jesucristuqui anapan niz̈ta paasac̈ha , ana ujchizza niiqui . Jesucristuqui tsjii wiltapankaz wilana tjaachic̈ha . Wilana cunta niiz̈ persun curpu intirjichic̈ha .
62003017	Sin	Tsjii tjapa cusasanacchiz z̈oñiqui tsjii t'akjir jila cheraquiz̈ niiqui , okzpanc̈ha . Anaz̈ okznasaz̈ niiqui , ¿ kjaz̈t Yooz cherchi kuzziz cjesajo ? Anapanz̈ Yooz cherchi kuzzizza .
47005008	Faith	Jalla niz̈tiquiztan tjup kuzziz z̈eluc̈ha . Tii curpuquiztan ulanz̈cu , niz̈aza Yooztan chica arajpachquin kamcan , jalla nii walikaz cjesac̈ha .
60002011	Recommendation	Pecta jilanaca , cullaquinaca , tii muntuquiz kamcan anc̈hucqui istrañiñc̈hucc̈ha . Yooz wajtchiz z̈oñinacac̈ha anc̈hucqui . Jaziqui chiiz̈inz̈cuc̈ha , anawali pecñi kuz ana juyzu paa . Nii anawali pecznacaqui anc̈huca persun kuz animu quintrac̈ha .
60002017	Recommendation	Tjapa z̈oñinacz̈quiz rispita . Tjapa criichi z̈oñinacz̈tan zuma munaza . Yoozquin rispita . Niz̈aza chawc mantiñi jilirz̈quiz honora tjaa .
44007025	Description	Nekztanaqui Moisesqui kuzquiz zizzic̈ha , Yoozqui nii utchic̈ha , Israel z̈oñinaca Egipto z̈oñinacz̈ mantuquiztan liwriizjapa , jalla nii . Niz̈aza Moisesqui pinsichic̈ha , Israel z̈oñinacaqui niz̈tazakaz zizzic̈ha . Pero nii Israel z̈oñinacazti ana niz̈ta naazic̈ha , Moisesqui Yooz uchta liwriiñi , jalla nii .
50003002	Violence	Anc̈hucqui ana wal z̈oñinacz̈quiztan cwitaza . Ana wal pacuz̈takazza ninacaqui . Ana wali paañinacac̈ha ninacaqui . Chimpuchiz cjisjapa z̈oñinacz̈ curpu pootñic̈ha .
56001016	Sin	Ninacaqui cjiñic̈ha , “ Yooz pajuc̈ha ” cjican . Ultimquiziqui ana zuma kamñiz̈ cjen Yooz quintrapanikaz kamc̈ha . Yoozqui ninacaz̈ ana zuma kamtiquiztan anaz̈ juztazza . Ninacaqui Yooz kuzcama ana cazñipanc̈ha . Niz̈aza ninacaqui ana c̈hjul zuma paazmi atasac̈ha .
45010002	Faith	Ninacz̈ puntuquiztan wejrqui ticlarac̈ha , ninacaqui Yooz sirwiz pecc̈ha , nii . Pero Yooz sirwiz puntu ana zuma intintazza .
47001004	Grace	Wejrnacaz̈ sufranami Yooz Ejpqui kuzñipanc̈ha , niztapacha wejrnacaz̈ sufrita jilanacz̈quiz kuzjapa . Nekztanaqui wejrnacqui sufrita jilanacz̈quiz maznasac̈ha , “ Yoozqui amquiz kuznasac̈ha ” , cjican . Niz̈aza wejrnacpacha ninacz̈quiz kuznasac̈ha .
55002015	Recommendation	Amqui Yooztajapa tjapa kuztan langzna , Yooz yujcquiziqui zuma langzñi z̈oñi pajta cjisjapa . Jalla niz̈tiquiztan Yooz yujcquiz z̈ejlcan amqui ana c̈hjulquiztan azasac̈ha . Niz̈aza Yooztajapa langz̈can , niiz̈ werar liwriiñi taku legali paljaya .
53002004	Description	Jalla niiqui c̈hjul yooznacquiztanami juc'ant tucquin cjis pecaquic̈ha . Niz̈aza ultim werar Yooz quintrami , niz̈aza z̈oñiz̈ paata yooz quintrami aptasaquic̈ha . Niz̈aza tjapa tii muntuquiz amtitanaca quintra aptasaquic̈ha . Niz̈aza nii ana wal z̈oñiqui , “ Wejrtc̈ha chekan Yooztqui ” cjequic̈ha . Werar Yooz timpluquinpankaz julznaquic̈ha Yooztakaz .
49006004	Recommendation	Ejpnaca , anc̈hucqui maatinacz̈quiz ana inapankaz z̈awjwa zjijcna . Ocjalanacaqui ana wali paaquiz̈ niiqui , zumz̈tan chiiz̈inaquic̈ha zuma kamajo . Niz̈aza Jesucristo Jiliriz̈ tjaajinta tjaajz̈na .
45008037	Grace	Pero c̈hjulunacaz̈ watanami Jesucristuqui uc̈humnacatan panz̈ munazic̈ha . Niz̈aza c̈hjulunacaz̈ watanami uc̈humnacaqui Jesucristuz̈ cjen tjapa nii anawalinacz̈quiztan atipaquic̈ha .
44026014	Violence	Niiz̈ cjen , wejrnacqui yokquiz tsucaña tjojtsinc̈ha . Nekztanaqui wejrqui tsjii jora nonzinc̈ha . Hebreo tawkquiztan wejtquiz paljayz̈quichic̈ha , tuz̈ cjican : “ Saulo , Saulo , ¿ kjaz̈tiquiztan am wejt quintramjo ? Ampacha persun quintra paac̈ha . Tsjii wacaqui ar parz̈ quintra llawkz̈cu , persun janchiz̈ quintra paac̈ha , jalla niz̈ta irata am persun quintra paac̈ha ” . Jalla nuz̈ paljayz̈quichic̈ha nii tsewctan chiiñi joraqui .
66002009	Sin	Wejrqui zizuc̈ha , anc̈hucqui ancha sufric̈ha , niz̈aza t'akjiri z̈ejlc̈ha . Pero ricachuz̈takazza anc̈hucqui , Yooz wajtchiz z̈oñinacaz̈ cjican . Judío z̈oñinacaqui anc̈huca quintra ancha anawal takunaca chiic̈ha . Ninacaqui anac̈ha ultim werar judionacaqui . Ninacac̈ha Satanás diabluz̈ partiquiziqui .
46013006	Faith	Niz̈aza tsjii jilaz̈ ujquiz tjojtsi cjenaqui , anaz̈ chipasac̈ha zuma munaziñi kuzziz z̈oñiqui . Antiz tsjii jilaz̈ zuma paachi cjenaqui , nekztan chipsnasac̈ha .
59001021	Recommendation	Jaziqui anc̈huqui ana zuma kamañanacquiztan jayta . Ancha uj paaznaca z̈ejlc̈ha . Tjapa uj paaznacquiztan jayta . Nekztan humilde kuzziz Yooz tjaajinta taku zumpacha catoka . Nii Yooz takuqui anc̈hucz̈ liwriyasac̈ha .
46003006	Grace	Jalla niz̈tiquiztan Yooz taku paljaychinc̈ha , tsjii zkal c̈hjaqui kalltaz̈okazzi . Wiruñaqui Apolosqui anc̈hucaquiz iya Yooz taku paljaychizakazza , jaknuz̈t zkalquiz kjaztan jawiyaz , jalla niz̈ta . Ultimquiziqui Yoozpachac̈ha zuma kamañchiz anc̈hucaquiz cjiskatchiqui , tsjii zuma zkalaz̈takaz .
66014008	Sin	Jalla nekztanaqui yekja anjilaqui apz̈quichic̈ha , tuz̈ cjican : — Babilonia , nii pajk watjaqui akzic̈ha , akzic̈ha . Nii watjaqui parti watjanacchiz z̈oñinacz̈quiz anawali kamañchiz cjiskatchic̈ha , jaknuz̈t adulteriuquiz ojklayñinacaqui ana zuma kamañchizlaja , jalla niz̈ta .
43015014	Recommendation	Anc̈hucqui weriz̈ mantitacama kamaquiz̈ niiqui , nekzipanc̈ha anc̈hucqui wejttan munaziñiqui .
62005021	Recommendation	Jilanaca , cullaquinaca , anc̈hucqui z̈oñiz̈ paata yooznacquiztan zaraka , ana iya nekz macjata anc̈hucqui . Jalla nuz̈upanc̈ha .
55003006	Sin	Niz̈aza yekjapanacaqui nii ana wal kamñi z̈oñinacz̈quiztan maatakz̈tan kjuyquiz luz pecc̈ha , nii kjuychiz uj paañi maatakz̈quiz incallzjapa . Niz̈ta maatakanacaqui uj paazquiztan ana atipasac̈ha . Niz̈aza juc'ant juc'ant ujchiz cjissa . Persun kuz ana ewjasñi atc̈ha . Jaziqui nii maatakanacaqui c̈hjul ana wali pinsitanacz̈ jaru ojklayc̈ha .
49004015	Faith	Antiz uc̈humqui zuma munaziñi kuztan werarapan chiiz waquizic̈ha . Jalla nuz̈ zuma kamcan niz̈aza zuma chiican , uc̈humqui Cristuz̈tan tsjii kuzzizimi tsjii kamañchizimi juc'anti cjisnaquic̈ha . Cristupankazza uc̈hum jilir achaqui .
49004003	Faith	Espíritu Santuz̈ cjen , tsjiiz̈tan tsjiiz̈tan zumanskatz waquizic̈ha . Jaziqui tsjii kuzzizpan cjee . Nuz̈quiz tirapan kuz tjaa .
44009005	Description	Nekztanaqui Sauluqui pewczic̈ha , tuz̈ cjican : — Wejt Jiliri , ¿ ject amya ? Nii tsewctan chiiñi joraqui kjaazic̈ha , tuz̈ cjican : — Wejrtc̈ha Jesusitqui . Amqui wejt quintram paac̈ha . Nuz̈ paacan , ampacham quintra paac̈ha . Tsjii wacaqui ar parz̈ quintra llawkz̈cu , persun janchiz̈ quintraz̈ paac̈ha . Jalla niz̈ta irata am persun quintram paac̈ha .
60003015	Recommendation	Cristupankazza ultim Jiliriqui . Jalla niz̈tiquiztan Cristuz̈quiz anc̈hucqui rispitstanc̈ha . Niz̈aza anc̈hucqui listu tjaczi z̈ela , anc̈hucaz̈ Yooztajapa kamz puntuquiztan chiizjapa . Tsjii z̈oñi nii puntu pewcznaquiz̈ niiqui , zuma razunz̈tan kjaaz waquizic̈ha . Humilde kuzziz niz̈aza rispitñi kuzziz kjaaz waquizic̈ha .
44007033	Recommendation	Nekztanaqui Yooz Jiliriqui cjichic̈ha : “ Am c̈hjata chjojkzna . Tii amiz̈ tecz̈ta yokaqui wejt yokac̈ha .
62002024	Faith	Nii tuqui nonz̈ta Yooz taku persun kuzquiz chjojwa anc̈hucqui . Nii Yooz taku chjojz̈cu , Yooz Majchtan Yooz Ejpz̈tan anc̈hucatan tsjii kuzziz wiñaya kamaquic̈ha .
43008051	Faith	Wejrqui anc̈hucaquiz weraral chiyuc̈ha . Jequit weriz̈ chiitacama kamc̈haja , jalla niiqui ana ticzñiz̈ cjequic̈ha ; Yooztan wiñaya kamaquic̈ha .
66020011	Description	Jalla nekztanaqui tsjii pajk chiw mantiz puestu cherchinc̈ha . Niz̈aza nii puestuquiz tsjiiqui julzi z̈elatc̈ha . Jalla nii julzi mantiñiz̈ nuz̈ z̈elan , niiz̈ yujcquiz arajpachami yokami k'ala katchic̈ha . Nekztan ana iya arajpachami yokami z̈elatc̈ha .
46006013	Recommendation	Tuz̈uc̈ha razunaqui . C̈hjeriqui pjuchjapac̈ha . Niz̈aza pjuchqui c̈hjerijapac̈ha . Ultimquiziqui Yoozqui piscpacha liwj tucuz̈inzkataquic̈ha . Tuz̈uzakazza razunaqui , uc̈hum persun curpuqui anac̈ha adulterio paazjapaqui . Antiz uc̈hum curpuqui Jesucristo Jilirz̈quiz sirwiñijapac̈ha . Niz̈aza Jesucristo Jiliric̈ha uc̈hum curpuz̈ mantiñiqui .
45006011	Faith	Jalla niz̈tiquiztan anc̈hucqui cjuñzna , uj paañi kamañquiz liwriitaz̈ , nii . Jaziqui Jesucristo Jiliriz̈ cjen Yooztajapa ew kamañchiz kamla .
47002014	Faith	Nicju tjapa anc̈hucz̈ quintu nonzinc̈ha , walikazza anc̈hucqui . Yoozquin ancha gracias cjican chiyuc̈ha . Yoozpanc̈ha anawalinacquiztan wejrnaca atipskatchiqui . Niz̈aza tjapa kjutñi Yooz Ejpqui Cristuz̈ puntuquiztan paljayta cjiskatc̈ha wejrnacaz̈ cjen . Jaknuz̈t tjapa kjutñi tsjii zuma ulura z̈kejtc̈haja , jalla niz̈ta irata wejrnacaz̈ paljayta liwriiñi taku tjapa kjutñiz̈ ojkc̈ha .
62001005	Grace	Jesucristuqui wejtnacaquiz tjaajinchic̈ha . Jaziqui nii tjaajintanaca anc̈hucaquin cjijrz̈cuc̈ha . Yoozqui zuma kjanquiz kamc̈ha . Yoozqui zumapankazza , jalla nuz̈ cjic̈ha nii kjanquiz kamz puntuqui . Niz̈aza Yoozqui anapanz̈ zumchiquiz kamc̈ha . Yoozqui ana c̈hjul ujchizza , jalla nuz̈ cjic̈ha nii ana zumchiquiz kamz puntuqui .
43006037	Grace	Yooz Ejpqui wejt mantuquiz cjisjapa z̈oñinaca intirjichic̈ha . Tjapa nii intirjita z̈oñinacaqui wejtquiz tjonaquic̈ha . Niz̈aza jakziltat wejtquiz tjonac̈haja , jalla niiqui ana weriz̈ c̈hjatkattaz̈ cjequic̈ha .
58013001	Recommendation	Jilanaca , cullaquinaca , porapat tirapan zuma munaziñi kuzziz cjee .
58007025	Grace	Jalla niz̈tiquiztan Jesucristuqui ultimupan wiñayjapa z̈oñinaca liwriyasac̈ha . Jakziltat niiz̈ cjen Yoozquin macjataquiz̈ niiqui , wiñayjapa liwriita cjequic̈ha . Niz̈aza Jesucristuqui wiñaya z̈ejtcan liwriita z̈oñinacz̈tajapa tirapan Yoozquin pjalt'izinaquic̈ha .
43019015	Violence	Ninacaqui kjawchic̈ha , tuz̈ cjican : — ¡ Ticz̈la tiiqui ! ¡ Ticz̈la tiiqui ! ¡ Cruzquiz ch'awcz̈la ! Nekztan Pilatuqui ninacz̈quiz cjichic̈ha : — ¿ Kjaz̈t anc̈huca tsjan chawjc jiliri ch'awcznas ? Nii timplu jilirinacaqui tuz̈ kjaazic̈ha : — Wejtnacaltaqui zinta tsjan chawjc jiliri z̈ejlc̈ha , César cjitac̈ha .
45011005	Grace	Jalla niz̈ta irata tii timpuquiz zakaz tsjii kjaz̈ judío z̈oñinacaqui Yooz partiquiz z̈ejlc̈ha . Yoozqui ninacz̈quiz okz̈cu , illzic̈ha .
66017002	Sin	Tii yokquiz mantiñi jilirinacaqui naa putiriyatan adulteriuquiz ojklaychic̈ha . Naa irat kamañchiz pecz̈cu , Yoozquiztan ancha zarakchic̈ha nii mantiñinacaqui . Jaknuz̈t vinz̈tan licchi z̈oñiqui tsjii kjutñi ojkc̈haja , jalla niz̈ta cjissic̈ha .
45012010	Recommendation	Porapat oksaspanc̈ha . Zuma kuztan parti hermanonacz̈quiz rispitaquic̈ha , anac̈ha tsjiiz̈ rispitskaz tjewzqui .
45008014	Faith	Jakziltat Yooz Espíritu Santuz̈ irpita cjec̈haja , jalla niiqui Yooz maatic̈ha .
66012003	Description	Jalla nekztanaqui tsjii siñala parizichizakazza arajpachquin . Tsjii juc'ant anawal pajk ljok animala z̈elatc̈ha . Jalla niiqui dragón cjitatac̈ha . Pakallawk achchiztac̈ha , niz̈aza tunca wajrichiztac̈ha . Niz̈aza zapa achquiz mantiñi z̈oñz̈ pillunacz̈tan tewz̈intatac̈ha .
45008017	Faith	Niz̈aza Yooz maatinacaz̈ cjen Yooziz̈ tjaata zuma irinsa tanznaquic̈ha , jalla nii irinsac̈ha Yooztan wiñaya kamzqui , Jesucristuz̈tan chica . Tii muntuquiz kamcan Jesucristuqui sufrichic̈ha . Uc̈humqui Jesucristuz̈quiz sirwichiz̈ cjen zakaz sufraquiz̈ niiqui , nekztan arajpachquin niiz̈tan chica honorchiz cjequic̈ha .
54005017	Recommendation	Jakzilta icliz jilirit zumpacha irpac̈haja , parti criichi z̈oñinacaqui nii jilirz̈quin zuma honora tjaaz waquizic̈ha , niz̈aza zuma pacz waquizic̈ha . Niz̈aza Yooz taku paljayñi jilirz̈quizimi , niz̈aza Yooz taku tjaajiñi jilirz̈quizimi juc'ant honora tjaaz waquizic̈ha , niz̈aza juc'anti pacz waquizic̈ha .
46008007	Sin	Z̈oñiz̈ paata yooznac puntuquiztan yekjap criichi z̈oñinacaqui ana zuma intintic̈ha . Tuquita yekjapanacaqui anc̈hucaquiztan z̈oñiz̈ paata yooznaca sirwiñitac̈ha . Jalla niz̈tiquiztan anziqui yooznacquiz tjaata c̈hjeri lujlcan , nii paata yooznacquin pinsic̈ha , niz̈aza persun kuzquiz sint'ic̈ha . Jalla niz̈tiquiztan nii c̈hjeri lujlchiz̈ cjen ultim Yooz quintra uj paac̈ha .
43015002	Grace	Nii uwas muntiquiztan skoz uwas piz itzanacaz̈ pajkc̈ha . Jakzilta uwas piz itzat ana c̈hjerchiz pajkc̈haja , nii ana c̈hjerñi itzaqui c'utz̈taz̈ cjequic̈ha . Niz̈aza nii munti cwitiñiqui c̈hjerñi itzanaca zumpachaz̈ azquichaquic̈ha , juc'ant c̈hjeri pookajo . Yooz Ejpc̈ha nii munti cwitiñiqui .
60005003	Recommendation	Anac̈ha tsjii ana zum patrunaz̈takaz cjiicjisqui , anc̈huca icliz z̈oñinacz̈taqui . Antiz parti criichi z̈oñinacz̈quiz zuma kamaña tjeezna , ninaca niz̈ta iratapacha zuma kamkatzjapa .
52004013	Recommendation	Jilanaca , cullaquinaca , wejrnacqui anc̈hucaquiz ticzi z̈oñinacz̈ puntuquiztan tjaajinz pecuc̈ha , ana ancha llaquita cjeyajo . Ana jacatatz wira tjewzñi z̈oñinacaqui llaquizic̈ha tsjii ticzi cjenaqui . Ana niz̈ta cjeyajo , anc̈hucaquiz tjaajinz pecuc̈ha .
58011029	Description	Nekztan Yoozquin kuzziz cjen Israel z̈oñinacaqui Mar Rojo cjita pajk kota kajkchic̈ha , kjoñ yokaz̈takaz . Nekztan Egipto quintra z̈oñinacaqui nii kjoñiranpacha nii pajk kota zakaz kakatc̈ha . Jalla nuz̈ taypiquiz kajkz̈can tjapa nii Egiptonacaqui kjazquiz ticzic̈ha .
44007020	Description	Jalla nii timpu Moisesqui majttatac̈ha . Ancha c'achja wawatac̈ha niiqui . Yoozqui nii wawz̈tan wali cuntintutac̈ha . Niiz̈ maa ejpqui c̈hjep jiiz kjuyquiz mantiñchic̈ha .
58005002	Grace	Timplu jilirinacapacha pruebanaca sufric̈ha , parti z̈oñinaca irata . Niz̈aza uj paac̈ha parti z̈oñinaca irata . Jalla niz̈tiquiztan nii jilirinacaqui pasinziz kuzziz cjesac̈ha ana zizñi z̈oñinacz̈tajapami , niz̈aza tsjii kjutñi cjicjiñi z̈oñinacz̈tajapami .
45013012	Recommendation	Tii kamz timpuqui waj tucuzinznaquic̈ha . Niz̈aza Jesucristuz̈ tjonz tjuñi z̈catz̈inz̈quic̈ha . Jalla niz̈tiquiztan ana zuma paaz kamañquiztan zarakzpan waquizic̈ha . Zuma paaz kamañchiz kamz waquizic̈ha , tsjii zuma armichiz zultatuz̈takaz .
49006009	Recommendation	Patrunanaca , anc̈huc zakaz piyunanacz̈tan zumapan cjee . Ana z̈awjñi takunacz̈tan chiichiya . Jalla tuz̈ cjuñzna : anc̈hucmi , anc̈huca piyunanacami , tjappacha arajpach Yooz Patrunz̈ mantuquiz z̈ejlc̈ha . Niz̈aza Yooz Patrunaqui z̈oñinaca ana illillza .
45012015	Recommendation	Cuntintu z̈ejlñi z̈oñinacz̈tan cuntintuza cjee . Kaañi z̈oñinacz̈tan chicazaz̈ kaazna .
45002005	Sin	Anc̈hucqui ana persun uj sint'iñiz̈ cjen , niz̈aza chojru kuzziz cjen , juc'anti castictaz̈ cjequic̈ha Yooziz̈ ultimu pjalz tjuñquiziqui . Jalla nii tjuñquiziqui Yoozqui z̈oñinacz̈ paata ujnaca tjeeznaquic̈ha ; nekztan ultimuz̈ casticaquic̈ha .
44014019	Violence	Jalla nekztanaqui tsjii kjaz̈ judionacaqui tjonchic̈ha Antioquía wajtquiztan , niz̈aza Iconio wajtquiztan . Jalla nii tjonchi z̈oñinacaqui nii wajtchiz z̈oñinacz̈quiz kazzinchic̈ha Pabluz̈ quintra . Nekztanaqui maztan Pablo muzpa c̈hajcchic̈ha . Nekztan nii c̈hajcñi z̈oñinacaqui , “ Ticzic̈ha ” cjican Pablo wajtz̈ tjiya joochic̈ha .
43013021	Description	Jalla nuz̈ chiiz̈cu Jesusaqui persun kuzquiz ancha llaquita sint'ichic̈ha . Jalla nekztan tuz̈ kjanapacha cjichic̈ha : — Anc̈hucaquiz weraral chiyuc̈ha . Tsjii anc̈hucaquiztan wejr tankataquic̈ha .
48003022	Faith	Pero cjijrta Yooz takuqui tuz̈ cjic̈ha : “ Tjapa z̈oñinacaqui uj paachiz̈ cjen castictaz̈ cjequic̈ha ” . Jalla nuz̈ cjenami , Jesucristuz̈quin kuz tjaañi z̈oñinacaqui Yooziz̈ tjaata taku tanznasac̈ha , ana casticta cjisjapa , Yooztan wiñaya kamzjapa .
66011007	Violence	Jalla nii pucultan tisticunacaqui Yooz taku paljayz z̈erz̈cu , contaz̈ cjequic̈ha . Tsjii anawal animalaz̈takaz anawal koz tujquiztan ulnaquic̈ha . Yooz taku paljayñinacz̈ quintra cjequic̈ha . Niz̈aza nii pucultiquiztan atipaquic̈ha , niz̈aza conaquic̈ha .
58003014	Faith	Tuquiqui uc̈humqui Jesucristuz̈quin kuz tjaachinc̈humc̈ha . Jakziltat tirapan ticzcama Jesucristuz̈quin tjurt'ichi kuzziz kamc̈haja , jalla niiqui ultimu Cristuz̈tan tsjii kuzzizza .
45008010	Faith	Jesucristuz̈ anc̈huca kuznacquiz z̈ejlchiz̈ cjen Yooz yujcquiz ana ujchizc̈hucc̈ha , nizaza zuma kuzzizc̈hucc̈ha . Niz̈aza anc̈huca animunacaqui ew zuma kamañchizza . Uj paachiz̈ cjen anc̈huca curpunacaqui ticznaquic̈ha . Jalla nuz̈ cjenami anc̈huca animunacaqui Yooztan wiñaya kamc̈ha .
44007052	Sin	Anc̈huca tuquita ejpnacaqui Yooz taku chiiñi profetanacz̈quiz ana rispitchipanc̈ha . Antis sufriskatchipanc̈ha . Nii profetanacaqui tsjii tsjan zuma z̈oñiz̈ tjonz mazinchic̈ha . Anc̈huca tuquita ejpnacazti ninaca conchic̈ha . Jaziqui nii zuma z̈oñiqui tjonchic̈ha . Anc̈huczti nii z̈oñi preso tankatchinc̈hucc̈ha , y niz̈aza conkatchinc̈hucc̈ha .
48005021	Sin	zmaz , z̈oñi conz , licz , ana wira wali pjijsta paaz , jalla niz̈ta ana zumanaca paaz pecc̈ha nii ana zuma kamaña pecñi kuzqui . Tuquiqui wejrqui anc̈hucaquiz chiiz̈inchinc̈ha , ana niz̈ta paazjapa . Wilta anc̈hucaquiz chiiz̈inuc̈ha , anapan niz̈tanaca paaz waquizic̈ha . Jalla niz̈ta paañi z̈oñinacaqui werar Yooz mantuquiz ana z̈ejlc̈ha .
43012036	Faith	Jaziqui tsjii kjanaz̈takaz weriz̈ z̈elan , wejtquiz criya , zuma Yooz kamaña tjeezñinaca cjisjapa . Jalla nuz̈ chiiz̈cu Jesusaqui ojkchic̈ha . Nekztan ninacz̈quiztan c̈hjojzic̈ha .
58003002	Faith	Tuquiqui Yoozqui Moisés utchic̈ha tsjii puestuquiz . Moisesqui nii puesto zuma cumplichic̈ha , Yooz kjuychiz z̈oñinacz̈quiz sirwican . Jalla niz̈ta irata Yoozqui Jesucristo tsjii puestuquiz utchic̈ha . Jesucristo zakaz nii puesto zumapan cumplichic̈ha Yooz kjuychiz z̈oñinacz̈tajapa .
56003006	Grace	Uc̈hum Liwriiñi Jesucristuz̈ cjen Yoozqui tjapa uc̈humnacaquiz niiz̈ Espíritu Santo ancha zuma kuztan tjaachic̈ha .
44004036	Description	Niz̈aza tsjii José cjita levita t'akquiztan z̈oñi z̈elatc̈ha , Chipre cjita isla yokchiz z̈oñi . Nii José cjita criichi z̈oñiqui yekja tjuuchizzakaztac̈ha Bernabé cjita . Jalla nuz̈ tjuuskatchic̈ha apostolonacaqui . Nii Bernabé tjuuqui tuz̈ cjic̈ha , “ Zuma Kuzñi ” , jalla nii .
48006009	Recommendation	Uc̈humqui zumanaca paazjapa tjurt'ila . Ultimquiziqui pactaz̈ cjequic̈ha , ana jaytasaz̈ niiqui .
48002019	Faith	Moisés lii mantuquiz kaman nii liiqui kjanapacha wejtquiz tjeezic̈ha , wejrqui ujchizpantc̈ha , jalla nii . Jalla niz̈tiquiztan wejt persun uj pajz̈cu , Jesucristuz̈quin kuz tjaachinc̈ha . Jalla niz̈tiquiztan Moisés liiquiztan liwriitac̈ha wejrqui , Yooztajapa kamzjapa .
66011001	Recommendation	Jalla nekztanaqui wejtquiz tsjii caña tjaatatac̈ha tupz paraz̈takaz . Nekztanaqui tsjiiqui wejtquiz mantichic̈ha tuz̈ cjican : — Z̈aazna . Yooz kjuya miriiz̈ca , altarz̈tanpacha . Niz̈aza nekz z̈ejlñi Yooz rispitñinaca kanzna .
66014004	Description	Jalla ninacaqui ana zalzi niz̈aza ana c̈hjul maatakatan adulteriuz̈takaz paachic̈ha . Jalla ninacaqui Uuzaz̈takaz Jesucristo apzic̈ha , jakziquin ojktc̈haja , jalla nii . Niz̈aza ninacatac̈ha z̈oñinacz̈quiztan primero liwriita z̈oñinacaqui . Yooztajapami Uuzaz̈takaz Jesucristuz̈tajapami liwriitatac̈ha .
66009007	Description	Nii langosta cjita animalanacaqui quira tjacz̈ta cawallunacaz̈takaztac̈ha . Ninacz̈ achanacz̈quiz kor pillunacchiztakaztac̈ha . Nii animalanacz̈ yujcnacaqui z̈oñinacz̈ yujcnacaz̈takaztac̈ha .
60002016	Recommendation	Yooz liwriita z̈oñinaca cjicanaqui zuma kama . Pero liwriita cjicanaqui anac̈ha pinzizqui ana walinaca paaznacz̈quiz . Antiz zuma kama Yooz piyunaz̈ta .
54004010	Faith	Uc̈humqui z̈ejtñi Yoozquin criichiz̈ cjen tjewznaquic̈ha arajpachquin Yooztan kami ojkzjapa . Jalla nuz̈ tjewz̈can , uc̈humqui Yoozta ancha langz̈a niz̈aza sufric̈ha . Jalla nii z̈ejtñi Yoozza ultim werar Liwriiñiqui . Niiz̈quin criichinacaqui liwriita cjequic̈ha . Niz̈aza tjapa z̈oñinacaqui liwriita cjesac̈ha , niiz̈quiz criyaquiz̈ niiqui .
58010029	Sin	Jalla niz̈tiquiztan jakziltat Yooz Majch quintrapan quepsnac̈haja , niz̈aza Yooz Majch liwriiñi ljoc tjawkta puntuquiztan iñarac̈haja , niz̈aza okzñi Yooz Espíritu Santuz̈quiz z̈awjwa zjijcc̈haja , jalla niz̈ta paañinacaqui juc'anti castictaz̈ cjequic̈ha , nii Moisés lii quintra paañi z̈oñinacz̈quiztan cjen . Jalla niz̈ta casticzpan waquizic̈ha niz̈ta z̈oñinacz̈taqui .
43020021	Grace	Jalla nekztanaqui Jesusaqui wilta ninacz̈quiz tuz̈ chiichic̈ha : — Walikaz cjee . Jaknuz̈t Yooz Ejpqui wejr cuchanz̈quichic̈ha , jalla niz̈ta zakaz wejrqui anc̈hucaquiz cuchanz̈cac̈ha .
65001016	Sin	Nii anawali z̈oñinacac̈ha quijakaz pecñinacaqui . Niz̈aza iñarcan chuchkaz pecñinaca ; niz̈aza ninacaz̈ kuz pecta jaru ojklayñic̈ha . Niz̈aza mitarazzi takunacz̈tan chiiñic̈ha . Niz̈aza z̈oñinacz̈ kuz wali cjisjapa chiiñic̈ha , nii z̈oñinacz̈quiztan cusasanaca ganzjapa .
66006015	Description	Nekztanaqui tii muntuquiz mantiñinacami , jilirinacami , zultatz̈ jilirinacami , ricachunacami , azziz z̈oñinacami , mantita z̈oñinacami , ana mantita z̈oñinacami , tjappacha chjojzic̈ha pajk maz pjetanacquizimi , niz̈aza cur akjinacquizimi .
66021008	Sin	Ana wejtquin kuzziz z̈oñinacazti azupri uj kotquin chjatkattaz̈ cjequic̈ha . Jalla tiz̈ta kamañchizza nii z̈oñinacaqui : Yooz nicñinaca , Yoozquin kuz ana tjaañinaca , ana zuma kamañchiz z̈oñinaca , z̈oñi conñinaca , adulteriuquiz ojklayñinaca , yat'irinaca , z̈oñiz̈ paata yooznaca sirwiñinaca , toscara chiiñinaca . Jalla ninacaz̈ asñi ujquin castictaz̈ cjequic̈ha . Jalla nii asñi uj infiernuquin ojkzqui segundo ticz cjic̈ha .
44022016	Recommendation	Jaziqui apura z̈aaz̈na , Yooz Jilirz̈quin tjapa kuztan cjee , am ujnaca pertunta cjisjapa . Niz̈aza bautista cjee ” .
66009008	Description	Niz̈aza ninacz̈ charaqui maatakanacz̈ charaz̈takaztac̈ha . Niz̈aza ninacz̈ iz̈kenacaqui león animalanacz̈ iz̈kenacaz̈takaztac̈ha .
55002024	Recommendation	Jesucristo Jilirz̈quin sirwiñi z̈oñiqui anaz̈ ch'aaz waquizic̈ha . Antiz tjapa z̈oñinacz̈tan zuma munaziñi kuzziz kamz waquizic̈ha . Niz̈aza zuma tjaajiñi kuzziz cjis waquizic̈ha . Niz̈aza pasinziz kuzziz cjis waquizic̈ha .
51002005	Faith	Anc̈hucatan ana z̈ejlcanami , wejt persun kuzquiz anc̈hucaquiztan anchal cjuñznuc̈ha . Wejrqui anc̈huca puntu naychinc̈ha , tsjii kuzziz kamc̈ha , niz̈aza Jesucristuz̈quin criiz̈cu tjurt'ichi kuzzizc̈hucc̈ha . Jalla niz̈ta nayz̈cu wejrqui chipznuc̈ha .
60003012	Sin	Yooz Jiliriqui zuma kamañchiz z̈oñinaca cuitic̈ha . Niz̈aza ninacaz̈ mayizitanaca nonz̈a . Pero Yooz Jiliriqui anawali paañi z̈oñinacz̈ quintrac̈ha .
53002013	Faith	Yooz k'ayi jilanaca , cullaquinaca , wejrnacqui anc̈hucaz̈ cjen tirapan Yoozquin sparaquiz̈ cjistanc̈ha . Tuqui timpuquiztanpacha Yoozqui anc̈huc illzipanc̈ha liwriita cjisjapa . Niz̈aza ultimupan liwriitaz̈ cjequic̈ha Espíritu Santuz̈ cjen , niz̈aza werar taku criichiz̈ cjen . Nii Espíritu Santuqui anc̈hucaquiz ancha zuma yanapc̈ha , anc̈huca kuz ultimu zumapankaz cjisjapa .
66022011	Recommendation	Jalla nii timpu tjonan , jakziltat anazuma paacan z̈ejlc̈haja , jalla niiqui anazuma kaj paala . Niz̈aza jakziltat anazuma kuzziz z̈ejlc̈haja , jalla niiqui anazuma kuzziz kaj kamla . Niz̈aza jakziltat zuma kamañchiz z̈ejlc̈haja , jalla niiqui zuma kamañchiz kaj cjila . Niz̈aza jakziltat Yoozquinkaz kuzziz z̈ejlc̈haja , jalla niiqui Yoozquinkaz kuzziz kaj cjila . Nekztan tsjii joraqui cjichic̈ha :
44002038	Faith	Nekztanaqui Pedruqui kjaazic̈ha , tuz̈ cjican : — Anc̈hucqui persun uj pajz̈cu , kuz campiya . Nekztanaqui Jesucristuz̈ tjuuquiz bautistaz̈ cjee . Jalla nekztanaqui anc̈huca ujnaca pertuntaz̈ cjequic̈ha . Niz̈aza Yooz Espíritu Santuqui anc̈huca kuzquiz nuz̈ukaz luzaquic̈ha .
52005015	Recommendation	Tsjii z̈oñiqui ana wali paatan tsjiizuñaqui ana niz̈ta ayni tjepunz waquizic̈ha . Antiz zuma munaziz waquizic̈ha porapatmi niz̈aza tjapa z̈oñinacz̈tanami .
45001027	Sin	Luctakanacaqui niz̈aza porapat ana wali z̈elassic̈ha , jaknuz̈t lucutiñi z̈elas , jalla niz̈ta . Ninacpora ancha peccu , azzuca ujnaca paachic̈ha . Ancha akñi ujnacquiz tjojtsic̈ha . Jalla niz̈tiquiztan ninacz̈ persun curpuquizpacha casticu sufric̈ha , nii ana wali paatiquiztan . Niz̈aza niz̈ta sufris waquizic̈ha ninacaqui .
50002018	Recommendation	Niz̈aza anc̈hucqui weriz̈ cjen cuntintu zakaz cjis waquizic̈ha . Jaziqui wejttan chica cuntintuz̈ cjee .
44003019	Recommendation	Jaziqui anc̈hucqui Yoozquin kuzziz cjee , persun uj pajz̈cu . Yoozquin quejpz̈ca , anc̈huca ujnaca pertunta cjisjapa . Jalla nekztanaqui Yooz Jiliriqui anc̈huca kuznaca cuntintu cjiskataquic̈ha .
66021025	Description	Majiñ zita zana cjetz̈taz̈ z̈elaquic̈ha . Niz̈aza anaz̈ ween z̈elaquic̈ha .
43006054	Faith	Jequit wejt curpu lulac̈haj niiqui , niz̈aza wejt ljoc licac̈haj niiqui , jalla niic̈ha Yooztan chica wiñaya kamñiqui . Niz̈aza nii z̈oñinacaqui tsjii tjonz tjuñquiziqui weriz̈ jacatatskattaz̈ cjequic̈ha , Yooztan wiñaya kamzjapa .
43019011	Sin	Jesusaqui niiz̈quiz kjaazic̈ha , tuz̈ cjican : — Yoozqui amquiz mantiz poder ana tjaatasaz̈ niiqui , amtaqui mantiz poder ana z̈ejltasac̈ha . Yooz amquiz mantiz poder tjaachiz̈ cjenkaz wejr mantasac̈ha . Jalla niz̈tiquiztan jecc̈halaj amquiz wejr intirjichi , jalla ninacac̈ha amquiztan juc'ant ujchizqui .
59002017	Faith	Pori z̈oñz̈quiz ana yanapc̈haj niiqui , inapanikazza Yoozquin criitaqui . Nii ana yanapñi z̈oñiqui ana Yooz kamañchizqui . Inakaz pinsic̈ha , “ Yoozquin kuzziz z̈oñtc̈ha wejrqui ” cjicanaqui .
45008003	Sin	Z̈oñinacaz̈ uj paaz pecñi kuz mantuquiz z̈ejlcan , Moisés lii jaru ana kami atchic̈ha . Jalla niz̈tiquiztan Yoozqui niiz̈ persun Majch cuchanz̈quichic̈ha . Ujchiz z̈oñiz̈takaz curpuchiz kamchic̈ha . Pero ana ujchizza niiqui . Z̈oñz̈ curpuchiz cjican , ujchiz z̈oñinacz̈ laycu ticzic̈ha . Jalla nuz̈ cjen Jesucristuqui ujchiz z̈oñinacz̈ cuntiquiztan casticta cjissic̈ha , Jesucristuz̈quin kuzziz z̈oñinaca ana casticta cjeyajo .
60003014	Recommendation	Pero anc̈hucqui zuma kamcan sufraquiz̈ niiqui , cuntintuz̈ cjee . Yoozqui anc̈hucaquiz honora tjaaquic̈ha . Nii quintra z̈oñinacz̈quizimi ana eksna . Niz̈aza anaz̈ jecz̈quiztanami kuz turwayskata .
51003021	Recommendation	Ejpnaca , anaz̈ persun maatinaca z̈awjwa zjijcna , upa kuzñi ana cjisjapa .
66018002	Sin	Nekztanaqui nii anjilaqui altu jorz̈tan kjawchic̈ha , tuz̈ cjican : — Babilonia pajk watja ezzic̈ha , ezzic̈ha . Nii wajtquiz zajranacaqui watja chassic̈ha , tjapaman anawal ispiritunacz̈tan , niz̈aza tjapaman chjaawjkatta wez̈lanacz̈tan .
62002022	Sin	¿ Ject toscar z̈oñejo ? Jakziltat “ Jesusac̈ha ana Yooziz̈ cuchanz̈quita Cristuqui ” cjic̈haja , jalla niic̈ha toscara chiiñiqui . Cristuz̈ quintrac̈ha ninacaqui . Nii z̈oñinacaqui Yooz Ejpz̈quin niz̈aza Yooz Majchquin ana pajz pecc̈ha .
46011027	Sin	Jalla niz̈tiquiztan jakziltat nii Santa Cena cuzturumpi ana zuma paaquiz̈ niiqui , Jesucristo Jiliriz̈ ombrawillaz̈ cjequic̈ha . Niz̈aza Jesucristo Jiliriz̈ quintra uj paaquic̈ha ; niiz̈ curpuquizimi niiz̈ ljocquizimi iñartaz̈okaz̈ cjequic̈ha .
59002020	Faith	Ana zuma kamcan , jakziltat “ Yoozquin kuzziztc̈ha ” cjican chiic̈haja , jalla niiqui inakaz niz̈ta chiic̈ha . Zumzuc̈ha niiqui . Yoozquin kuzziz puntu zizñi cjisjapa , tuz̈ nonz̈na .
43018003	Description	Jalla nicju Judasqui zultatunacami , niz̈aza timplu wijilñi zultatunacami , jalla ninaca chjitchic̈ha . Timplu jilirinacami , fariseo z̈oñinacami jalla ninacac̈ha nii timplu wijilñi zultatunaca cuchanchiqui . Ninacaqui irantichic̈ha michanacz̈tan teyanacz̈tan pajk cuchillunacz̈tan , niz̈aza wjajtz carotinacz̈tan . Jalla niz̈tanacz̈tan irantichic̈ha .
53003003	Grace	Jesucristo Jiliric̈ha cumpliñiqui . Jalla niz̈tiquiztan niiqui anc̈huca tjurt'iñi kuzziz chejlnaquic̈ha , niz̈aza anawalinacquiztanz̈ zumapanz̈ cwitaquic̈ha .
44007021	Description	Ana iya nii wawa c̈hjoj c̈hjoji atz̈cu , kjuyquiztan chjitchic̈ha . Nekztanaqui Egipto chawc jilirz̈ persun majtqui nii Moisés wawa wajtchinc̈ha . Jalla nuz̈ wajtz̈cu , persun maatiz̈takaz uywazzinc̈ha .
66008005	Description	Jalla nekztanaqui nii anjilaqui insinsaru tanz̈cu , altarquiz uj paraziz̈tan chjijpzic̈ha . Nekztan nii uj paraziz̈tan chjijpi insinsaru tii muntu yokquiz tjojtchic̈ha . Jalla niz̈tiquiztan ancha pjursanti liwjliwjchic̈ha , niz̈aza ancha pjursanti jorjorchic̈ha , niz̈aza yoka chekjinchic̈ha .
66018003	Sin	Nii Babilonia watjaqui tjapa nacionanaca Yoozquiztan zarakskatchic̈ha , licchinacaz̈takaz . Niz̈aza nii watjaz̈ cjen tjapa tii yokquiz mantiñi jilirinacaqui ana zuma kamañchiz cjissic̈ha . Niz̈aza nii wajtchiz z̈oñinacz̈quiz tjapaman cusasanaca tuytiquiztan , tuyñi z̈oñinacaqui ricachu cjissic̈ha .
44026021	Violence	Jalla niz̈ta Yooz takunaca parlitiquiztan judío z̈oñinacaqui wejr preso tanchic̈ha timpluquiz , wejr conajo .
55004004	Sin	Werar Yooz taku anapanz̈ nonz pecaquic̈ha . Ina z̈oñz̈ parlakaz nonz pecaquic̈ha .
43006064	Faith	Yekjapanacaqui anc̈hucaquiztan wejtquiz ana criic̈ha . Jesusaqui primirquiztanpacha zizzic̈ha , jequit niiz̈quin ana criichi cjec̈haja , jalla nii Niz̈aza zizzic̈ha , jequit niiz̈ quintra tarazuna paac̈haja , jalla nii .
43013026	Description	Jesusaqui tuz̈ kjaazic̈ha : — Jecz̈quizkat wejrqui c̈hjer mazquiquiz t'awz̈cu tii t'anta tjaac̈haja , jalla niiz̈ cjequic̈ha niiqui . Jalla nekztanaqui nii t'anta t'awz̈cu , Judas Iscariotiquiz tjaachic̈ha . Niiqui Simonz̈ majchtac̈ha .
54006020	Recommendation	Timoteo jila , wejrqui amquiz tjapa Yooz puntunacquiztan tjaajinchinc̈ha . Jalla nii tjaajintanaca zumpacha cjuñzna , niz̈aza nii jaru kama . Niz̈aza ina z̈oñz̈ takunaca ana nonz̈na . Ana Yooz takunacac̈ha ninacz̈ takunacaqui . Niz̈aza zuma tjaajintanac quintra chiitaqui ana nonz̈na . Yekjap z̈oñinacaqui tsjii kjutñi chiiz̈cuqui , “ Zuma zizta takuc̈ha weriz̈ chiitaqui ” , cjiñic̈ha .
44017005	Violence	Jalla nuz̈ cjen ana criiñi judionacaqui ancha iñiziñi cjissic̈ha . Nekztanaqui nii ana criiñinacaqui yekjap ñejo kuzziz z̈oñinaca juntjapchic̈ha , Pabluz̈ Silz̈ quintra parlizjapa . Nekztanaqui ninacaqui juc'anti z̈oñinaca juntichic̈ha . Nii z̈oñinaca juntiz̈cu , z̈oñinaca aptjapchic̈ha Pabluz̈ Silz̈ quintra . Nekztanaqui tjapa nii quintra aptjapzñi z̈oñinacaqui Jasonz̈ kjuya ojkchic̈ha . Jalla nuz̈ ojkz̈cu , nii kjuya muyuntichic̈ha , Pablo Silas kjurcan . Nii pucultan z̈oñinaca jwes pecatc̈ha , parti z̈oñinacz̈quiz intirjizjapa .
62005016	Sin	Tjapa anawalinacami ujpanc̈ha . Tsjii jilaqui uj paaquiz̈ niiqui , Yoozquiztan mayizinspanc̈ha , pertunta cjeejo . Pero tsjii juc'ant anawal uj paaz kuzzizzalaj niiqui anaz̈ pertunta cjesac̈ha . Niiz̈ta ana Yoozquiztan mayizina , pertunta cjeejuqui . Yekja ujnacami Yoozquiztan mayizinasac̈ha , pertuntaz̈ cjeyajo .
43013020	Faith	Anc̈hucaquiz weraral chiyuc̈ha . Jakziltat weriz̈ cuchanz̈quita z̈oñinaca risiwc̈haja , jalla niiqui wejr zakaz risiwc̈ha . Niz̈aza jakziltat wejr risiwc̈haja , jalla niiqui wejr cuchanz̈quiñiz̈quiz risiwtazakaz cjequic̈ha .
58012028	Faith	Yooz watjaqui ana tjatantaz̈ cjesac̈ha , panz̈ z̈elaquic̈ha . Uc̈humc̈ha nii wajtchiz z̈oñinacaqui . Niz̈aza uc̈humqui Yooztan chica mantaquic̈ha . Jalla niz̈tiquiztan uc̈humqui Yoozquin gracias cjizpan waquizic̈ha . Niz̈aza tjapa kuztan , niz̈aza humilde kuztan Yoozquinz̈ zuma rispitla , Yooz tsucchuca azi tjeezñiz̈ cjen , nii cjuñz̈cu . Jalla nuz̈ rispitan Yoozqui cuntintu cjequic̈ha .
44019013	Description	Tsjii kjaz̈ judío z̈oñinacaqui ojklayatc̈ha , zajranaca chjatkatcan . Jalla nuz̈ chjatkatcan , nii z̈oñinacaqui Jesusa Jilirz̈ tjuuz̈tan ojklayz pecatc̈ha . Nekztanaqui zajranacz̈quiz cjichic̈ha : — Zajranaca , anc̈huc ulnaj cjiwc̈ha , Pabluz̈ parlita Jesús tjuuquiz .
44015040	Grace	Pabluzti Silas cjita z̈oñi illzic̈ha niiz̈tan chica ojkñijapa . Nii z̈ejlñi jilanacaqui Pabluz̈tan Silz̈tan Yoozquin cumpjiichic̈ha , Yooz zuma yanapajo .
63001008	Recommendation	Anc̈hucqui nonz̈na . Anc̈hucqui Yooztajapaz̈ langz̈a . Nii langz̈ta cuitaquic̈ha , ana pertiznajo , arajpachquin zumanaca tanzjapa .
66011006	Violence	Poderchizza nii pucultan tisticunacaqui ana chijinskatajo . Yooz taku paljaycan , jalla nii timpu ana chijinskataquic̈ha . Niz̈aza nii pucultan tisticunacaqui kjaz ljok tuckatz poderchizzakazza . Niz̈aza tii yokquiz z̈ejlñi z̈oñinacz̈quiz tjapaman anawalinacz̈tan sufriskatz poderchizzakazza . C̈hjulora peccanami z̈oñinaca sufriskatasac̈ha .
44008021	Sin	Amqui tii langzquiz anaz̈ mitisiz waquizic̈ha . Tii Yooztajapa langzquiz anaz̈ amta cjesac̈ha . Yooz yujcquiziqui am kuzqui anac̈ha zuma .
43017010	Faith	Amtac̈ha tjapa wejt partir z̈oñinacaqui . Niz̈aza wejttac̈ha ninacaqui . Jalla ninacaz̈ cjen wejrqui honorchizza .
45003012	Sin	Tjapa z̈oñinacaqui Yoozquiztan tsjii kjutñi zarakc̈ha , niz̈aza ana zum kuzziz cjissa . Anaz̈ jakziltami zuma paañic z̈ejlc̈ha , ana zinta .
50002003	Recommendation	Anaz̈ persun kuzcamakaz c̈hjulumi paa . Niz̈aza anaz̈ c̈hjulumi mit kuztan paa . Antiz humilde kuzziz cjee . Parti criichinacaqui wejtquiztan juc'ant honorchiz waquizic̈ha , jalla nuz̈ cjican pinziz waquizic̈ha .
66001013	Description	Nii cantiler taypiquiz tsjii z̈oñiz̈takaz tsijtchi z̈elatc̈ha . Niiqui tol zquitchiztac̈ha , niz̈aza quecquiz tsjii pal kor sinturunchiztac̈ha .
66022003	Faith	Niz̈aza nii wajtquiz kamñinacaqui ana iya casticz cheraquic̈ha . Yooz Jiliriz̈ mantiz julzmi , Jesucristuz̈ mantiz julzmi nii wajtquiztac̈ha . Ninacz̈ sirwiñinacaqui nii pucultiz̈quiz rispitaquic̈ha .
60004007	Recommendation	Jilanaca , cullaquinaca , tii timpuqui otc̈ha , wajillaz̈ tjappacha c̈hjultakinacami tucuzinznaquic̈ha . Pero ana kuz turwayzita cjee . Zuma pinsiñi cjee . Niz̈aza persuna kamz ewjazñi cjee , Yoozquin mayizican .
44014026	Grace	Jalla nicju warcu zalchic̈ha , Antioquía ojkzjapa . Tuquiqui ima okan , Antioquía wajtchiz criichinacaqui Pabluz̈tan Bernabez̈tan , nii pucultan Yoozquin cumpjiichic̈ha Yooz taku paljayajo . Jalla nuz̈ Yooz taku paljayz trabajo z̈erz̈cu , Antioquía watja quejpchic̈ha .
46007028	Recommendation	Pero jakziltat zalznac̈haja , jalla nii zalz̈taqui anac̈ha ujqui . Niz̈aza jakzilta turt zalznac̈haja , jalla nii zalz̈taqui anac̈ha ujqui . Tii ch'ama kamz timpuquiz zalzñinacz̈quiz juc'ant llaquinaca cjequic̈ha . Wejrqui anaj niz̈ta llaquita kamjaa anc̈huc cjiwc̈hiya .
49006012	Sin	Uc̈hum wali azziz quintranacaqui anac̈ha z̈oñinacakaz . Antiz ninacaqui ana wal jilir zajranacac̈ha , niz̈aza ana wal poderchiznacac̈ha , niz̈aza ana wal mantiñinacac̈ha . Niz̈aza tjapa ana wal azziznacac̈ha uc̈hum ultim quintranacaqui . Jalla ninacaqui zumchiquizkaz ojklayñic̈ha , tii timpuquiz ana walinaca mantican .
59001005	Recommendation	Pruebanacaz̈ amquiz tjonaquiz̈ niiqui , nekztan am kuz turwayznaquiz̈ niiqui , Yoozquin juc'anti mayiza , Yooz jicz puntu zuma zizñi cjisjapami , niz̈aza nii pruebanaca atipzjapami . Yoozqui ancha zumac̈ha . Jakziltat mayizaja , jalla nii z̈oñz̈quiz Yoozqui zuma yanapasac̈ha . Niiz̈ okzñi kuzziz cjen , ana ujz̈cu yanapasac̈ha , pruebanaca atipsjapa .
52005019	Recommendation	Espíritu Santuz̈ obra tjeeznan , ana nii ataja .
58009002	Description	Primeraqui zkiz timplu z̈elatc̈ha . Nii timpluquiz pizc kjuya z̈elatc̈ha . Tsjii kjuyaqui ‘ Yooztajapa T'akz̈ta Kjuya ’ cjitatac̈ha . Nii kjuyquiziqui tsjii pajk candelabra z̈elatc̈ha , niz̈aza mesa z̈elatc̈ha , Yooztajapa t'akz̈ta t'anta nonzjapa .
66003018	Recommendation	Jalla niz̈tiquiztan wejrqui anc̈hucaquiz chiiz̈inuc̈ha , wejtquiz kuzziz cjeyajo . Ujquiz tjiñanta koriz̈takaz jalla niz̈ta c'achja kamaña anc̈hucqui wejtquiztan mayz waquizic̈ha , ultim ricachu cjisjapa . Niz̈aza chiw zquitinacaz̈takaz jalla niz̈ta zuma kamaña wejtquiztan mayz waquizic̈ha , anc̈huca azzuca ujnaca ana cherta cjisjapa . Niz̈aza c̈hjujc kullaz̈takaz wejtquiztan mayz waquizic̈ha , anc̈huca ujnacquiztan c̈hjetinta cjisjapa , niz̈aza anc̈huc Yooz puntu intintiñi cjisjapa .
62005013	Faith	Anc̈hucqui Yooz Majchquin criic̈ha tjapa kuztan . Jalla nekztan Yooztan wiñaya kamaquic̈ha , wali cuntintu . Nii zizjapa , anc̈hucaquin cjijrz̈cuc̈ha wejrqui .
43007018	Faith	Jakziltat persun kuzcama tjaajinc̈haja , jalla niiqui persun honorakaz waytiz pecc̈ha . Pero wejrqui Yooz kuzcama tjaajnuc̈ha . Yooz Ejpqui wejr cuchanz̈quichic̈ha . Jaziqui Yooz honora waytiz pecuc̈ha . Weriz̈ tjaajintami kamtami Yooz kuzcamapankazza . Werarapanc̈ha . Ana zinta toscara chiyasac̈ha .
47004007	Grace	Jaknuz̈t zumanaca tsjii ljoc mazquiquiz chjojta cjec̈haja , jalla niz̈ta irataz̈ Yoozqui liwriiñi puntu wejtquiz cumpjiichic̈ha z̈oñinacz̈quiz paljayajo . Jalla nuz̈ Yoozqui wejr apóstol utchic̈ha , niiz̈ juc'ant zuma azi tjeezjapa . Liwriiñi aziqui Yoozquiztankaz tjonc̈ha , anaz̈ wejtquiztan tjonc̈ha . Z̈oñikazza wejrqui .
45012019	Recommendation	Pecta jilanaca , cullaquinaca , anc̈hucpacha anac̈ha quintra tanassa . Yoozpachaz̈ anc̈huca quintranaca casticaquic̈ha . Jalla nuz̈ cjijrta Yooz takuqui cjic̈ha : “ Yooz Jiliriqui tuz̈ cjic̈ha , ‘ Wejrtc̈ha quintra z̈oñinaca castiquiñtqui . Wejr casticac̈ha ’ ” .
43008054	Faith	Jesusaqui tuz̈ kjaazic̈ha : — Wejt persun honora waytaz̈ niiqui , jalla nuz̈ waytita honoraqui anaz̈ walc̈ha . Wejt Yooz Ejpc̈ha wejt honora waytiñiqui . Jalla niiz̈ puntu anc̈hucqui “ Wejtnaca Yoozza ” cjiñc̈hucc̈ha .
45014020	Recommendation	Anc̈hucaz̈ c̈hjulumi lujltiquiztan anac̈ha yekja criichi z̈oñz̈quiz Yooz zuma kamañquiztan jaytiskatzqui . Ana c̈hjul c̈hjerimi ujchiz cjiskatasac̈ha . Pero nuz̈ c̈hjulumi lujlz̈cu yekja criichi z̈oñz̈quiz ujquiz tjojtskataquiz̈ niiqui , jalla niz̈tiquiztan anaz̈ c̈hjulumi lujlz waquizic̈ha .
43019040	Description	Josez̈tan Nicodemz̈tan Jesusiz̈ curpu tjaczic̈ha . Niz̈aza nii mirrz̈tan aloestan jalla ninacz̈tan zuma pañunacz̈tan Jesusiz̈ curpu capzic̈ha , jaknuz̈utaz̈laj nii judío z̈oñinacz̈ cuzturumpi , jalla nuz̈ .
58010034	Faith	Anc̈hucqui tsjii criichi z̈oñinaca preso tanta cjen okzñi kuztan yanapchinc̈hucc̈ha . Niz̈aza anc̈hucaz̈ cusasanaca kjañta cjenami , cuntintu kuzziz z̈ejlchinc̈hucc̈ha . Arajpachquin anc̈hucaltajapa juc'ant zumanaca z̈ejlc̈ha , wiñayjapa tjurñi . Jalla nii cjuñz̈cu , anc̈hucqui cuntintu kuzziz z̈ejlchinc̈hucc̈ha .
44013023	Grace	Tsjii Davidz̈quiztan majchmaati ojkñiqui Jesusa cjitac̈ha . Tuquiqui Yoozqui taku ecchic̈ha Israel wajtchiz z̈oñinaca liwriizjapa . Jalla nii taku cumplisjapa , Yoozqui tii Jesusa cuchanz̈quichic̈ha Israel z̈oñinacz̈quiz .
46002009	Faith	Cjijrta Yooz takuqui tuz̈ cjic̈ha : “ Yoozqui zumanaca tjaczinchic̈ha niiz̈quin sirwiñi z̈oñinacz̈tajapa . Nii Yooz tjaczinta zumanacac̈ha anaz̈ jecmi cherchi , niz̈aza anaz̈ jecmi nonzi , niz̈aza anaz̈ jecmi persun kuzquiz tantiyi atchiqui ” .
45008011	Grace	Yooz Ejpqui niiz̈ Espíritu Santuz̈ cjen Jesucristo ticziquiztan jacatatskatchic̈ha . Nii Yooz Espíritu Santuqui anc̈huca kuzquiz z̈ejlc̈ha . Jalla niz̈tiquiztan Yooz Ejpqui niiz̈ Espíritu Santuz̈ cjen anc̈huca ticzi curpunaca zakaz jacatatskataquic̈ha .
45008016	Faith	jalla nuz̈ cjican uc̈hum kuznacaqui chiic̈ha . Niz̈aza kuzquiz sint'iskatc̈ha , uc̈humc̈ha Yooz maatinacaqui , jalla nii .
48006007	Recommendation	Anc̈hucqui persun kuzquizpacha anac̈ha incallzqui . Yoozquiztan ana atipasac̈ha . Jaknuz̈t tsjii z̈oñi kamc̈haja , jalla niit jama pjalz̈taz̈ cjequic̈ha .
45011022	Grace	Yoozza okzñimi niz̈aza casticñimi , jalla niiz̈ tantiya . Yoozquiztan zarakñi z̈oñinacz̈japa casticñipanc̈ha . Niz̈aza niiz̈quin kuz tjaañinacz̈japa okzñipanc̈ha . Anc̈hucqui tira Yoozquin kuzzizlaj niiqui , nekztan Yoozqui anc̈huc tira okznaquic̈ha . Anc̈hucqui ana tira Yoozquin kuzzizlaj niiqui , nekztan Yoozqui anc̈hucaquiz zakaz chjatkataquic̈ha .
59005007	Recommendation	Jilanaca , cullaquinaca , uc̈hum pajk arajpach Jiliriz̈ tjonzcama pasinziz kuzziz cjee . Zkal puntuquiztan cjuñzna . Tsjii zkala c̈hjacchi z̈oñiqui chijñi tjonz tjewz̈a , primer chijñi , taypi chijñi . Pasinziz̈tan tjewz̈a , ima zkala ajz timpu irantiz̈can .
55001016	Grace	Onesiforozti ancha wejr kuzzic̈ha wiltan wiltan . Niz̈aza weriz̈ carsilquiz chawjctaz̈ cjen ana azzic̈ha . Jalla niz̈tiquiztan zuma okzñi kuzziz Yooz Jiliriqui niiz̈quiz zumaj yanapla , niiz̈ familianacz̈tanpacha .
62002028	Faith	Jilanaca , cullaquinaca , Cristuz̈tan tsjii kuzziz kama anc̈hucqui . Nekztan Cristuz̈ tjontanaqui , uc̈humqui anaz̈ eksnaquic̈ha , niz̈aza anaz̈ azaquic̈ha .
48005016	Recommendation	Wejrqui cjiwc̈ha , anc̈hucqui Yooz Espíritu Santuz̈ irpita kama . Nekztan persun ana zum kuzquiz pectanac jaru ana kamaquic̈ha .
54001015	Grace	Jesucristuqui tii muntuquiz tjonchic̈ha , ujchiz z̈oñinaca liwriyi . Jalla nii takuc̈ha ultim razunaqui . Niz̈aza tjappachaqui nii taku catokz waquizic̈ha . Tjapa ujchiz z̈oñinacz̈quiztan wejrtc̈ha juc'ant ujchiztqui cjiwc̈ha .
49006010	Faith	Jaziqui jilanaca , cullaquinaca , Yooz wali aztan Jesucristo Jilirz̈quiz tjurt'iñi kuzziz cjee .
46010012	Recommendation	Jalla tuz̈ cjiwc̈ha . Jakziltat persun kuzquiz “ walikaztc̈ha wejrqui ” cjican pinsic̈haja , jalla niiqui panz̈ cwitazaquic̈ha , ana ujquiz tjojtsjapa .
58010014	Grace	Jalla nuz̈ z̈oñinacz̈tajapa tsjii wilta ticz̈cu , Jesucristuqui Yooz partiquiz z̈ejlñi z̈oñinacz̈quiz wiñayjapa Yooz yujcquiz ancha zuma cjiskatchic̈ha .
43010031	Violence	Jalla nuz̈ chiitiquiztan nii judío z̈oñinacaqui maztan aptiz̈cu wilta Jesusiz̈quiz c̈hajcz pecatc̈ha .
46011003	Description	Jilanaca , cullaquinaca , persun luctakz̈ mantuquiz z̈ejlc̈ha maatakanacaqui . Niz̈aza zapa luctak z̈oñiqui Cristuz̈ mantuquiz z̈ejlc̈ha . Niz̈aza Cristuqui Yooz Ejpz̈ mantuquiz z̈ejlc̈ha . Jalla nii puntuquiztan anc̈hucaquiz intintiskatz pecuc̈ha .
58011036	Violence	Yekjap z̈oñinacaqui Yoozquin kuzziz cjen iñartatac̈ha . Niz̈aza wjajttatac̈ha . Niz̈aza carinz̈tan moktatac̈ha . Niz̈aza carsilquiz chawctatac̈ha .
58006019	Faith	Jalla nii cumpliñi Yooziz̈ chiita taku cjuñz̈cupan uc̈hum kuz tjurt'ichi cjiskatc̈ha , ana kuz turwayskatchuca . Nii taku cumpliñi Yoozqui warcu anclaz̈takaz , uc̈hum kuz tjurt'ichi cjiskatc̈ha . Jesucristuz̈ cjen Yoozqui niiz̈ tjaata taku cumplaquic̈ha . Jesucristuqui arajpachquinpacha Yooz yujcquiz luzzic̈ha .
49005011	Recommendation	Ana zuma obranaca paazqui ana nekz mitisa . Zumchiquiz ojklayñi z̈oñinacakazza niz̈tanaca paaz pecñiqui . Ninacz̈ obranacaqui ana waliz̈ , jalla nii kjanapacha tjeezna anc̈hucqui .
59004011	Recommendation	Jilanaca , cullaquinaca , tsjiiz̈quinami tsjaaquinami anac̈ha quintra chiizqui . Niz̈aza anac̈ha quintra chuchqui . Jakziltat jilanacz̈ quintra chiyac̈haja , uz̈ cullaquinacz̈ quintra chiyac̈haja , jalla niiqui Yooz mantita jaru ana kamc̈ha . Yooz mantitaqui tuz̈ cjic̈ha , “ Porapat zuma munazizza ” . Nii mantitacama ana kamaquiz̈ niiqui , nii mantitaqui ana waliz̈takaz nayaquic̈ha . Niz̈aza nii Yooz mantita anal pecuc̈ha cjic̈ha .
66021021	Description	Niz̈aza nii tuncapan zanaqui tuncapan perla maznacz̈tan paatatac̈ha . Zapa zanaqui tsjii perliz̈tankaz paatatac̈ha . Wajt chawc calliqui kori puru paatatac̈ha , limpu ispijuz̈takaz .
58003006	Faith	Jesucristuzti anac̈ha Yoozquin sirwiñikazza . Antiz Yooz Majchpanc̈ha . Jalla niiqui niiz̈ puestuquiz zuma cumpliñi kamchizakazza , Yooz kjuychiz z̈oñinacz̈quiz mantican , tsjii jilir maatiz̈takaz . Niz̈aza uc̈humnacac̈ha Yooz kjuychiz z̈oñinacaqui . Jakziltat tirapan Yoozquin tjurt'ichi kuzzizlaja , jalla niic̈ha ultimu Yooz kjuychiz z̈oñiqui . Jesucristuqui taku tjaachic̈ha , Yooz z̈oñinacaqui arajpachquin niiz̈tan chica kamaquic̈ha , jalla nii . Jaziqui jakziltat Jesucristuz̈ tjaata takuz̈ cjen chipchi kuzzizlaja , jalla niic̈ha ultimpacha Yooz kjuychiz z̈oñiqui .
45012009	Recommendation	Tjapa kuztan porapat lijitum zuma munaziñi cjee . Ana zuma paaznaca anapan peca . Pero zuma paaznaca tjapa kuztanpan paa .
66011013	Violence	Nekztan cherchinc̈ha tuz̈u . Jalla nii orapacha ancha yoka chekjinchic̈ha . Jalla nuz̈ yoka chekjintiquiztan tunca parti Jerusalén watjaqui pajlsic̈ha . Nii yoka chekjintiquiztan pakallawk warank z̈oñinaca ticzic̈ha . Parti z̈ejtñi z̈oñinacazti ancha tsuctsucchic̈ha . Jalla niz̈tanaca wattiquiztan parti eclichi z̈oñinacaqui Yooz honora waytichic̈ha .
48003020	Description	Moisesqui nii liiz̈tan z̈oñinacz̈quiz mantichic̈ha , z̈oñinaca nii lii cumplajo . Pero Yoozqui niiz̈ persun tjaata taku cumplichic̈ha . Yooz alaja cumplichic̈ha .
43019010	Description	Jalla niz̈tiquiztan Pilatuqui niiz̈quiz wilta paljaychic̈ha , tuz̈ cjican : — ¿ Kjaz̈tiquiztan am ana wejtquiz kjaazjo ? Wejrqui mantasac̈ha , am cutzjapa . Niz̈aza mantasac̈ha cruzquiz ch'awczjapa , ¿ Jalla nii ana ziz amjo ?
44008032	Description	Jalla nii cjijrta Yooz taku tuz̈ cjetc̈ha : “ Uuzaz̈takaz coni chjichtaz̈ cjequic̈ha . Uuzaqui ch'ujukaz z̈ejlpanc̈ha tsjii c̈hjijpñi z̈oñz̈quiziqui , jalla niz̈ta conz oraqui ch'ujuz̈ cjequic̈ha niiqui . Anaz̈ chiyaquic̈ha .
44013021	Description	Jalla nii Samuelz̈ timpuquiz uc̈hum ejpnacaqui tsjii pajk jiliri maychic̈ha ninaca irpiñijapa . Jalla nuz̈ maytiquiztan Yoozqui Saúl illzic̈ha ninaca mantiñijapa . Nii Saúlqui Cis majchtac̈ha , niz̈aza Benjamín t'akquiztantac̈ha . Nii Saúlqui pusi tunc watajapa mantiñitac̈ha .
56001010	Sin	Creta yokquin walja ana zuma z̈oñinaca z̈ejlc̈ha , ana jiliri cazñi . Niz̈aza ina razunanacaz̈ chiiñic̈ha . Niz̈aza criichinacz̈quiz incallc̈ha . Niz̈aza ninacaqui judío cuzturumpinac jaruzakaz kamz pecñic̈ha . Ninacaqui juc'anti niz̈ta ana waliz̈ kamc̈ha .
44010012	Description	Jalla nii mantiliquiz tjapaman pajkpic kjojchanacchiz animalanacami , zkoranacami , wez̈lanacami z̈elatc̈ha .
43017022	Grace	Amiz̈ wejtquiz tjaata arajpach kamaña , jalla nii kamaña ninacz̈quiz cjiskatchinzakazza , tsjii kuzziz cjeyajo , jaknuz̈ uc̈humqui tsjii kuzzizzalaja , jalla niz̈ta .
55001013	Faith	Werjqui amquiz zuma tjaajinchinc̈ha . Jalla nii tjaajintacama amqui tirapan tjapa kuztan kamaquic̈ha . Yoozquin kuzzizpan cjequic̈ha , niz̈aza z̈oñinacz̈tan zuma munaziñi kuzziz cjequic̈ha . Jalla nuz̈ kamaquic̈ha Jesucristuz̈tan tsjii kuzziz cjen .
43002006	Description	Jalla nicju sojta pajk maz luuznaca z̈elatc̈ha . Judío z̈oñinacaqui ajunz cuzturumpi paazjapa luuznaca joojooñitac̈ha . Zapa luuzquiz quinzakal tunc litro , patac litro , nuz̈ kjaz luzñitac̈ha .
46015034	Recommendation	Anc̈hucqui zuma lijitum razunanacchiz cjisna ; niz̈aza lijituma cjee ; anaz̈ uj paa . Yekjap anc̈hucqui Yooz puntunaca ana zuma zizza . Jalla nii anc̈hucaquiz chiiz̈inuc̈ha , anc̈huc azajo .
49004002	Recommendation	ana mit kuzziz , niz̈aza humilde kuzziz , niz̈aza zuma munaziñi kuzziz , niz̈aza pasinsichiz kuzziz . Jalla nuz̈ kamz waquizic̈ha .
65001023	Recommendation	Infiernuquin tjojtsnak cjenpacha kjawz̈na , liwriita cjisjapa . Niz̈aza ujchiz z̈oñinacz̈quiz okzñi kuzziz cjee . Anawal z̈oñinacz̈quiz okz̈can , persun kuzquiz cuitasaquic̈ha , zuma kamañquiztan tsjii kjutñi ana chjitchta cjisjapa . Anc̈hucqui ana zuma kamañchiz z̈oñinacz̈tan ojklaycan niz̈ta ana zuma kamañchiz cjesac̈ha . Jalla niz̈tiquiztan anawal z̈oñinacz̈quiz okz̈can , cuitasa ninacz̈ irata ana cjisjapa .
45008028	Grace	Yoozqui niiz̈ pinsitacama z̈oñinaca kjawzic̈ha , niiz̈ maati cjiskatajo . Jalla nii kjawz̈ta z̈oñinacaqui Yooztan zuma munazic̈ha . Jalla nii munazita z̈oñinacz̈ta Yoozqui c̈hjulu cjenami mantic̈ha ninacz̈ta zuma cjisjapa . Uc̈humqui nii zizza .
45016019	Recommendation	Tjapa z̈oñinacaqui anc̈huca puntu zizza , jaknuz̈t anc̈hucqui Yoozquin cazzaja , jalla nii . Jalla niz̈tiquiztan wejrqui chipznuc̈ha . Niz̈aza zumanaca paazjapa zizñi zizñi cjee . Ana zumanaca paachucaz̈ cjen , ana mitisa .
58009004	Description	C'uchquin tsjii kor altara z̈elatc̈ha , incienso ujzjapa . Niz̈aza tsjii caja z̈elatc̈ha , Yooz tjaata lii chjojzjapa . Nii cajaqui kjuyltanami zawnctanami korz̈tan tjajlz̈tatac̈ha . Nii caj kjuyltan tsjii kor ojch z̈elatc̈ha maná cjita c̈hjerchiz . Niz̈aza Aaronz̈ wara z̈elatc̈ha . Nii waraqui ch'ojña c'ajchic̈ha tsjii z̈ejtñi muntiz̈takaz . Niz̈aza nii caj kjuyltan Yooz lii cjijrtanaca z̈elatc̈ha .
45003027	Faith	Jaziqui z̈oñinacaqui anapanz̈ mitarazi kuzziz cjis waquizic̈ha , “ Yooz yujcquin walikaztc̈ha wejrqui ” cjicanaqui . ¿ Kjaz̈tiquiztan mit kuzziz ana nuz̈ chiyas ? Anaz̈ jecmi Moisés lii jaru zuma kamchucaqui . Jalla niz̈tiquiztan ana lii jaru kamchiz̈ cjen tjapa z̈oñinacaqui Yooz yujcquiz ujchizza . Jesucristuz̈quin kuz tjaachiquiztan , jalla nuz̈quizkaz Yooz yujcquiz zuma cjesac̈ha , ana ujchiz . Jalla niz̈tiquiztan z̈oñinaca ana mitaraz kuzziz cjis waquizic̈ha .
43014010	Faith	Wejrmi Yooz Ejpmi tsjii kuzzizza . ¿ Jalla nii anam crii amya ? Weriz̈ anc̈hucaquiz chiitaqui anaz̈ persun kuzquiztan chiyuc̈ha , antiz Yooz Ejpz̈ cuntiquiztan chiyuc̈ha . Yooz Ejpqui wejt kuzquiz z̈ejlc̈ha . Jalla niz̈tiquiztan niiz̈ cjen obranacal paa-uc̈ha .
44016022	Violence	Jalla nuz̈ chiitiquiztan nii wajtchiz z̈oñinacaqui Pabluz̈ niz̈aza Silz̈ quintra tjojktichic̈ha . Niz̈aza nii juez jilirinacaqui mantichic̈ha , ninacz̈ cujtta zquiti chjojkz̈inajo , nekztan parz̈tan wjajtajo .
43013034	Recommendation	Wejrqui tsjii ew mantita ortina anc̈hucaquiz tjaa-uc̈ha : “ Porapat zuma munazizpanc̈ha , jalla nii . Jaknuz̈t wejrqui anc̈hucatan zuma munazituc̈haja , jalla niz̈ta anc̈hucqui porapat zuma munazaquic̈ha ” .
47005001	Grace	Jalla tuz̈ zizuc̈ha wejrqui . Tii z̈ejtñi curpuqui ticziz̈ cjequiz̈ niiqui , Yoozqui ew curpuz̈ tjaaquic̈ha , Yooz paata curpu . Nekztan arajpachquin wiñaya kamac̈ha .
43012044	Faith	Jalla nekztanaqui Jesusaqui altu jorz̈tan chiichic̈ha tuz̈ cjican : — Jakziltat wejtquiz criic̈haja , jalla niiqui wejr cuchanz̈quiñiz̈quiz nuz̈uzakaz criic̈ha .
44009013	Description	Jalla nuz̈ nonz̈cu , Ananías cjichic̈ha : — Wejt Jiliri , tii z̈oñz̈quiztan wacchi quintunaca nonchinc̈ha . Jerusalén wajtquiz juc'anti anawali paachic̈ha amquin criichinacz̈quiz .
55003002	Sin	Z̈oñinacaqui persun kuzcama kamzkaz pecaquic̈ha . Niz̈aza paazquiz kuz tjaaquic̈ha . Niz̈aza persun honorchiz cjis pecaquic̈ha . Niz̈aza mit kuzziz cjequic̈ha . Niz̈aza Yooz quintra chiiñi cjequic̈ha . Niz̈aza maa ejpz̈ takunaca ana casñi cjequic̈ha . Niz̈aza ana jecz̈quizimi sparaquiz̈ cjiñi cjequic̈ha . Niz̈aza Yooz kamañ puntu ana rispitaquic̈ha .
45005009	Grace	Jalla niz̈tiquiztan Yooz Majch ticziz̈ cjen anziqui uc̈humqui Yooz Ejpz̈ yujcquiz ana ujchizza , niz̈aza zuma kuzzizza . Jalla niic zuma razunac̈ha . Jaziqui uc̈humqui zuma kuzzizza . Jalla niz̈tiquiztan tiizakaz zuma razunac̈ha : Jesucristuz̈ ticziz̈ cjen uc̈humqui ultim casticz tjuñquiziqui liwriitaz̈ cjequic̈ha Yooz casticzquiztan .
45014014	Sin	C̈hjul cusasami tsjii criichi z̈oñz̈quiz ana ujchiz cjiskatasac̈ha . Jalla nii razuna zizuc̈ha , Jesucristo Jilirz̈quiz kuzziz cjen . Jalla niic nuz̈upanc̈ha . Jakziltat “ Tii cusasaqui ujchiz cjiskatc̈ha ” cjican tantiyac̈haja , jalla niiz̈quiz nii cusasaqui ujchiz cjiskatasac̈ha .
54004006	Faith	Jalla nii weriz̈ tjaajinta takunaca criichi z̈oñinacz̈quiz tjaajnaquic̈ha amqui . Nekztan amqui Jesucristuz̈tajapa zuma sirwiñim cjequic̈ha . Yooz tawk jaru , niz̈aza Yooz puntu zuma tjaajintanac jaru zuma kamchamc̈ha . Niz̈aza zuma tjaajnaquiz̈ niiqui , juc'ant zuma kamañchiz cjequic̈ha .
