62003016	Faith	Jesucristo marĩrẽ camainetõũ̶ ãnirĩ yucu̶pãĩpu̶ riayupi. Tie jũ̶gori cariape merẽ marĩ masĩña ãmeo mairĩqũẽ majũ macããjẽrẽ. Bairi Jesucristo marĩrẽ cũ̶ caĩñamairĩcãrõrẽ bairo marĩ cũ̶ã marĩ yarã camasãrẽ ãmeo mairotiya.
43013001	Grace	Judío majã bose rũ̶mu̶ Pascua caetaparo, jĩcã rũ̶mu̶a ru̶sawu̶ merẽ. Cũ̶ pacu̶ cũ̶ cacũrĩcã rũ̶mu̶ caetaro, jããrẽ pitiri cũ̶ pacu̶ Dios tu̶pu̶ átí cũ̶ caãniápére masĩcõãwĩ merẽ Jesús. Bairi ati yepa macããna marĩ cũ̶ yarãrẽ marĩ maimajũcõãwĩ Jesús. Bairo jeto marĩ maicõã ninucũgu̶mi tocãnacã rũ̶mu̶a.
58003017	Sin	¿Noa menarẽ Dios cuarenta cũ̶marĩ majũ cũ̶ asia ãñuparĩ? Naa ãñupã na carorije wapa jũ̶gori desierto cayucu̶manopu̶ cayasiricarã.
60001014	Recommendation	Tunu bairoa Dios pũnaarẽ bairo caãna ãnirĩ caroaro cũ̶ tũ̶gopeoya. Tirũ̶mu̶pu̶ marĩ Pacu̶ Diore masĩẽna roro mu̶jãã rupau̶ caborore bairo jeto mu̶jãã caátatore bairo átiãmerĩcõãña.
45011032	Grace	Bairo ĩgu̶ ñiña: Nipetiro camasã na cabaibotioro ĩñarĩ jĩcãrõ tũ̶ni cabuicu̶narẽ bairo na cũñupĩ Dios. Camasãrẽ tocãnacãũ̶pu̶rea jĩcãrõ tũ̶ni na ĩñamaigu̶, tore bairo na cũñupĩ.
66006006	Description	Baparicãnacãũ̶ caãna cacatirã seres majã watoapu̶ atore bairo caĩrĩjẽ bu̶su̶riquere yu̶ tũ̶gowu̶: “Camasã jĩcã rũ̶mu̶ na cawapataro cãrõ wapacu̶tiya jĩcã kilo trigo poca. O itia kilo cãrõ wapacu̶tiya jĩcã rũ̶mu̶ paarique wapa. Cabaimiatacũ̶ãrẽ, u̶se oco bairi roarique u̶se cũ̶ã nicõãgaro. Yasietigaro,” bairo bu̶su̶riquere yu̶ tũ̶gowu̶.
59004010	Recommendation	Bairo mu̶jãã tocãnacãũ̶pu̶a marĩ Quetiupau̶re, “Cañuecũ̶ yu̶ ãniña. Bairi bopacooro ñiñagu̶,” qũĩ bu̶su̶qũẽnoña. Bairo mu̶jãã caĩrõ, marĩ Quetiupau̶ pu̶ame mu̶jãã netõõgu̶mi. Cũ̶ caĩñajoro caãnimajũrãrẽ bairo mu̶jãã ãnio joroque mu̶jãã átigu̶mi.
44017031	Grace	Tunu bairoa jĩcã rũ̶mu̶ ati yepa macããna nipetirore cũ̶ caĩñabesepa rũ̶mu̶rẽ cũñupĩ Dios. Bairi caũ̶mu̶ caroaro cariape caĩñabesepau̶ cũ̶ãrẽ cũ̶ cũñupĩ. Cũ̶, caũ̶mu̶ cariacoatacu̶ cũ̶ caãnimiatacũ̶ãrẽ, tunu cũ̶ catioyupi Dios. Bairo cũ̶ cũ̶ cacatioro jũ̶gori nipetiro camasã pu̶ame cũ̶, caĩñabesepau̶ cũ̶ caãnierẽ masĩcõãñama,” na ĩ quetibu̶ju̶yupu̶ Pablo to macããnarẽ.
43019002	Description	Bairo soldaua pu̶ame Jesure cũ̶ baperi bero, pota juarica beto mena cũ̶ ru̶poare peowã. Tunu bairo cũ̶ átiri, apero cũ̶ jutiro jããwã cajũãrõ quetiupau̶ rey cũ̶ cajãñanucũrõ ũno majũrẽ.
54005014	Recommendation	Torena, cawãmarã rõmirĩ cawapearã caãna yoaro mee na manapu̶ cu̶paro. Bairo manapu̶ cu̶tiri yua, na pũnaa cu̶paro. Na pũnaa pacoa na ãmarõ. Aperã na pesua roro na caátiere ĩñarĩ, roro na na bu̶su̶paio joroque carorije macããjẽ jetore na átiãmerĩcõãto.
43014011	Faith	Mu̶jãã cũ̶ã cariape masĩña yu̶ Pacu̶ mena yu̶ caãnierẽ. Bairi yu̶ Pacu̶ cũ̶ã yu̶ mena cũ̶ caãnierẽ masĩña. Bairo baiena cũ̶ã, jĩrĩãpu̶ra mu̶jãã yu̶ caáti ĩñonucũrĩjẽrẽ ĩñarĩ, mu̶jãã cũ̶ã cariapea masĩña.
66020014	Violence	Cabero riaricaro cawãmecu̶tore, bairi cariaricarã na caãno cũ̶ãrẽ azufre mena caũ̶rĩrapu̶ recõãwĩ Dios. Pu̶gani cãrõ marĩ cariaetiparore bairo ĩ, peeropu̶ recõãwĩ yua. Bairi ti peeropu̶ caáná pu̶ame cacatitunurĩcãrã nimirãcũ̶ã, pu̶gani carianemorãrẽ bairo baiwã. Jĩcãni riari bero, tunu roro popiye rianemorĩcãrõ ãmu̶ ti peero.
58009026	Description	Tore bairo átaje caãnipee caãmata, Cristo capee tocãnacã cũ̶ma riacõã ninucũbujiou̶mi ati yepare Dios cũ̶ caqũẽnorõ beropu̶ina. Bairopu̶a, tore bairo átaje caãnipee mee niña. Ati yu̶tea catu̶sari yu̶teare Cristo pu̶ame cũ̶ majũ yucu̶pãĩpu̶ jĩcãnia riajãnañupĩ, cũ̶ yarã caãniparã yaye wapare na netõõbojagu̶. Pu̶gani cãrõ cũ̶ carianemopee mee niña.
44013018	Description	Bairo na átiri bero, cuarenta cũ̶marĩ majũ desierto cayucu̶manopu̶ na caãno, dope bairo na cabairijere nu̶cãcõãñañupũ̶ Dios.
46011033	Recommendation	Bairo cabairoi, yu̶ yarã yu̶ camairã, di rũ̶mu̶ ũno neñapori Jesucristo riagu̶ jũ̶goye cũ̶ cau̶gariquere tũ̶goñarĩ mu̶jãã cau̶gari rũ̶mu̶ caãno tocãnacãũ̶pu̶rea ãmeo yuri, jĩcãrõ u̶ganucũña.
66006012	Violence	Ti tunua ju̶gooturicaro jĩcã wãmo cãnacãrõ bero macããtõrẽ tũ̶gãwonewĩ tunu Cordero. Bairo cũ̶ caáto, yu̶ caĩñajoro yua, nocãrõ tutuaro majũ ati yepa yuguiwu̶. Muipu̶ u̶mu̶reco macããcũ̶ cũ̶ã yaticoámí. Bairi yua ati yepa pu̶ame naitĩãpeticoápú̶. Boori jutiro cañiirõ netõrõ majũ ati yepa naitĩãcoápú̶. Muipu̶ ñami macããcũ̶ cũ̶ã jũãũ̶, rií cuire bairo jẽñacoámí.
58011035	Violence	Aperã carõmia cũ̶ã na yarã cariayasicoatana na caãnimiatacũ̶ãrẽ, Dios cũ̶ camasĩrĩjẽ jũ̶gori tunu na catio joroque cũ̶ caánarẽ yarãcu̶supa. Aperã cũ̶ãrẽ na pesua popiye na baio joroque na átiepeyupa. “Diore mu̶jãã catũ̶gou̶sarijere mu̶jãã cajãnaata, mu̶jããrẽ jãã pajĩãreetigarã,” na pesua na na caĩmiatacũ̶ãrẽ, narẽ na capajĩãgaro ẽñotaesupa. Dios mena catũ̶goñatutuarã ãnirĩ bairo baiyupa. “Marĩ cariaro beropu̶ tunu catiri roque, caroaro netõjãñurõ marĩ ãnajẽ cu̶tigarã,” ĩ tũ̶goñarĩ tore bairo baiyupa.
44016037	Violence	Bairo cũ̶ caĩrõ tũ̶gomicũ̶ã, atore bairo na ĩñupũ̶ Pablo quetiuparã caĩñabeserã na cajoatanarẽ: --Ati macã macããna caĩñabeserã roro jãã caátiere bócañaẽtĩñama. Roro jãã ápewu̶. Bairo bócaetimirãcũ̶ã, camasã nipetiro na caĩñajoro jããrẽ baperotiama. Tunu bairoa preso jorica wiipu̶ jãã cũrotiama. Jãã cũ̶ã romanoa majã jãã caãnimiatacũ̶ãrẽ, roro majũ jãã átiama. Bairo jããrẽ caátiatana nimirãcũ̶ã, ãmerẽ yasioro jããrẽ wiyogayama. Yasioro jãã ápérã. Na majũpu̶a atíri jããrẽ na wiyora apáro —na ĩñupũ̶ Pablo.
45013009	Recommendation	Dios atore bairo átiroticũñupĩ: “Mu̶jãã nu̶moa caãmerã mena, o mu̶jãã manapũ̶ã caãmerã mena roro átiepeeticõãña. Tunu camasãrẽ na pajĩãẽtĩcõãña. Tunu yajaeticõãña. Tunu aperã yaye cũ̶ãrẽ ĩñau̶goeticõãña,” ĩ cũñupĩ Dios. Atie, bairi apeye roticũrĩqũẽ mena neñorĩ jĩcã risero mena atore bairo marĩ ĩ quetibu̶ju̶ masĩña: “Mu̶jãã majũ rupau̶re mu̶jãã camairõrẽã bairo aperã camasã cũ̶ãrẽ na maiña,” marĩ ĩ masĩña.
62003003	Faith	Nipetiro atie cabaipee mena catũ̶goñatutuacotei pu̶ame roque cũ̶ majũã cũ̶ carorije wapare coseire bairo átiyami. Jesucristo ñe ũnie camácũ̶ cañuu̶ cũ̶ caãnorẽã bairo, cũ̶ cũ̶ã ñe ũnie wapa mácũ̶ caroú̶ tuayami yua.
45007022	Faith	Yu̶ majũpu̶a, Dios cũ̶ caroticũrĩqũẽrẽ yu̶ bomajũcõãmiña.
50004004	Recommendation	Bairi tocãnacã rũ̶mu̶a, “Marĩ Quetiupau̶ yau̶ yu̶ ãniña,” ĩ tũ̶goña u̶seanicõãña. Mu̶jããrẽ ñinemoña: ¡U̶seanicõãña!
66001012	Description	Bairo yu̶re caĩbu̶su̶ocajoro tũ̶gori yua, yu̶ ãmejore ĩñajowu̶, yu̶re cabu̶su̶u̶re qũĩñagu̶. Bairo ãmejore ĩñajou̶ yua, tame, jĩñaworica tutuu jĩcã wãmo peti pu̶ga pẽnirõ cãnacã tutuu majũrẽ ñiñabócawu̶. Ti tutuu pu̶ame oro mena qũẽnorĩcã tutuu majũ ãmu̶.
58003018	Sin	Tunu, ¿noa ũnarẽ atore bairo qũĩñuparĩ Dios: “Caãnorẽ bairo mu̶jããrẽ ñiña: Yu̶ mena caroaro cayerijõrõpu̶ di rũ̶mu̶ ũno mu̶jãã etaetigarã topu̶re,” na qũĩñuparĩ? Naa ãñupã Diore cabotioricarã.
43010008	Sin	Aperã, yu̶ jũ̶goye caquetibu̶ju̶rã etajũ̶goricarã pu̶ame carorã cañuena, cayajapairãrẽ bairo majũ ãñupã. Bairi yu̶ yarã oveja nurĩcãrãrẽ bairo caãna cũ̶ã narẽ na ĩroaetiri na tũ̶gou̶saesupa.
60002018	Recommendation	Yu̶ yarã, mu̶jãã paacoteri majã cũ̶ã, mu̶jãã quetiuparã na carotirore bairo nu̶cũ̶bu̶gorique mena ása. Caroaro na átibojaya paarique mu̶jãã na carotirijere. Mu̶jãã quetiuparã tutuaro mena carotirã cañuena, aperã cañurã mu̶jããrẽ caĩroarã na caãmatacũ̶ãrẽ, caroaro nu̶cũ̶bu̶gorique mena na paabojaya. Na nu̶cũ̶bu̶goya.
44006013	Description	Bairo topu̶ etarã, aperã cajocarã cabu̶su̶pairãrẽ na macãñuparã. Atore bairo ĩ jocayuparã Esteban cũ̶ cabairijere: --Ãni, Dios ya wii caãnimajũrĩ wiire roro majũ ĩ bu̶su̶nucũñami. Moisés ãnacũ̶ cũ̶ caroticũrĩqũẽ cũ̶ãrẽ bairoa roro majũ ĩ bu̶su̶nucũñami.
47005018	Faith	Atie nipetirije Dios marĩ cũ̶ caju̶átie, marĩ cũ̶ caátibojarije niña. Cũ̶ pu̶ame jĩcã yeri pũnarẽ bairo cũ̶ mena marĩ ãnio joroque marĩ ásupi Jesucristo marĩ Quetiupau̶ jũ̶gori. Tunu bairo nipetiro camasã cũ̶ mena jĩcã yeri pũnaacu̶narẽ bairo na ãnio joroque ĩ, cũ̶ yaye quetire jãã quetibu̶ju̶netõrotiwĩ.
59005010	Recommendation	Mu̶jãã, yu̶ bairãrẽ bairo caãna, yu̶ camairã tũ̶goñaña mai profeta majã ãnana na cabairiquere: Na pu̶ame Dios bu̶su̶riquere camasãrẽ na quetibu̶ju̶netõõñesẽãñupã. Popiye baimirãcũ̶ã, tũ̶goñaenarẽ bairo tũ̶goñanetõõcõãñupã. Narẽ bairo mu̶jãã cũ̶ã popiye baimirãcũ̶ã, tũ̶goñanetõõcõãña roro mu̶jãã catãmu̶orĩjẽrẽ.
44002021	Faith	Bairi nipetiro camasã, “Yu̶ Quetiupau̶ yu̶ netõõña,” caĩjẽnirã pu̶ame netõcõãgarãma, ñiwĩ Dios,’ ĩ quetibu̶ju̶yupi Joel ãnacũ̶ cũ̶ ya tutipu̶,” na ĩñupũ̶ Pedro, to caneñarã etaatánarẽ.
66007012	Faith	Bairo ĩ basapeowã Diore: “¡Bairoa to baiáto! Marĩ Pacu̶ Dios ñumajũcõãñami. Bairi camasã nipetiro cũ̶ na basapeoáto. Ñe ũnie cũ̶ camasĩẽtĩẽ caru̶saecu̶ niñami. Cũ̶rẽ ĩroari, ‘Jãã mena mu̶ ñujãñuña,’ cũ̶ na ĩáto. Nipetiro camasã cũ̶ na ĩroáto. Dios, nipetiro camasã netõrõ carotimasĩ, catutuau̶ majũ niñami. Bairi cũ̶ jetorea ĩroarique to ãmarõ. To ãnicõã ninucũãmarõ tocãnacã rũ̶mu̶a. To petieticoato. ¡Bairoa to baiáto!” ĩ basapeowã ángelea majã cũ̶ tu̶re caãniãmejorerã yua.
60003003	Recommendation	Mu̶jãã, carõmia jĩcããrã netõõ nu̶cãjãñurõpu̶ mu̶jãã wãmaganucũña mu̶jãã rupau̶ bui macããjẽrẽ. Caroaro netõjãñurõ mu̶jãã wu̶gapeoganucũña. Tunu bairoa oro ũnie cawapacu̶tie mena mu̶jãã wãmorĩrẽ mu̶jãã jããganucũña. Caroa cawapapacarije ũnie jutii cũ̶ãrẽ mu̶jãã jãñaganucũña. Tore bairo mu̶jãã caáto ũnorẽã, mu̶jãã pupea mu̶jãã yeripu̶re qũẽnoña. Maijũ̶goya mu̶jãã yeri mu̶jãã catũ̶goñarĩjẽ pu̶ame roquere. Dios yaye queti roque ati yepa macããjẽ cawapapaca netõjãñurõ caroa capetietie cawapacu̶tie majũ niña. Caroaro yerijõrõ patowãcãrĩcãrõ mano ãnimasĩrĩqũẽ niña.
55001008	Faith	Torecu̶, Timoteo, marĩ Quetiupau̶ yaye macããjẽrẽ na quetibu̶ju̶boboeticõãña camasãrẽ. Tunu bairoa cũ̶ yaye quetire yu̶ caquetibu̶ju̶bojarije jũ̶gori ato presopu̶ yu̶ caãnie cũ̶ãrẽ tũ̶goñaboboeticõãña. Atore bairo pu̶ame roque ása: Nocãrõ tũ̶goñatutuawẽpũ̶rĩqũẽ Dios mu̶ cũ̶ cajorije mena tũ̶goñatutuari, camasãrẽ cũ̶ canetõõrĩqũẽ quetire mu̶ caquetibu̶ju̶rije jũ̶gori popiye mu̶ cabairijere cariapea tũ̶goñanetõcõãña.
43017019	Description	Mu̶ caborore bairo tũ̶gou̶sari caroú̶ ãnigu̶, na carorije wapa na yu̶ riabojagu̶. Bairo na yu̶ cariabojaro, na pu̶ame cũ̶ã caroarã majũ tuagarãma cariapea yua.
66003002	Recommendation	Yu̶ yarã, masacatiya. Ãme caroaro mu̶jãã caátiãnierẽ nemojãñurõ átinemo jũ̶goyecu̶sa. Tiere átijãnaeticõãña. Mu̶jãã pu̶ame caroa macããjẽrẽ átijãnarã mu̶jãã baiya. Bairi jĩcã wãme roro mu̶jãã caátiãnierẽ ñiñanucũña. Tie bairo mu̶jãã caátinucũrĩjẽ cariape átaje mee niña Dios cũ̶ caĩñajoro.
66016004	Description	Cũ̶ berore apei pu̶garã bero caãcũ̶ ángel átí, cũ̶ cũ̶ã cũ̶ yaru̶ macããjẽ capũnirĩjẽrẽ riyaa, bairi oco opeepu̶ cũ̶ãrẽ pobatowẽjowĩ. Bairo cũ̶ caáto yua, ti riyaa macããjẽ oco rií jẽñapeticoápú̶.
45005002	Faith	Jesucristo mena marĩ catũ̶goñatutuaro jũ̶gori Dios pu̶ame cũ̶ mena nocãrõ caroaro majũ marĩ caãnajẽ cu̶tiãnipeere marĩ cũñupĩ. Bairi tore bairo caroaro cariape marĩ ãnicõã ninucũgarã. Bairi Dios cũ̶ caãnajẽ cu̶tie macããjẽrẽ marĩ cũ̶ã jĩcã wãme ũno cacũ̶goparã ãnirĩ marĩ u̶seanicõã niña.
49005005	Sin	Merẽ mu̶jãã masĩrã roro caátipairã na cabaipeere: Noa ũna roro caãmeo átieperiquepairã, o caáperipee ũnierẽ caátipairã, o apeye ũnierẽ caĩñau̶garipeapairã, Jesucristo, Dios mena cũ̶ carotimasĩrĩpau̶re etamasĩẽtĩgarãma. Apeye ũnierẽ ĩñau̶garipearique pu̶ame camasã na caweericarãrẽ ĩroarique mena macããjẽ jĩcã wãme niña.
58011008	Faith	Apei, Abraham ãnacũ̶ cũ̶ã Dios mena cũ̶ catũ̶goñatutuarije jũ̶gori Dios cũ̶rẽ, “Ape yepapu̶ ácú̶ja mu̶ yarã mena,” cũ̶ caĩrĩjẽrẽ tũ̶gori, caroaro cariape cũ̶ tũ̶goyupi. Tiere tũ̶gori bero, cũ̶ caátóre masĩẽtĩmicũ̶ã, Dios cũ̶rẽ cũ̶ cajopa yepapu̶ ásúpi Abraham.
49005018	Recommendation	Tunu bairoa eticũmueticõãña. Caeticũmupai pu̶ame cũ̶ majũã royetuanemou̶ baiyami. Mu̶jããrẽ ñe ũnie ru̶saeto Espíritu Santo cũ̶ camasĩõrĩjẽ pu̶ame roquere boya.
61002002	Sin	Na cayasiparo jũ̶goye capããrã majũ mu̶jãã mena macããnarẽ na ĩtogarãma. Capããrã majũ tũ̶gou̶sagarãma na yaye queti carorije macããjẽrẽ. Na cũ̶ã caĩtori majã na caátore bairo roro átigarãma. Bairo na caáto ĩñarã yua, aperã cũ̶ã Dios yaye queti cariape macããjẽrẽ roro ĩ bu̶su̶epegarãma.
49002018	Faith	Bairi Jesucristo marĩrẽ cũ̶ caju̶átinemorĩqũẽ jũ̶gori, pu̶ga poapu̶a marĩ Pacu̶ Diore jĩcãrõ cũ̶ mena marĩ bu̶su̶masĩña. Espíritu Santore marĩrẽ Jesús cũ̶ cajoricu̶ jĩcãũ̶ jũ̶gori Dios mena marĩ bu̶su̶masĩña.
44021025	Recommendation	Apeyera tunu judío majã caãmerã Jesure caĩroarã na caátipeere, merẽ atore bairo na jãã quetibu̶ju̶jowu̶: “Camasã na caweericarãrẽ ĩroari, waibu̶toa riire na cajoemu̶gõjorije caru̶sarije ũnierẽ u̶gaeticõãña. Tunu bairoa waibu̶toa wãmu̶a wãĩã pajĩãrĩcãrã riire u̶gaeticõãña. Na rií cũ̶ãrẽ etieticõãña. Tunu bairoa carõmia, o caũ̶mu̶a mena roro átiepeeticõãña,” na jãã ĩ quetibu̶ju̶jowu̶ —qũĩwã Santiagojãã Pablore.
44005003	Sin	Pedro pu̶ame na caĩtorijere masĩcõãrĩ atore bairo qũĩñupũ̶ Ananíarẽ: --Ananías, ¿dopẽĩ Satanás mu̶ cũ̶ carotirore bairo mu̶ átiati? Espíritu Santore qũĩtou̶re bairo mu̶ átiupa, bairo carecomacã mu̶ wese wapare mu̶ cajoata.
49004014	Recommendation	Bairi marĩ pu̶ame yua, cawĩmarã jicoquei jĩcã wãmerẽ na catũ̶gomawijiarore bairo marĩ baietigarã. Bairo cabaiena ãnirĩ, aperã caĩtori majã di wãme ũno cawãma wãme bueriquere caroaro mena na caquetibu̶ju̶miatacũ̶ãrẽ, na caĩrĩjẽrẽ cariape marĩ tũ̶goetigarã.
46006009	Sin	Tore bairo roro caátipairã petoaca ũno cũ̶ãrẽ Dios cũ̶ carotimasĩrĩpau̶re etaetigarãma. ¿Tiere mu̶jãã masĩẽtĩñati? Bairi mu̶jãã majũ roro ãmeo ĩtoepeeticõãña. Atore bairo carorijere caátipairã Dios cũ̶ carotimasĩrĩpau̶re etaetigarãma: Roro carõmia mena caátiepepairã, aperã wericarãrẽ caĩroapairã, aperã na nu̶moa caãmerãrẽ caátiepepairã, aperã caũ̶mu̶a carõmio mena átato ũnorẽã na majũ roro caátiepepairã, o carõmia cũ̶ã torea bairo caátiepepairã, aperã cayajapairã, aperã cũ̶gomirãcũ̶ã apeye ũnierẽ paijãñurõ cabonemopairã, aperã etiri cacũmupairã, aperã roro caĩbu̶su̶pairã, aperã ĩtori caẽmapairã cũ̶ã Dios cũ̶ carotimasĩrĩpau̶pu̶ ápérigarãma.
58010025	Recommendation	Marĩ, Diore caĩroarã marĩ cañubue neñanucũrõpu̶re aperã marĩ menarẽ neñaetinucũñama. Narẽ bairo marĩ baietiroa. Marĩ pu̶ame roque jĩcãrõ tũ̶goñatutuao joroque marĩ ãmeo átiroa. Bairoa nemojãñurõ marĩ ãmeo áticõã ninucũgarã mai, “Marĩ Quetiupau̶ cũ̶ caetapa rũ̶mu̶ cõñarõ baiya,” caĩrã ãnirĩ.
51003005	Sin	Bairi jãnacõãña ati yepa macããjẽ roro mu̶jãã caátigarijere. Aperã rõmirĩrẽ na ñee epeeticõãña mu̶jãã nu̶moa caãmerãrẽ. Mu̶jãã, carõmia cũ̶ã, mu̶jãã manapũ̶ã caãmerãrẽ na ñee epeeticõãña. Mu̶jãã nipetiro, dise ũnie carorijere ãmeo átiepeeticõãña. Aperãrẽ, mu̶jãã catũ̶goñarĩjẽpu̶ narẽ roro rupau̶ mena átieperiquere átiga tũ̶goñaeticõãña. Tunu bairoa aperã na cacũ̶gorijere u̶goeticõãña. Apeye ũnierẽ u̶gorã, Dios meerẽ ĩroarã mu̶jãã baigarã.
52005008	Faith	Marĩ pu̶ame roque cabusuro, u̶mu̶reco macããnarẽ bairo caãna ãnirĩ tocãnacãnia caroa macããjẽ jetore caátiãnicotenucũparã marĩ ãniña ti rũ̶mu̶ caetaparo jũ̶goye. Dios mena marĩ catũ̶goñatutuarije, marĩ caãmeomaimasĩrĩjẽ jũ̶gori wãtĩrẽ marĩ ẽñotagarã. Soldau ãpõã jutiro mena cũ̶ rupau̶re jãñatori cũ̶ caãnorẽã bairo marĩ cũ̶ã Dios marĩ cũ̶ canetõõpeere caroaro marĩ átiãnicotegarã.
55001007	Grace	Mai, Dios pu̶ame cũ̶ Yeri Espíritu Santo marĩ tũ̶goña uwio joroque caácu̶ meerẽ marĩ jowĩ. Cũ̶ Yeri Espíritu Santo nocãrõ catutuau̶ majũ roquere marĩ jowĩ. Ãmeo mairĩqũẽ, caroaro átiãnimasĩrĩqũẽrẽ cajou̶ majũrẽ marĩ jowĩ Dios.
62002004	Sin	Aperã jĩcããrã, “Dios yarã majũ jãã ãniña,” ĩ bu̶su̶mirãcũ̶ã, Dios cũ̶ caátiroticũrĩqũẽrẽ jĩcãrõ tũ̶ni na caápericõãta, caĩtopairã majũ niñama. Na yeripu̶re caroa, cariape macããjẽ maniña.
50002002	Faith	Bairo mu̶jãã cabairoi, atore bairo mu̶jãã caãnierẽ yu̶ boya: Caroaro ãmeo maicõãninucũña. Tunu jĩcã yericu̶narẽ bairo jĩcãrõrẽ bairo mairĩ, bairi jĩcãrõrẽ bairo tũ̶goñarĩ, jĩcãrõrẽ bairo ãnajẽcu̶sa.
43007030	Description	Bairo cũ̶ caĩrõ tũ̶gori, cũ̶ mena asiajãñuwã. Bairo asiari, jicoquei cũ̶ ñegamiwã. Bairo cũ̶ ñegamirãcũ̶ã, Dios cũ̶ cacũrĩcãpau̶ caetaeto jũ̶gori cũ̶ ñemasĩẽma mai.
54006018	Recommendation	Nipetiro caroa macããjẽ cũ̶ãrẽ na mu̶ átirotiwa. Capee apeye ũnierẽ cacũ̶gori majã ãnirĩ capee wãme caroa macããjẽ átiãnajẽrẽ na átiãmarõ. Cotericaro mano na cacũ̶gorijere maiena, cabopacarãrẽ na batori na ju̶átinemoáto.
43018030	Description	Bairo cũ̶ caĩrõ, atore bairo qũĩwã judío majã quetiuparã: --Ãni, cañuu̶ cũ̶ caãmata, mu̶tu̶ ãnirẽ cũ̶ jãã neápéribujioatana —qũĩ yu̶wã.
45014006	Faith	Jĩcãũ̶ ũcũ̶ jĩcã rũ̶mu̶rẽ, “Dios ya rũ̶mu̶ niña,” ĩrĩ Diore cũ̶ caĩroacõãmata, caroaro ácu̶ átiyami. Apei, “Tocãnacã rũ̶mu̶a jĩcãrõ tũ̶ni Diore cañubuepee niña,” ĩ tũ̶goñarĩ Diore cũ̶ caĩroacõãmata, caroaro ácu̶ átiyami cũ̶ cũ̶ã. Torea bairo apei cũ̶ã, “Nipetiri wãme u̶gariquere u̶garotiya,” ĩrĩ Diore cũ̶ caĩroacõãmata, caroaro ácu̶ átiyami. Bairo u̶gari, Diore, “Yu̶ mena mu̶ ñujãñuña,” qũĩnucũñami. Apei, “Waibu̶cu̶ riire u̶gaetirotiya,” ĩ tũ̶goñarĩ Diore cũ̶ caĩroacõãmata, cũ̶ cũ̶ã caroaro ácu̶ átiyami. Cũ̶ cau̶garije otére u̶gari, Diore, “Yu̶ mena mu̶ ñujãñuña,” cũ̶ yeripu̶ qũĩ jẽnimasĩcõãñami cũ̶ cũ̶ã.
45012012	Recommendation	“Caroaro majũ marĩ átigu̶mi Dios,” ĩ tũ̶goña u̶seanicõã ninucũña. Popiye tãmu̶omirãcũ̶ã, tũ̶goñaenarẽ bairo tiere tũ̶goñanetõõcõãña. Di rũ̶mu̶ ũno Diore cũ̶ jẽnijãnaeticõãña.
44024023	Description	Bairo na ĩ yaparo yua, cũ̶ ũ̶mu̶ capitárẽ bairo qũĩñupũ̶: “Pablore cũ̶ marĩ wiyoetigarã mai. Preso jorica wiipu̶ nimicũ̶ã, noo cũ̶ caboro ñesẽãmasĩgu̶mi. Tunu bairoa cũ̶ baparã cũ̶ na caju̶átinemogaata, na ẽñotaeticõãña,” qũĩñupũ̶. Cabero ásúpu̶ Félix ape macãpu̶.
46013007	Description	Bairi ni jĩcãũ̶ ũcũ̶ camasãrẽ camaimasĩ cũ̶ caãmata, nipetiro popiye baimicũ̶ã, caroaro tũ̶goñanetõrĩ, caroaro maimasĩcõã ninucũñami. Tunu bairoa aperã roro na caátimiatacũ̶ãrẽ, narẽ ĩñamairĩ na cũ̶ã caroaro na caãnipeere masĩrĩ na mena cariape tũ̶goñatutuacõãñami. “Caberopu̶ caroaro átigarãma,” na ĩ tũ̶goñarĩ na maicõã ninucũñami. Bairo caroaro na caãnipeere bori, cũ̶ cũ̶ã caroaro jĩcãrõ tũ̶ni tie nipetiri wãme Dios cũ̶ cajorijere átiãninucũñami.
47004013	Faith	Bairo Dios jããrẽ cũ̶ cacotemasĩnucũrĩjẽrẽ tũ̶goñatutuari uwiricaro mano jãã quetibu̶ju̶nucũña cũ̶ yaye quetire. Torea bairo ĩ woatuyupa Dios ya tutipu̶ cũ̶ãrẽ: “Dios mena tũ̶goñatutuari cũ̶ yaye quetire uwiricaro mano camasãrẽ na yu̶ quetibu̶ju̶nucũña,” ĩ woatuyupi.
52005014	Recommendation	Tunu bairoa, yu̶ yarã, atie cũ̶ãrẽ mu̶jããrẽ jãã átirotiya: Capaagaena, cateeyepairãrẽ tutuaro mena na quetibu̶ju̶ya. Aperã yapapuarãrẽ bairo caãna cũ̶ãrẽ yeri ñuo joroque na ása. Tunu bairoa cayeri tũ̶goñatutuawẽpũ̶ẽna ũna cũ̶ãrẽ caroaro na ju̶átinemoña. Nipetiro camasãrẽ paju̶tiricaro mano caroaro jĩcãrõ tũ̶ni na quetibu̶ju̶ya.
66016010	Description	Tunu cũ̶ berore apei, baparicãnacãũ̶ bero caãcũ̶ ángel átí, cũ̶ cũ̶ã cũ̶ yaru̶ macããjẽ capũnirĩjẽrẽ moecũ̶ monstruo cũ̶ caruiropu̶ pobatowẽjowĩ. Tocãrõã nipetiro cũ̶ caroti ãnimasĩrĩpau̶ naitĩãpeticoapu̶. Baunemoepũ̶ yua. Bairo cabairo yua, camasã pu̶ame bu̶tioro roro majũ tãmu̶orĩ na ñemerõ bacaru̶poturi tũ̶ni majũ wisiowã.
48006016	Grace	Bairi mu̶jãã nipetiro yu̶ caátirotirijere catũ̶gou̶sarã caroaro yeri jõrõ ãnajẽcu̶sa. Marĩ Pacu̶ Dios caroaro cũ̶ caĩñamaimasĩrĩjẽ mena ãnajẽcu̶sa. Tore bairo jeto ãnajẽcu̶sa mu̶jãã nipetiro cariapea Dios ya poa macããna caãna, cũ̶ caborore bairo yua.
44018025	Faith	Mai, cajũ̶goyepu̶ aperã marĩ Quetiupau̶ yaye quetire cũ̶ quetibu̶ju̶yuparã. Bairo tiere tũ̶gou̶sari bero, Apolos pu̶ame aperãrẽ cũ̶ camasĩrõ cãrõ na quetibu̶ju̶yupu̶. Juan camasãrẽ bautiza ãcũ̶, cũ̶ cabuerique jetore catũ̶goricu̶ nimicũ̶ã, Jesús cũ̶ caãnierẽ caroaro quetibu̶ju̶yupu̶.
46010031	Recommendation	Bairo cabaimiatacũ̶ãrẽ, mu̶jããrẽ atore bairo ĩgu̶ ñiña: Waibu̶toa riire u̶ga, etiriquere eti, o apeye ũnie mu̶jãã caátinucũrĩjẽ cũ̶ãrẽ ása, tore bairo mu̶jãã caátie jũ̶gori aperã cũ̶ã Diore cũ̶ na basapeo joroque mu̶jãã caáto to cañuata.
62002027	Recommendation	Bairãpu̶a, mu̶jãã Jesucristo cũ̶ cajoricu̶ Espíritu Santo Dios Yeri majũrẽ mu̶jãã cũ̶goya mu̶jãã yeripu̶. Espíritu Santo pu̶ame mu̶jãã cũ̶ camasĩõrõ jũ̶gori nipetiro caroa wãme macããjẽ jetore mu̶jãã átiãnimasĩnucũña. Espíritu Santo cũ̶ cabuerije cariape macããjẽ niña. Caĩtopairã na caquetibu̶ju̶nucũrĩjẽrẽ bairo mee niña. Bairi Espíritu Santo mu̶jããrẽ cũ̶ camasĩõrõ jũ̶gori aperã mu̶jãã na cabuepeere mu̶jãã macãẽtĩña. Torena, mu̶jãã pu̶ame Jesucristo mena macããna ãnirĩ Espíritu Santo mu̶jãã cũ̶ caĩquetibu̶ju̶ricarore bairo jeto caroa macããjẽrẽ áticõã ninucũña.
59002026	Faith	Bairo bai yua, marĩ rupau̶pu̶ marĩ yeri pũna camanicõãta, cariayasicoatanarẽ bairo marĩ ãniña. Torea bairo, “Dios mena marĩ tũ̶goñatutuaya,” caĩrã nimirãcũ̶ã, caroaro átajere marĩ caápericõãta, marĩ caĩrĩjẽ wapa maniña. Cariayasicoatanarẽ bairo marĩ ãniña Dios cũ̶ caĩñajoro, caroa ũnierẽ caáperã marĩ caãmata yua.
44027035	Description	Bairo ĩ yaparo yua, pan rupaare nerĩ, nipetiro na caĩñajoro Diore, “Mu̶ ñujãñuña jãã mena,” ĩ jẽniwĩ. Jẽni yaparori, pããrẽ carecomacã tiare peenerĩ u̶gawĩ.
44015020	Sin	Bairo pu̶ame na marĩ caĩquetibu̶ju̶woatujoro ñuña: ‘Camasã na caweericarãrẽ ĩroari waibu̶toa riire na cajoemu̶gõjorije caru̶sarije ũnierẽ u̶gaeticõãña mu̶jãã. Tunu bairoa carõmia, o caũ̶mu̶a mena roro átiepeeticõãña. Tunu bairoa waibu̶toa wãmu̶a wãĩã pajĩãrĩcãrã ũna riire u̶gaeticõãña. Na rií cũ̶ãrẽ etieticõãña.’ Ato cãnacã wãme na marĩ átirotiroa narẽ.
44023003	Sin	Pablo pu̶ame atore bairo qũĩñupũ̶: —¡Caĩtopai mu̶ ãniña! Mu̶ roquere popiye mu̶ baio joroque mu̶ átigu̶mi Dios. Yu̶ caátajere tũ̶gori, “¿Moisés ãnacũ̶ cũ̶ caroticũrĩqũẽrẽ bairo cũ̶ átiãnimiñati?” ñi besegamicũ̶ã, mu̶ pu̶ame roque cũ̶ caroticũrĩqũẽrẽ catũ̶gou̶saecu̶re bairo mu̶ átiya, bairo yu̶ riserore mu̶ caparotiata.
45008001	Description	Bairi Dios pu̶ame noa ũna Jesucristo mena caãnarẽ, “Mu̶jãã buicu̶tiya,” di rũ̶mu̶ ũno na ĩreetigu̶mi.
52005009	Grace	Mai, marĩ, cũ̶rẽ catũ̶gou̶sarã pu̶ame, “Roro popiye cabaiparã nigarãma,” ĩrĩ cũ̶ cabesericarã mee marĩ ãniña. Marĩ Quetiupau̶ Jesucristo jũ̶gori cũ̶ canetõjĩãtiparã majũ roque marĩ ãnijũ̶goyupa.
66020008	Violence	Bairo ti opepu̶ caãniatacu̶ witietari, ati yepa macããna nipetiropu̶ caãna camasã poarire na ĩtoñesẽãũ̶águ̶mi. Gog apei Magog cawãmecu̶na cũ̶ãrẽ na ĩtou̶águ̶mi. Na yarã pajĩãrĩ majã mena neñarĩ pajĩãgarã na coteáto ĩ, tore bairo na ĩtou̶águ̶mi. Gog apei Magog yarã pajĩãrĩ majã pu̶ame capããrã majũ nigarãma. Ria capairiya paputiro macããjẽ paa tũ̶ni majũ capããrã nigarãma.
46006011	Grace	Torea bairo jĩcããrã mu̶jãã mena macããna roro caátipairã ninucũwã. Cabaimirĩcãrã ãmerẽ yua carorijere caáperã Dios yarã cañurãrẽ bairo caãna mu̶jãã ãniña. Marĩ Quetiupau̶ Jesucristo cũ̶ camasĩrĩjẽ jũ̶gori ñe ũnie cawapa cũ̶goenarẽ bairo mu̶jãã tuaya. Tunu bairoa Espíritu Santo Dios Yeri jũ̶gori tore bairo mu̶jãã tuaya.
55001012	Faith	Tore bairo yu̶re Jesucristo cũ̶ caquetibu̶ju̶roticũrĩqũẽ jũ̶gori ãmerẽ roro popiye ato preso jorica wiipu̶ yu̶ tãmu̶oña. Bairo roro popiye tãmu̶omicũ̶ã, tie mena yu̶ tũ̶goñaboboetiya. Merẽ cariapea yu̶ masĩcõãña Jesucristo mena yu̶ catũ̶goñatutua jũ̶goriquere. Jesucristo cariapea catutuau̶ majũ niñami. Bairi cũ̶ yaye queti yu̶re cũ̶ caquetibu̶ju̶roticũrĩqũẽ to ãnicõã ninucũõ joroque átigu̶mi nemo ati yepapu̶ cũ̶ catunuetari rũ̶mu̶pu̶. Tiere caãnorẽ bairo cariape majũã yu̶ masĩcõãña.
49006018	Faith	Apeyera tunu Diore cũ̶ jẽnijãnaeticõãña. Espíritu Santo cũ̶ camasĩõrĩjẽ jũ̶gori Diore cũ̶ jẽnicõã ninucũña tocãnacã rũ̶mu̶a. Cawu̶goapairãrẽ bairo baieticõãña. Espíritu Santo marĩ yeripu̶ cũ̶ caĩrĩjẽrẽ caroaro tũ̶goya. Tunu bairoa, “Marĩrẽ yu̶ecu̶mi,” ĩẽna, Dios yarã nipetirore na jẽnibojaya Diopu̶re.
52001001	Grace	Yu̶, Pablo cawãmecu̶cu̶, Silvano, bairi Timoteo menarẽ mu̶jãã yu̶ woajoya ati cartare mu̶jãã ñubueri majã, jãã bairãrẽ bairo caãna Tesalónica macã macããnarẽ. Tunu bairoa mu̶jãã, marĩ Pacu̶ Dios, bairi marĩ Quetiupau̶ Jesucristo mena jĩcãrõrẽ bairo caátiãnarẽ mu̶jãã woajou̶ yu̶ átiya. Bairi marĩ Pacu̶ Dios nipetiro mu̶jããrẽ caroare cũ̶ jonemoáto. Tunu bairoa yerijõrõ ãnajẽ cũ̶ãrẽ mu̶jãã cũ̶ jonemoáto.
50004005	Faith	Tunu bairoa caroaro nu̶cũ̶bu̶gorique mena ãnajẽcu̶sa, “Cañurã niñama,” aperãrẽ na mu̶jãã caĩeconucũparore bairo, ĩrã. Marĩ Quetiupau̶ pu̶ame yoaro mee atígu̶mi ati yepapu̶re.
46011026	Faith	Bairi mu̶jãã pu̶ame Jesucristo cũ̶ caátajere tũ̶goñarĩ pããrẽ u̶ga, bairi u̶se oco cũ̶ãrẽ mu̶jãã caetinucũrõ cãnacãnia Jesucristo marĩ cũ̶ cariabojariquere masĩrĩ áti ĩñorã mu̶jãã átinucũña. Tore bairo áticõã ninucũña mai marĩ Quetiupau̶ ati yepapu̶ cũ̶ caatíparo jũ̶goye.
59005015	Faith	Bairi Dios mena tũ̶goñatutuari na cajẽniata, netõcoagaro cũ̶ riaye. Marĩ Quetiupau̶ cũ̶ camasĩrĩjẽ jũ̶gori cariayecu̶cu̶ nimicũ̶ã, caticoagu̶mi yua. Tunu bairo cũ̶ pu̶ame rorije caátacu̶ cũ̶ caãmata cũ̶ãrẽ, roro cũ̶ caátajere cũ̶ masiriyobojagu̶mi Dios.
55001003	Faith	Yu̶ pu̶ame Diore yu̶ cajẽnirõ cãrõ, mu̶rẽ yu̶ tũ̶goñanucũña. Bairo mu̶rẽ tũ̶goñarĩ yua, tocãnacãnia Diopu̶re jẽnibojari, “Yu̶ mena mu̶ ñumajũcõãña,” cũ̶ ñi jẽninucũña. Cũ̶, Diore, yu̶ pu̶ame caroaro jĩcãrõ tũ̶ni tũ̶goñarĩqũẽ mena yu̶ ñicũ̶jãã ãnanarẽã bairo tocãnacãnia cũ̶ yu̶ jẽninucũña.
66006016	Description	Bairo ti yucu̶ ũ̶tã yucu̶pu̶ áná yua, atore bairo ĩ otiwã: “¡Ũ̶tã yucu̶, ũ̶tã rupaa marĩrẽ to sĩtõõ yasioáto!” ĩwã. “Carotimasĩ cũ̶ caruiropu̶ carui marĩ cũ̶ caĩñaetiparore bairo marĩrẽ to sĩtõõ yasioáto ũ̶tã yucu̶. Roro popiye marĩ tãmu̶o joroque marĩ átiremi tronopu̶ caruiãcũ̶. ¡Bairi ũ̶tã yucu̶ marĩ to ñapea yasioáto!
66002017	Description	‘Mu̶jãã, Pérgamo macããna, caãmoocu̶na mu̶jãã ãniña. ¡Bairi Espíritu Santo Dios Yeri majũ mu̶jãã ñubueri majã poarire cũ̶ caquetibu̶ju̶rijere caroaro tũ̶gopeoya! Bairo noa ũna tiere tũ̶gou̶sari yua, carorije macããjẽrẽ canetõnu̶cãrãrẽ u̶garique maná yasioropu̶ caãnie caroa majũrẽ na yu̶ u̶garotigu̶. Tunu bairoa ũ̶tãpãĩ cabotiripãĩ, cawãma wãme woaturicapãĩ majũrẽ na yu̶ jogu̶. Ni ũcũ̶ tipãĩ woaturique catusarijere masĩẽcũ̶mi. Tipãĩrẽ yu̶ cajou̶ jeto masĩgu̶mi, ĩñami,’ na mi woajowa to Pérgamo macããnarẽ,” ñirotiwĩ.
61002003	Sin	Tunu apeyera nocãrõ dinerore cabonetõrã ãnirĩ na caquetibu̶ju̶rije mena mu̶jãã quetibu̶ju̶tori, mu̶jãã yajagarãma mu̶jãã cacũ̶gorije ũnierẽ. Na caquetibu̶ju̶rije mena mu̶jããrẽ ĩtoepegarãma caĩtopairi majã. Bairo na caĩtoãnie jũ̶gori na cayasipee na cotemajũcõãña. Tirũ̶mu̶pu̶ina merẽ, “Cañuenarẽ roro popiye na baio joroque na yu̶ átigu̶,” ĩ jũ̶goyeticũcõãñupĩ Dios. Na ũna cañuena netõẽtĩmajũcõãgarãma.
53002011	Sin	Bairi Dios pu̶ame ricaati na catũ̶gou̶sarije jũ̶gori wãtĩ narẽ cũ̶ caĩtorijere na ẽñotabojaetigu̶mi.
45002024	Sin	Torea bairo cariape ĩ quetibu̶ju̶yupa Dios ya tutipu̶ cũ̶ãrẽ: “Mu̶jãã, judío majã Dios cũ̶ caroticũrĩqũẽrẽ mu̶jãã cabaibotioĩñorĩjẽ jũ̶gori, aperã judío majã caãmerã pu̶ame Diore roro cũ̶ na bu̶su̶paio joroque mu̶jãã átiya,” ĩ quetibu̶ju̶yupa.
55003008	Sin	Camasĩrĩ majã cũmua ũna Janes, apei Jambres cawãmecu̶na Moisés ãnacũ̶rẽ cũ̶ boena, cũ̶ botiori, na camasĩrĩjẽrẽ cũ̶ áti ĩñoñupã. Narẽã bairo caĩtopairã cũ̶ã cariape macããjẽ Dios yaye quetire caboena niñama. Caũ̶mu̶a catũ̶goñarĩqũẽ mána catũ̶goñamasĩẽna niñama. Dios mena catũ̶goñatutuajãnarĩcãrã majũ niñama.
66003019	Recommendation	‘Yu̶ pu̶ame yu̶ yarã yu̶ camairãrẽ tutuaro mena na quetibu̶ju̶ri na yu̶ beyomasĩña. Bairi tutuaro mena na yu̶ beyogu̶. Popiye na baio joroque yu̶ átigu̶, Diore ĩroari cũ̶rẽ na catũ̶gou̶saeticõãta yua.
45005001	Faith	Bairi marĩ pu̶ame marĩ carorije wapare cũ̶ canetõõbojaricarã ãnirĩ yua, jĩcãrõrẽ bairo Dios mena yerijõrõ marĩ ãniña. Tore bairo marĩ tuaya yua, marĩ Quetiupau̶ Jesucristo yucu̶pãĩpu̶ cũ̶ cariarique jũ̶gori.
54004016	Recommendation	Caroaro tũ̶goñamasĩña mu̶ caátiãnierẽ. Aperãrẽ mu̶ caquetibu̶ju̶rije cũ̶ãrẽ caroaro tũ̶goñamasĩrĩ na quetibu̶ju̶ya. Nipetiro tocãnacã wãme mu̶ caátiãnierẽ jĩcãrõ tũ̶ni áticõã ninucũña. Tore bairo caroaro mu̶ caátiãnimasĩata, mu̶ majũ cũ̶ã mu̶ carorije wapare mu̶ netõmasĩcõãgu̶. Mu̶ cabuerijere catũ̶gou̶sari majã cũ̶ã mu̶rẽã bairo netõmasĩjĩãtigarãma.
44026011	Violence	Nairõ popiye na baio joroque na yu̶ ápu̶, Jesús mena na catũ̶goñatutuajãnaparore bairo ĩ. Ñubuerica wiiri caãno cãrõ caãnarẽ, bairo na yu̶ ápu̶. Bu̶tioro majũ na ũnarẽ yu̶ pesucu̶pu̶. Bairo narẽ bu̶tioro capesucu̶cu̶ ãnirĩ, ape macããrĩpu̶ cũ̶ãrẽ yu̶ ápú̶, to macããnarẽ popiye na átiácú̶.
48005019	Sin	Carorijere na rupau̶ mena na caátigatũ̶goñanucũrĩjẽrẽ bairo roro caátinucũrã na caátie nipetirore caroaro marĩ masĩpeticõãña. Na pu̶ame atie ũnie carorijere átinucũñama: Roro carõmio mena átiepepairiquere, carorije macããjẽrẽ átipairique, cawãmarã jeto ãna roro ãmeo átiãnajẽ cu̶taje cũ̶ãrẽ átiãninucũñama.
46003007	Grace	Bairi yu̶ ote jũ̶gou̶re bairo caquetibu̶ju̶jũ̶goricu̶, tunu apei yu̶ bero, tii otei caputiricu̶ to bu̶tiátó ĩ, caoco pioricu̶re bairo caquetibu̶ju̶nemorĩcũ̶ mena cabu̶goro macããnarẽ bairo jãã ãniña. Dios pu̶ame roque caãnimajũũ̶ niñami. Cũ̶ roque otei caputiwãmu̶átóre bairo nemojãñurõ cũ̶ mena mu̶jãã tũ̶goñatutuao joroque caácu̶ majũ niñami.
46001007	Faith	Tore bairo mu̶jãã caãno jũ̶gori yua, ñe ũnie ru̶saeto tocãnacã wãme caroa macããjẽ átiãni masĩrĩqũẽrẽ mu̶jãã cũ̶gocõãña Jesucristo marĩ Quetiupau̶ nemo ati yepapu̶ cũ̶ cabauetaparo jũ̶goye.
66014002	Description	Bairo narẽ ĩñarĩ bero yua, yu̶ tũ̶gowu̶ bu̶su̶rique u̶mu̶recóopu̶ caatíere. Nocãrõ pairo poero cabu̶su̶rore bairo bu̶su̶wu̶. Bu̶po tutuaro cũ̶ capanucũrõ cãrõ majũ bu̶su̶wu̶. Paricaro arpare tocãnacãũ̶pu̶a tore pari majã capããrã na capaãnierẽ yu̶ tũ̶gowu̶.
44010043	Faith	Merẽ nipetiro profeta majã ãnana Jesús cũ̶ cabaipeere quetibu̶ju̶ cũñañupã. Bairi Jesure noa ũna cariape catũ̶gou̶sari majã pu̶ame Jesús jũ̶gori ñe ũnie carorije cacũ̶goenarẽ bairo na catuapeere quetibu̶ju̶ cũñañupã profeta majã ãnana,” na ĩñupũ̶ Pedro Corneliojããrẽ.
45002007	Faith	Camasã jĩcããrã caroaro áticõã ninucũñama. Caroaro caroa macããjẽrẽ átiãniganucũñama. Dios cũ̶ caĩñajesorije ũnierẽ átiãninucũñama. Tocãnacã rũ̶mu̶a Dios mena ãnijãnagaetinucũñama. Na ũna roquere yeri capetietie majũrẽ na jogu̶mi Dios.
66001004	Grace	Yu̶, Juan cawãmecu̶cu̶, mu̶jãã Asia yepapu̶ caãna, jĩcã wãmo peti pu̶ga pẽnirõ cãnacã macãã macããna ñubueri majãrẽ mu̶jãã woajou̶ yu̶ átiya. Marĩ Quetiupau̶ caãnijũ̶goricu̶, ãme cũ̶ãrẽ caãcũ̶, tunu ati yepapu̶ caatípau̶ pu̶ame cũ̶ yaye caroa macããjẽrẽ mu̶jãã cũ̶ jonemoáto. Caroaro yeri jõrõ ãnimasĩrĩqũẽ cũ̶ãrẽ mu̶jãã cũ̶ jonemoáto. Torea bairo jĩcã wãmo peti pu̶ga pẽnirõ cãnacãũ̶, Dios carotimasĩ cũ̶ caruiro riapepu̶ caãna Espíritu Santo cũ̶ã caroare mu̶jãã na jonemoáto.
44019004	Faith	Pablo pu̶ame na ĩñupũ̶ tunu: --Bairoa ásupi Juan ãnacũ̶ baipu̶a. Camasã roro na caátiere tũ̶goña yapapuari na catũ̶goñawasoaro bero, na bautizayupi. Tunu bairoa, “Yu̶ bero macããcũ̶ yaye queti cũ̶ãrẽ tũ̶gou̶saya,” na ĩñupĩ. Jesure ĩgu̶ bairo ĩñupĩ Juan ãnacũ̶ —na ĩ quetibu̶ju̶yupu̶ Pablo Efeso macããnarẽ.
61002009	Violence	“Marĩ Quetiupau̶ masĩmajũcõãñami cũ̶ caátipeere,” marĩ ĩ masĩña. “Cũ̶ mena marĩ caãnicõãmata, marĩ Quetiupau̶ pu̶ame wãtĩ roro marĩrẽ cũ̶ caátigarijere ẽñotamasĩñami, roro marĩ catãmu̶oetiparore bairo ĩ. Tunu cañuena roquere preso joricarore bairo na cũrĩ na cũ̶gomasĩñami Dios, na cũ̶ careparo jũ̶goye,” marĩ ĩ masĩña.
58011016	Grace	Tunuápéyupa. Na pu̶ame netõjãñurõ caroa yepa majũrẽ boyupa. “U̶mu̶recóo macãã yepare cacoterãrẽ bairo ãñupã,” ĩgu̶ ñiña mu̶jããrẽ. Bairi Dios, “Yu̶, na pacu̶ Dios yu̶ ãniña,” na ĩ tũ̶goñaboboetiyami. Cũ̶ pu̶ame merẽ na caãnipa macãrẽ qũẽnorĩcãrõrẽ bairo átiyucõãñupĩ.
54004007	Recommendation	Mu̶ roque Timoteo quetibu̶ju̶rique carorije catũ̶gomasĩã manie macããjẽrẽ tũ̶gopeoeticõãña. Tocãnacã rũ̶mu̶a Dios cũ̶ caborore bairo mu̶ caátiãnipee caãno cãrõrẽ átinemojũ̶goyecu̶ti ãnajẽ jetore átiãninucũña.
66020009	Violence	Bairi na, nipetiro yua, ati yepa jesanu̶cã petiropu̶ ẽñota ãmejoregarãma. Dios ya poa macããna na caãnipau̶rire ẽñotagarãma. Dios ya macã cũ̶ camairĩ macãrẽ ẽñotamigarãma. Bairo na caẽñota ãmejoremiatacũ̶ãrẽ, Dios pu̶ame u̶mu̶recóo macãã peero mena na ñojoere peyocõãgu̶mi. Jĩcãũ̶ ũcũ̶ ru̶saricaro mano na joerepeyocõãgu̶mi wãtĩ Satanás cũ̶ caĩtoatanarẽ yua.
44010048	Description	Bairi yua, na bautiza rotiyupu̶ Jesucristo wãme mena. Bairo na caáto bero yua, Pedrore cũ̶ tuarotiyuparã Corneliojãã pu̶ame nocãnacã rũ̶mu̶ ũno na tu̶re.
45002019	Grace	Tunu cacaapee ĩñaenarẽ bairo caãnarẽ cajũ̶gomasĩrãrẽ bairo, Dios yaye quetire camasĩẽnarẽ, “Jãã quetibu̶ju̶ masĩña,” mu̶jãã ĩnucũña. Tunu bairoa canaitĩãrõpu̶ caãnarẽ cajĩñaworãrẽ bairo, roro caánarẽ, “Caroaro na jãã átirotimasĩña,” mu̶jãã ĩnucũña.
62002025	Grace	Bairi, “Jesucristo, cũ̶ caĩcũrĩcãrõrẽã bairo cariape marĩ jogu̶mi yeri capetietie majũrẽ,” marĩ ĩ masĩña yua.
59003017	Description	Dios cũ̶ camasĩõrĩjẽrẽ cacũ̶gorã pu̶ame nipetiro camasã watoare caroaro caãnarẽ bairo átiãniñama. Tunu bairoa roro átajere ãmeo áperinucũñama. Camasãrẽ caroaro na ĩroanucũñama. Aperã roro cabairãrẽ bopacooro na ĩñañama. Bairi nipetiri wãme caroare átinucũñama, caroaro cariape cabu̶su̶rã ãnirĩ.
43003035	Faith	Dios cũ̶ macũ̶rẽ mairĩ, nipetiro rotimasĩrĩqũẽrẽ cũ̶ joyupi.
61003009	Grace	Mai, marĩ Quetiupau̶ pu̶ame caroa wãme cũ̶ caátipeere cũ̶ caĩjũ̶goyeticũrĩcãrõrẽ átiwẽpũ̶ẽcũ̶ mee baiyami. “¿Dopẽĩ tãmurĩ cũ̶ tunuapériyati Jesús?” ĩ bu̶su̶nucũñama jĩcããrã camasã. Bairo na caĩbu̶su̶nucũmiatacũ̶ãrẽ, bairo pu̶ame roque boyami Dios: Mu̶jãã nipetiro Jesucristore tũ̶gou̶sari bero cũ̶ yarã mu̶jãã caãnipeere boyami. Bairi patowãcãrĩcãrõ mano caroaro ĩñajocõãcũ̶ baiyami. Mu̶jãã cotei átiyami. Dios pu̶ame ni jĩcãũ̶ ũcũ̶ cũ̶ cayasirore boetiyami. Nipetiro camasã na carorije wapare yapapuari cũ̶rẽ na cajẽnirõ boyami. Bairo jẽnirĩ bero yua, cũ̶ yarã majũ na caãnorẽ boocotei baiyami.
46007007	Grace	Yu̶ majũpu̶a, nipetiro yu̶re bairo canu̶mo mána jeto mu̶jãã caãno yu̶ bomiña. Baipu̶a, Dios tocãnacãũ̶pu̶rea ricaati wãme, o ape wãme baiãnimasĩrĩqũẽ cũ̶ãrẽ marĩ joyupi, cũ̶ caborore bairo marĩ caátimasĩparore bairo ĩ.
46014001	Recommendation	Bairi mu̶jãã pu̶ame tocãnacã rũ̶mu̶a ãmeo maicõã ninucũña. Bairo caroaro caãmeomaimasĩrã ãnirĩ yua, caroa wãme mu̶jãã caátipee Espíritu Santo jũ̶gori Dios cũ̶ cajorijere caroa wãmerẽ bootũ̶goñarĩ bu̶tioro Diore cũ̶ jẽniña. Ati wãmerẽ Diore mu̶jãã cajẽniata roque, ñumajũcõãña: Dios mu̶jãã cũ̶ caquetibu̶ju̶rijere tũ̶gori bero, Dios yaye quetire camasãrẽ mu̶jãã caquetibu̶ju̶netõpeere mu̶jãã cajẽniata roque, ñuña.
47004006	Grace	Dios pu̶ame cawãmapau̶pu̶re ati yepa naitĩãrõ caãnimirĩcãrõrẽ to busuo joroque ásupi. Cũ̶ã niñami ãme cũ̶ãrẽ marĩ yeri canaitĩãrõpu̶ caãnierẽ bairo marĩ caãnajẽ cu̶tiere cabusuropu̶ to ãnio joroque caácu̶ majũ. Tore bairo átinucũñami Dios, cũ̶ macũ̶ Jesucristo nocãrõ cañuu̶ caroaro cũ̶ caátiere ĩñarĩ bero, Dios cũ̶ caãnajẽ cu̶tiere marĩ camasĩparore bairo ĩ Jesucristo jũ̶gori.
44018024	Description	Ti yu̶tea caãno jĩcãũ̶ judío majõcu̶ Apolos cawãmecu̶cu̶ Efeso macãrẽ etayupu̶. Apolos pu̶ame Alejandría macã macããcũ̶ ãñupũ̶. Caroaro cariape caquetibu̶ju̶masĩ majũ ãñupũ̶. Tunu bairoa Dios ya tuti macããjẽ cũ̶ãrẽ caroaro masĩñupũ̶.
58013012	Grace	Torecu̶, Jesús cũ̶ã roro yucu̶pãĩpu̶ cũ̶ cariari rũ̶mu̶rẽ, macã camanopu̶ riayupi, cũ̶ ya poa macããnarẽ cũ̶ rií jũ̶gori carorije wapa mána caroarã Dios ya poa macããna majũ na ãmarõ ĩ.
56002015	Recommendation	Atie yu̶ caĩquetibu̶ju̶rijere na mu̶ quetibu̶ju̶gu̶ to macããna ñubueri majãrẽ. Caroaro rotimasĩrĩqũẽ mena tutuaro na mu̶ quetibu̶ju̶nemomasĩõgu̶ to macããnarẽ, caroaro na camasĩparore bairo ĩ. Ni jĩcãũ̶ ũcũ̶ mu̶rẽ cũ̶ baibotioeticõãto mu̶ caquetibu̶ju̶rije mena jũ̶gori.
62004009	Grace	Merẽ marĩ masĩña Dios marĩrẽ cũ̶ camairĩjẽrẽ. Tiere marĩ masĩõ joroque ĩ, ati yepapu̶ cũ̶ joyupi, cũ̶ macũ̶ jĩcãũ̶ã caãcũ̶rẽ. Cũ̶ jũ̶gori marĩ nipetiro Dios yarã yeri capetietiere marĩ cacũ̶goparore bairo ĩ, ati yepapu̶ cũ̶ joyupi.
43017024	Grace	“Caacu̶, ati u̶mu̶recóo caãniparo jũ̶goyepu̶a mu̶ camairĩcũ̶ yu̶ ãniña. Bairi mu̶ pu̶ame yu̶ yarã caãniparãrẽ yu̶ mu̶ besebojayupa. Bairi na cũ̶ã yu̶ caãniátó mu̶ tu̶pu̶ na caãnorẽ yu̶ boya. Yu̶ caátitutuãnie yu̶ mu̶ cajorijere na caĩñaparore bairo ĩ, topu̶ na caãnorẽ yu̶ boya.
45003016	Sin	Noo na caátópu̶ aperãrẽ roro na tũ̶goña royetuao joroque na átinucũñama. Tũ̶goñarĩqũẽ paio joroque na átinucũñama.
58004014	Faith	Jesús, Dios macũ̶ pu̶ame marĩ sumo sacerdote majũrẽ bairo caãcũ̶ etayupi u̶mu̶recóopu̶re. Bairi marĩ pu̶ame Jesucristo mena marĩ catũ̶goñatutuacõã ninucũrĩjẽrẽ áticõã ninucũrotiya.
61001017	Grace	Jãã ĩñawũ̶ jĩcã rũ̶mu̶ Dios, cũ̶ Pacu̶ cũ̶rẽ nu̶cũ̶bu̶gorique mena cũ̶ caĩbu̶su̶rore. Atore bairo ĩ bu̶su̶ocajowu̶ nocãrõ carotimasĩ Dios cũ̶ caĩrĩjẽ bu̶su̶rique: “Ãni yu̶ macũ̶, yu̶ camai, yu̶ cabesericu̶ majũ ñiñami. Cũ̶ mena bu̶tioro majũ yu̶ u̶seaniña,” ĩ bu̶su̶ocajowĩ Dios.
46012011	Description	Tie nipetiri wãme caroa marĩ caátipeere Espíritu Santo jĩcãũ̶ jũ̶gori tore bairo capee wãme marĩ átimasĩña. Cũ̶, Espíritu Santo pu̶ame caroa wãme camasãrẽ na caátipeere cũ̶ cajogari majã tocãnacãũ̶pu̶rea na jonucũñami.
66008012	Description	Itiarã bero macããcũ̶ ángel putiwĩ cũ̶ cũ̶ã cũ̶ yaro putiricaro trompetare. Tocãrõã yua, muipu̶ u̶mu̶reco macããcũ̶ cũ̶ã jĩcã sero cãrõ yaticoami. Tunu bairoa jĩcã sero cãrõ ñami macããcũ̶ muipu̶ cũ̶ã yaticoami. Torea bairo ñocõã cũ̶ã jĩcã sero cãrõ yaticoama. Bairi na, na cabusuãnimiataje itia sero caãniataje jĩcã sero cãrõ mamu̶. Naitĩãrõ tuacõãwũ̶. Bairi yua ñami, u̶mu̶recóo cũ̶ãrẽ caroaro jĩcãrõ tũ̶ni jĩñawoema. Ati yepare jĩcãrõ tũ̶ni busuwoema yua.
44018017	Violence	Bairi to caãna nipetirã pu̶ame Sóstenes cawãmecu̶cu̶, ñubuerica wii sinagoga quetiupau̶ jĩcãũ̶rẽ ñerĩ, tipau̶a cũ̶ bapeyuparã, Galión cũ̶ caĩñajoro. Galión pu̶amerẽ dope bairo cũ̶ baiesuparo bairo na caátie.
43010039	Violence	Bairo Jesús cũ̶ caĩquetibu̶ju̶rijere tũ̶gorã, judío majã pu̶ame preso jorica wiipu̶ cũ̶ neágamiwã tunu. Bairo Jesure judío majã preso jorica wiipu̶ na caneágamiatacũ̶ãrẽ, Jesús pu̶ame camasã capããrã watoa cũ̶ jãã ĩã mácũ̶ã, apero pu̶ame na rutiweyocoámí.
47004016	Faith	Bairi popiye baimirãcũ̶ã, jãã pu̶ame cayeritutuaenarẽ bairo jãã tũ̶goña yapapuaetinucũña. Ati rupau̶ mena tocãnacã rũ̶mu̶a cabu̶cu̶a jũ̶goyecu̶na nimirãcũ̶ã, jãã yeri jãã catũ̶goñarĩjẽ pu̶ame nemojãñurõ jõpu̶ame cawãma yeri majũ cacũ̶gorã jãã ãnijũ̶goyecu̶tinucũña.
43012003	Description	Bairo jãã cau̶garuiro, María pu̶ame nardo caroa caju̶tiñurĩjẽ cawapa pacarije pairo trescientos gramos majũrẽ jeamó. Bairo jeatíri, Jesús ru̶porire piopeowõ. Bairo áti yaparo, cõ poañapõ mena pare bopowõ. Bairo cõ caáto, nipetiro ti wii pupeapu̶ ju̶tiñu bijapeticoapu̶ yua.
58011009	Faith	Tunu bairoa etari bero, Dios mena cũ̶ catũ̶goñatutuarije jũ̶gori ape yepapu̶ macããcũ̶rẽ bairo átiãñupĩ. Waibu̶toa aseri mena qũẽnorĩcã wiiri mena ãniñesẽãñupĩ. Cũ̶ macũ̶ Isaac, bairi cũ̶ pãrãmi Jacob cũ̶ã torea bairo ãniñesẽãñupã cũ̶ berore. “Mu̶jããrẽ ati yepare yu̶ jogu̶,” na ĩ bu̶su̶yupi Dios na cũ̶ãrẽ.
50003017	Recommendation	Yu̶ yarã, yu̶ bairãrẽ bairo caãna, yu̶ caátiãnierẽ bairo ãnajẽcu̶sa mu̶jãã cũ̶ã. Tunu noa ũna mu̶jããrẽ jãã caátiroticũrĩqũẽrẽ bairo caána cũ̶ãrẽ na ĩñacõrĩ caroaro ãnajẽcu̶sa.
48006002	Recommendation	Bairi mu̶jãã pu̶ame tocãnacãũ̶pu̶a ãmeo ju̶átinemorĩ, roro mu̶jãã caátiãninucũrĩjẽrẽ netõnu̶cãcõãnucũña. Tore bairo ána, Cristo cũ̶ caátiroticũrĩcãrõrẽ bairo átipeyorã mu̶jãã átigarã yua.
59002024	Faith	Bairo Abraham ãnacũ̶ cũ̶ cabairiquere tũ̶goñamasĩrĩ, atore bairo mu̶jãã nipetiro mu̶jãã ĩ masĩña: “Ni jĩcãũ̶ ũcũ̶ Dios mena cũ̶ catũ̶goñatutuarije jeto meerẽ caroaro cũ̶ caátie cũ̶ãrẽ átirotiya, carorije wapare cacũ̶goecu̶re bairo tuagu̶, Dios cũ̶ caĩñajoro,” mu̶jãã ĩ masĩña.
45009014	Faith	Tiere masĩrĩ yua, “Toroquere, cariape caácu̶ mee niñami Dios bairo cũ̶ caápata,” ¿marĩ ĩrãati? ¡Tore bairo marĩ ĩ masĩẽna bairãpu̶a!
45014001	Recommendation	Ni ũcũ̶ Jesucristo mena catũ̶goñatutua wẽpũ̶ẽcũ̶ cũ̶ caãmata, caroaro cũ̶ bocári cũ̶ qũẽnoña ñubueri majã mena. Cũ̶ ũcũ̶ mena bu̶su̶ri, tutuaro mena ãmeo bu̶su̶rique netõẽtĩcõãña.
66012007	Violence	Tie cabairo bero, ñiñajowu̶ tunu u̶mu̶recóopu̶ ãmeo qũẽrĩqũẽrẽ. Pu̶gatua ãmeo qũẽwã: Miguel cawãmecu̶cu̶ cũ̶ yarã aperã ángelea majã cañurã mena cũ̶ ãmeo qũẽwĩ dragõrẽ. Dragón cũ̶ã cũ̶ yarã ángelea majã cañuena mena ãmeo qũẽcãnamuwĩ Miguere.
49004026	Recommendation	Tunu bairoa di rũ̶mu̶ ũno caãno jĩcã wãme jũ̶gori roro mu̶jãã caasiata, tunu roro buipearo asianemoeticõãña. Jicoquei tiere tũ̶goñaqũẽnoña. Rupa rũ̶mu̶ asia ãmerĩcõãña tie mena.
60003009	Recommendation	Bairi tunu roro mu̶jããrẽ caánarẽ roroa mu̶jãã cũ̶ã na átiãmeeticõãña. Mu̶jããrẽ caawajatutirã ũna cũ̶ãrẽ na tuti ãmeeticõãña. Mu̶jããrẽ na caĩtutirorea bairo na ĩ tuti tunuo peoeticõãña. Bairo pu̶ame ĩña: “Caroare cũ̶ joáto mu̶jããrẽ Dios,” na ĩ jẽnibojaya mu̶jããrẽ cateeri majã cũ̶ãrẽ. Bairo mu̶jãã caápata, caroare na jonemogu̶mi Dios.
43008029	Grace	Yu̶ Pacu̶ yu̶re cajoricu̶ pu̶ame yu̶ mena nicõãñami. Yu̶ caátiãnierẽ ĩñarĩ catũ̶goñau̶seani ãcũ̶ ãnirĩ di rũ̶mu̶ ũno yu̶ aweyoetiyami —na ĩwĩ Jesús.
49006014	Recommendation	Jĩcãũ̶ soldau cũ̶ wapana mena cũ̶ caãmeoqũẽparo jũ̶goye ãpõã asero mena jãñañami. Caãnijũ̶goro ti asero mena carupawẽrẽ jiyayami. Bairo jiya yaparori bero, cũ̶ yerire ẽñotagu̶, ape jutiro ãpõã jutirore cũ̶ cotiapu̶ jãñaẽñotayami. Mu̶jãã, cũ̶rẽ bairo caroaro netõgarã, Dios yaye caroa quetire mu̶jãã yeripu̶ mu̶jãã catũ̶goñacõãno boya. Tunu bairoa caroaro netõgarã, carorije cawapamoenarẽ bairo mu̶jãã ãnicõã ninucũgarã Dios cũ̶ caĩñajoro.
66001020	Description	Bairo ñi quetibu̶ju̶ yaparori, atore bairo ñinemowĩ tunu: “Ñocõã, bairi jĩñaworica tutuu mu̶ caĩñarĩjẽ cabairijere, camasã na camasĩẽtĩẽrẽ mu̶ yu̶ quetibu̶ju̶gu̶. Atore bairo baiya: Yu̶ wãmo cariape nu̶gõãpu̶ yu̶ cacũ̶gorã ñocõã jĩcã wãmo peti pu̶ga pẽnirõ cãnacãũ̶ caãna mu̶ caĩñaatanarẽ bairo niñama yu̶ yarã yu̶ caquetibu̶ju̶roticũrĩcãrã. Ñubueri majã jĩcã wãmo peti pu̶ga pẽnirõ cãnacã poa macããnarẽ caquetibu̶ju̶rã ángelea majãrẽ bairo caãna niñama ñocõã yua. Torea bairo tunu jĩcã wãmo peti pu̶ga pẽnirõ cãnacã tutuu jĩñaworica tutuu cũ̶ã yu̶ ya poari jĩcã wãmo peti pu̶ga pẽnirõ cãnacã poa caãna ñubueri majã poarire cõñarõ baiya. Tore bairo cabairijere merẽ mu̶ masĩña yua,” ñi quetibu̶ju̶wĩ.
58002009	Grace	Jesús cũ̶ãrẽ peti yu̶tea cãrõã ángelea majã roca macããcũ̶rẽ bairo cũ̶ cũñupĩ Dios. Cũ̶ pu̶ame camasãrẽ camainetõũ̶ ãnirĩ, Jesucristo cũ̶ riao joroque ásupi. Bu̶tioro popiye netõñupĩ, Jesús marĩ ãme caãnarẽ netõõgu̶. Bairo cũ̶ cabairique jũ̶gori yua, Dios pu̶ame caroa tutuarique majũrẽ cũ̶ joyupi. Quetiupau̶ majũ cũ̶ jããõ joroque cũ̶ ásupi tunu.
50002013	Grace	Dios pu̶ame mu̶jãã yeripu̶ caroaro mu̶jãã catũ̶goñapeere mu̶jãã joyami. Bairo jori yua, mu̶jãã ju̶átinemogu̶mi, nipetiro caroaro mu̶jãã caátipeere mu̶jãã caátipeyoparore bairo ĩ.
43015011	Grace	“Atore bairo mu̶jãã ñi quetibu̶ju̶ya, caroaro yu̶ mena mu̶jãã cau̶seanimasĩparore bairo ĩ. Tunu bairoa mu̶jãã cau̶seani coterije caroaro jĩcãrõ tũ̶ni to caãnijĩãtiparore bairo ĩ, tore bairo ñi quetibu̶ju̶ya.
54001001	Description	Yu̶, Pablo, Jesucristo yau̶, apóstol majũ yu̶ ãniña. Dios marĩ carorije wapare canetõrĩcũ̶ pu̶ame marĩ Quetiupau̶ Jesucristo mena cũ̶ yaye quetire cũ̶ caquetibu̶ju̶rotijoricu̶ yu̶ ãniña. Bairi marĩ pu̶ame Jesucristo mena cariapea catũ̶goñatutuarã marĩ ãnicõã ninucũña cabero marĩ cũ̶ caátipee jũ̶gori.
54002009	Recommendation	Tunu apeyera carõmia cũ̶ã caroaro nu̶cũ̶bu̶gorique mena na jutii jãñaáto. Caroaro nu̶cũ̶bu̶goroa, baibotioricaro mano na ãnajẽ cu̶paro. Carõmia na rupau̶re wãmagarã, netõnu̶cãrõ majũ na wãmagaeticõãto. Na poa cũ̶ãrẽ netõnu̶cãrĩ wãme majũ na wu̶gapeoeticõãto. Oro, o perla wẽẽrĩ ũnie mena na bu̶sa epeeticõãto. Jutii cawapapaca ũnie cũ̶ãrẽ netõrõ na jãñagaeticõãto carõmia.
43002015	Violence	Bairo na caáto ĩñau̶, bapericawẽẽ qũẽnowĩ Jesús yu̶ta wẽẽrĩ mena. Bairo tiwẽẽ mena waibu̶toare nunirĩ cawapatarãrẽ na bape acurewiyojowĩ ti wii pupea caãniatanarẽ. Na ovejare, na wecu̶a cũ̶ãrẽ na acurewiyojowĩ. Moneda tiirire cawasoari majã yaye dinero tiirire mabato recõãwĩ. Na mesarire tujerecũ peyocõãwĩ.
49002010	Grace	Dios cũ̶ caqũẽnorĩcãrã marĩ ãniña. Bairi Jesucristo yarã marĩ ãnio joroque marĩ ásupi, caroa wãmerẽ marĩ caátimasĩparore bairo ĩ. Tirũ̶mu̶pu̶a bairo marĩ caátiãnipeere bojũ̶goyupi.
60004012	Recommendation	Yu̶ bairãrẽ bairo caãna, yu̶ camairã, tũ̶goña acu̶eticõãña roro popiye mu̶jãã cabaipeere. Aperã Diore camasĩẽna roro majũ mu̶jããrẽ na caáto ĩñarã, “¡Agotã! ¿Nopẽĩrã tocãrõ roro popiye marĩ baio joroque marĩ na átiyati?” ĩ tũ̶goña yapapuaeticõãña. Tie popiye bairiquere mu̶jãã camasĩẽtĩẽ ũnie majũrẽ bairo ĩñaeticõãña.
66019007	Recommendation	Cordero ya bose rũ̶mu̶ merẽ etacoaya. Cũ̶ yarã cũ̶ ya poa macããna mena cũ̶ caãnipa rũ̶mu̶ etacoaya. Jĩcãũ̶ caũ̶mu̶ cũ̶ cawãmojiyari rũ̶mu̶rẽ bairo bose rũ̶mu̶ etacoaya yua. Cũ̶ nu̶mo caãnipaore bairo Cordero yarã caroaro qũẽnoyurã átiyama. Bairi ãmerẽ marĩ u̶seanito. Marĩ yeripu̶ tũ̶goña u̶seanirĩ cũ̶ marĩ ĩroáto.
49006017	Recommendation	Tunu soldau cũ̶ ru̶poa buire pesayami ãpõã coro. Tunu bairoa ñosẽrĩcãpãĩrẽ cũ̶goyami, cũ̶ wapanarẽ na netõnu̶cãcõãgu̶. Torea bairo mu̶jãã cũ̶ã Dios mu̶jããrẽ cũ̶ canetõõrĩjẽrẽ tũ̶goñacõã ninucũña, wãtĩ marĩ wapacu̶ roro cũ̶ caátirotigamirĩjẽrẽ netõnu̶cãcõãgarã. Tunu bairoa Dios yaye quetire Espíritu Santo cũ̶ camasĩõrĩjẽ mena uwiricaro mano camasãrẽ na quetibu̶ju̶ya, wãtĩ roro cũ̶ caátigarijere netõnu̶cãcõãgarã.
44007024	Violence	Topu̶ cũ̶ caetaro yua, jĩcãũ̶ Egipto macããcũ̶ cũ̶ yau̶ israelitare cũ̶ caãmeoqũẽrõ ĩñarĩ, Moisés ãnacũ̶ pu̶ame cũ̶ ãmebojayupu̶. Bairo cũ̶ ãmebojau̶ yua, Egipto macããcũ̶rẽ cũ̶ pajĩãrocacõãñañupũ̶, ñe wapa manoa cũ̶ yau̶ israelitare cũ̶ caqũẽrõ jũ̶gori.
53003013	Recommendation	Yu̶ yarã, yu̶ bairãrẽ bairo caãna, caroaro mu̶jãã caátiãnierẽ átiju̶tiri jãnaeticõãña.
46016013	Faith	Bairi yu̶ yarã, caroaro tũ̶goña masacatiri ãña. Caroaro jĩcãrõ tũ̶ni tocãnacã rũ̶mu̶a Jesucristo mena tũ̶goñatutuacõã ninucũña. Yeri tutuarique mena tocãnacã rũ̶mu̶a caroa wãme jeto áticõã ninucũña.
44007043	Sin	Bairo mee mu̶jãã ápu̶. Wericu̶ Molóc ya wii ñubuerica wiiaca mena mu̶jãã áñesẽãnucũwũ̶. Bairi tunu ñocõ u̶mu̶recóo macããcũ̶ Refán cawãmecu̶cu̶re mu̶jãã ĩroawu̶. Mu̶jãã majũã mu̶jãã caqũẽnorĩcãrãrẽ na mu̶jãã ĩroawu̶. Bairi mu̶jããrẽ yu̶ wẽjogu̶ ape yepapu̶, Babilonia jũ̶goye jãñurĩpu̶,’ ĩ quetibu̶ju̶ woatuyayupa profeta majã marĩ ñicũ̶jãã ãnana na cabairiquere.
53002015	Recommendation	Bairi yu̶ yarã, yu̶ bairãrẽ bairo caãna, Dios yaye quetire tũ̶goña jãnaeticõãña. Caroaro átiãnajẽ ũnie jetore áticõãña. Mu̶jããtu̶ ãna, mu̶jããrẽ jãã caquetibu̶ju̶riquere masiritieticõãña. Tunu bairoa mu̶jããrẽ jãã cawoatuquetibu̶ju̶jorique cũ̶ãrẽ masiritieticõãña.
47005005	Grace	Dios pu̶ame roque tore bairo marĩ cabaimasĩpeere marĩ qũẽnoyubojau̶ átiyami u̶mu̶recóopu̶re. Cũ̶ã, marĩ jowĩ cũ̶ Yeri Espíritu Santo cũ̶ãrẽ, cawãma rupau̶ mena marĩ cacaticõãnipeere marĩ cacũ̶gomasĩparore bairo ĩ yua.
54002011	Recommendation	Tunu bairoa carõmia bu̶su̶ricaro mano caroaro nu̶cũ̶bu̶gorique mena na tũ̶goáto ñubueri majã quetiuparã na caquetibu̶ju̶rijere. Na bu̶su̶rotieticõãña mu̶jãã caneñarõpu̶re carõmiarẽ.
54005019	Recommendation	Timoteo, apeyera, cabu̶toa camasĩrĩ majãrẽ jĩcãũ̶ ũcũ̶ roro cũ̶ caĩbu̶su̶jãata, caãnorẽ bairo cũ̶ tũ̶goeticõãña. Pu̶garã, o itiarã ũna roro na caátajere caĩñarĩcãrã ãnirĩ caãnorẽ bairo jĩcãrõ tũ̶ni na caĩbu̶su̶jãata roque, cariape na tũ̶goya.
45016016	Recommendation	Bairi mu̶jããrẽ ñiña: Mu̶jãã to macããna tocãnacãũ̶pu̶a nu̶cũ̶bu̶gorique mena ãmeo bocári caroaro ãmeo jẽninucũña. Nipetiro ato macããna ñubueri majã Jesucristore catũ̶gou̶sari poari macããna mu̶jããrẽ ñurotijoyama.
66018019	Description	Bairo ĩ yapapuari yua, na ru̶poa buirire õwãrẽ maapeogarãma. Bu̶tioro bopacooro ti macã ãnatõrẽ oti macãgarãma. Bairo ĩ otiawajagarãma: “¡Ade tame, roro bopacooro majũ capairi macã ãnatõ tãmu̶oña yua! Ti macã jũ̶gori nipetiro marĩã riare cũmuu mena cañesẽãrã pairo marĩ wapatanucũwũ̶. Ti macã caãnie cawapa pacarije mena pairo marĩ wapatanucũwũ̶. ¡Ãmerẽ yua, caãno tu̶saroa, ‘Roro majũ baigaro ti macã,’ marĩ caĩẽtĩpau̶re ti macã yasicoaya!” ĩ otiu̶sagarãma, ti macã cayasiro ĩñarĩ yua, ñi quetibu̶ju̶wĩ ángel.
62003001	Grace	Nocãrõ majũ marĩ cũ̶ maiñati marĩ Pacu̶ Dios. Bairo marĩrẽ camai ãnirĩ, “Yu̶ pũnaa,” marĩ ĩnucũñami. Bairi cũ̶ pũnaa majũ marĩ ãniña. Aperã ati u̶mu̶recóo macããna camasã Dios pũnaa marĩ caãnierẽ masĩẽtĩñama, Dios, marĩ Pacu̶ cũ̶ãrẽ camasĩẽna ãnirĩ.
60005005	Recommendation	Torea bairo átiãña mu̶jãã, cawãmarã cũ̶ã. Cabu̶toa camasĩrĩ majã na caátirotirore bairo caroaro átiãña. Nu̶cũ̶bu̶gorique mena na caquetibu̶ju̶rijere caroaro na tũ̶gou̶saya. Tocãnacãũ̶pu̶a mu̶jãã nipetiro ñubueri majã nu̶cũ̶bu̶gorique mena caroaro ása cabu̶toa na caquetibu̶ju̶rijere. “Jãã majũ cũ̶ã jãã rotimasĩña,” ĩ tũ̶goñaeticõãña. Torea bairo profeta majã cũ̶ã ĩ quetibu̶ju̶yupa: “Dios pu̶ame ni ũcũ̶ caĩtũ̶goñabotiori majõcu̶ cũ̶ caátigarijere ẽñotanucũñami. Apei caĩbotiogaecu̶, caroaro na caĩrõrẽ bairo caátiãnimasĩ roquere caroaro cũ̶ ju̶átimasĩñami Dios cañuu̶ ãnirĩ,” ĩ quetibu̶ju̶yupa profeta majã ãnana.
45003004	Faith	Nipetirije cũ̶ caátigariquere cariapea áticõãgu̶mi cũ̶ caĩrĩcãrõrẽã bairo. Nipetiro camasã caĩtopairã na caãnimiatacũ̶ãrẽ, cũ̶ pu̶ame cariapea cũ̶ caĩrĩcãrõrẽ bairo átimasĩñami. Dios ya tutipu̶ cũ̶ã atore bairo quetibu̶ju̶ya: “Mu̶a, Dios, tocãnacã rũ̶mu̶ caroaro cariape caquetibu̶ju̶ mu̶ ãniña. Bairi ni jĩcãũ̶ ũcũ̶ camasocu̶ caãnorẽ bairo mu̶rẽ cabu̶su̶jãũ̶ mácũ̶mi,” ĩ quetibu̶ju̶ya.
44009014	Violence	Ãmerẽ atíupi tunu atore. Sacerdote majã quetiuparãrẽ ñerotirica papera pũrõrẽ qũẽnorotiri atíupi, ato macããna nipetiro mu̶rẽ catũ̶gou̶sarãrẽ preso jorica wiipu̶ na jeágu̶,” qũĩñupũ̶ marĩ Quetiupau̶re Ananías.
61002001	Sin	Bairo na caĩmiatacũ̶ãrẽ, ãñupã Israel ya poa macããna menarẽ profeta majã caĩtopairã, profeta majã Dios yarã mee caãna cũ̶ã. Na majũã na caborore bairo caĩquetibu̶ju̶ri majã, caĩtopairi majã ãñupã. Bairi ãme cũ̶ãrẽ ãnigarãma na ũna mu̶jãã watoare quetibu̶ju̶ri majã cariape caquetibu̶ju̶ena. Caĩtopairi majã nigarãma. “Caroa macããjẽrẽ jãã quetibu̶ju̶ya mu̶jããrẽ,” ĩ quetibu̶ju̶mirãcũ̶ã, na catũ̶goñarĩjẽ cañuetiere mu̶jãã quetibu̶ju̶garãma. Bairo quetibu̶ju̶ri yua, marĩ Quetiupau̶ mu̶jããrẽ canetõõrĩcũ̶rẽ cũ̶ boetimajũcõãgarãma. Bairo cañuetiere na caquetibu̶ju̶ro jũ̶gori Dios pu̶ame yoaro mee na recõãgu̶mi. Na yasio joroque na átigu̶mi yua na yaye wapa.
43005018	Violence	Bairo cũ̶ caĩrõ tũ̶gorã, nemojãñurõ Jesús cũ̶ cariaro boyuparã judío majã quetiuparã pu̶ame. Mai, “Marĩ cayerijãrĩ rũ̶mu̶ macããjẽ marĩ ñicũ̶jãã na caroticũrĩqũẽrẽ nu̶cũ̶bu̶goetiyami Jesús, bairo cariayecu̶cu̶re cũ̶ cacatioata,” ĩ tũ̶goñarĩ, cũ̶ mena asiajãñuñuparã. Bairo tunu, “ ‘Dios niñami yu̶ Pacu̶ majũ,’ cũ̶ caĩata, ‘Yu̶, Dios mena jĩcãrõrẽ bairo jãã ãniña,’ caĩrẽ bairo ĩñami Jesús,” ĩ tũ̶goñarĩ, netõrõ majũ cũ̶ mena asiayuparã.
46011002	Faith	Mu̶jãã pu̶ame yu̶re tũ̶goñarĩ, mu̶jãã yu̶ caquetibu̶ju̶ricarore bairo caroaro jĩcãrõ tũ̶ni caroa wãmerẽ mu̶jãã áticõã ninucũña. Tiere queti tũ̶gori mu̶jãã mena yu̶ u̶seaniña.
44002025	Faith	Quetiupau̶ rey David ãnacũ̶, Jesús cũ̶ cabaipeere quetibu̶ju̶ woatucũñupĩ atore bairo: ‘Dios, yu̶ Quetiupau̶, yu̶ mena ãnicõã ninucũñami. Yu̶tu̶re cariape nu̶gõãrẽ ãninucũñami, ñe ũnierẽ yu̶ cauwietiparore bairo ĩ.
60001023	Grace	Ãmerẽ caroa wãmerẽ catũ̶goñarĩ majã mu̶jãã ãniña. Dios mu̶jããrẽ cawãma wãme yericu̶tajere mu̶jãã joyupi. Cawãma buiarãrẽ bairo caãna mu̶jãã ãniña. Ati u̶mu̶recóo macããna camasã cayasiparã na cabuiari wãmerẽ bairo mee mu̶jãã ãniña. Dios yaye quetibu̶ju̶rique capetietie tocãnacã rũ̶mu̶a caãnipeere bairo caãna roque mu̶jãã ãniña.
59005016	Recommendation	Bairi mu̶jãã cũ̶ã roro mu̶jãã caátajere ãmeo quetibu̶ju̶ya mu̶jãã majũ. Bairo quetibu̶ju̶ri yua, ãmeo jẽnibojaya Diopu̶re, mu̶jãã riayere cũ̶ canetõõparore bairo ĩrã. Bairi caũ̶mu̶ ñe ũnie carorije wapa cacũ̶goecu̶ pu̶ame Diore bu̶tioro cũ̶ cajẽniata, cũ̶ cajẽnirĩjẽ cũ̶ yu̶eticõã cũ̶ baietigu̶mi Dios.
43006047	Faith	Cariape mu̶jããrẽ ñiña: Yu̶ mena catũ̶goñatutuarã yasietigarãma. Na pu̶ame caticõã ninucũgarãma tocãnacã rũ̶mu̶a.
43014018	Grace	“Baipu̶a, mu̶jãã yu̶ aweyocoápérigu̶. Yu̶ atígu̶ tunu, mu̶jãã mena tocãnacã rũ̶mu̶a ãnicõã ninucũgu̶.
45003002	Grace	Yu̶ pu̶ame, “Judío majã marĩ caãnajẽ cu̶tie wapacu̶timajũcõãña,” ñiña capee marĩ cabairique jũ̶gori. Bairi caãnijũ̶goro marĩ judío majãrẽ cũ̶ yaye quetire marĩ cũjũ̶goyupi Dios.
49006005	Recommendation	Mu̶jãã, paabojari majã cũ̶ã, mu̶jãã quetiuparã ati yepa macããna na caĩrĩjẽrẽ tũ̶gou̶saya. Nu̶cũ̶bu̶gorique mena na carotirijere ása. Jesucristo yaye quetire mu̶jãã catũ̶gou̶sarore bairo na cũ̶ãrẽ jĩcãrõ tũ̶nia, ape wãme tũ̶goñarĩcãrõ mano na tũ̶gou̶saya.
45002004	Grace	Baipu̶a mai, mu̶jããrẽ caĩñamai ãnirĩ jicoquei mu̶jããrẽ ĩñabeseetigu̶mi. Roro mu̶jãã caátiãnierẽ tũ̶goña yapapuari mu̶jãã catũ̶goñawasoarore bori caroaro yerijõrõ cotei átiyami Dios. Mu̶jãã pu̶ame roque ricaati tũ̶goñarĩ, “Marĩ caátiãnie, ñurõ Dios cũ̶ caĩñajoro. Bairi ñe ũnie cawapa cũ̶goena marĩ ãna,” mu̶jãã ĩ tũ̶goñanucũña.
62005014	Faith	Dios marĩrẽ cũ̶ caátipeere caroaro cariapea marĩ tũ̶goña tutuacõãniña. Cũ̶ jetore cariape cũ̶ marĩ tũ̶gomasĩña. Bairi, “Dios cañuu̶ ãnirĩ cũ̶ caborore bairo cũ̶rẽ marĩ cajẽniata, marĩ tũ̶gogu̶mi,” marĩ ĩ masĩña.
45015013	Faith	Bairi camasãrẽ Jesucristo mena tũ̶goñatutua masĩrĩqũẽrẽ cajonucũũ̶ Dios pu̶ame u̶seanirĩqũẽ, yerijõrõ ãnajẽ cu̶taje cũ̶ãrẽ ñe ũnie ru̶saricaro mano mu̶jããrẽ cũ̶ jonemoáto. Tunu bairoa Espíritu Santo cũ̶ camasĩrĩjẽ jũ̶gori nemojãñurõ cũ̶ mena mu̶jãã catũ̶goñatutuamasĩpeere cũ̶ jonemoáto.
43019041	Description	Mai, Jesure yucu̶pãĩpu̶ na capapuaturocaricaro pu̶ame jĩcã wese tu̶pu̶ ãmu̶. Ti wesepu̶re ãmu̶ jĩcã ope ũ̶tã ope mai jĩcãũ̶ camasocu̶ rupau̶ri ãnajẽrẽ na cacũñaeti ope.
66019020	Violence	Bairo na caneñarõ yua, caballo caboti bui capesau̶ pu̶ame moena pu̶garãrẽ na ñewĩ. Monstruo, bairi apei cũ̶ yau̶ profeta mee caãcũ̶ caĩtopai mena na ñewĩ. Mai, cũ̶, profeta caĩtopai pu̶ame caĩñaña manie caacu̶orije ũnierẽ monstruo cũ̶ caĩñajoropu̶ camasãrẽ caáti ĩñorĩcũ̶ ãmi. Tie cũ̶ caáti ĩñomasĩrĩjẽ mena, cũ̶, caĩtopai pu̶ame camasãrẽ caĩtoepericu̶ ãmi. Bairo na ĩtori yua, monstruo ya wãmerẽ na riapoa, o na wãmopu̶ na cawoaturotiricu̶ ãmi. Tunu bairoa cũ̶ caátijẽño ĩñomasĩrĩjẽ jũ̶gori cũ̶ monstruore bairo cabauu̶ na cawericu̶ cũ̶ãrẽ na ĩroao joroque caátacu̶ ãmi. Bairi yua, monstruo cũ̶ caĩtopai mena pu̶garãpu̶rea na ñerĩ peero capairira caũ̶rõpu̶ na weenerocañuacõã jowĩ caballo caboti bui capesau̶ pu̶ame yua. Cacatirãrẽã u̶tabu̶cu̶rare bairo azufre mena asuyaro caũ̶rĩrapu̶ na recõãwĩ yua.
45012020	Recommendation	Aperopu̶ cũ̶ãrẽ atore bairo ĩ woatunemoñupã: “Mu̶ pesu, mu̶rẽ catutii, cũ̶ caau̶ariata, cũ̶ u̶garique nuña. Cũ̶ cañemejipiata, cũ̶ etirique joya. Bairo cũ̶rẽ caroaro mu̶ caápata, roro mu̶ cũ̶ caátajere bobotũ̶goñagu̶mi,” ĩ woatuyupa.
51003016	Recommendation	Tunu apeyera Jesucristo yaye quetire mu̶jãã yeri pũnapu̶ tũ̶goñanucũña. Jesucristo cũ̶ camasĩõrĩjẽ nipetirije mena ãmeo quetibu̶ju̶ya. Bairi tunu yerijõrõ mena ãmeo bu̶su̶ya. Tunu bairoa Dios caroaro mu̶jããrẽ cũ̶ caátiere u̶seanirĩqũẽ mena tũ̶goñarĩ, bu̶tioro cũ̶ basapeoya cũ̶ yaye basarique mena.
51003019	Recommendation	Mu̶jãã, caũ̶mu̶a cũ̶ã, mu̶jãã nu̶moarẽ na maiña. Caroaro mena na quetibu̶ju̶ya. Tutuaro mena mu̶jãã caĩrĩjẽ ñuẽtĩña.
54005016	Recommendation	Bairi apeyera jĩcã wii macããcõ, Diore catũ̶gou̶sao caãcõ cõ ya wiire cawapearã rõmirĩ na caãmata, narẽ cõ caju̶átinemopee majũ niña. Ñubueri majã pu̶ame popiye na na caju̶áperiparore bairo ĩõ, cõ majũã cõ ya wii caãna cawapearã rõmirĩrẽ cõ qũẽnoáto. Bairo cõ caátimasĩata yua, ñubueri majã pu̶ame cawapearã rõmirĩ cariapea noa ũna narẽ caju̶ána cacũ̶goena jetore na ju̶átimasĩgarãma.
62005011	Grace	Tunu bairoa, atore bairo marĩ camasĩrõrẽ boyami Dios: Yeri capetietie marĩ cacũ̶gopeere marĩ camasĩrõrẽ boyami. Cũ̶ macũ̶ jũ̶gori tie cũ̶ cajopeere marĩ camasĩrõ boyami.
62005012	Faith	Bairi ni jĩcãũ̶ ũcũ̶ Jesucristo Dios macũ̶ yau̶ majũ cũ̶ caãmata, merẽ yeri capetietiere cacũ̶gou̶ tuayami. Apei, Dios macũ̶ Jesucristo yau̶ mee caãcũ̶ pu̶ame roque, yeri capetietiere cacũ̶goecu̶ majũ tuayami.
43008036	Grace	Torecu̶, yu̶, Dios macũ̶ ãnirĩ carorije mu̶jãã caátinucũrĩjẽrẽ carotiire mu̶jãã netõbojau̶ acú̶ yu̶ apú̶. Bairo mu̶jããrẽ yu̶ canetõbojaro bero, carorije macããjẽrẽ cajãnarĩcãrã majũ mu̶jãã tuacõãgarã yua.
49003013	Faith	Torecu̶, nu̶cũ̶bu̶gorique mena mu̶jããrẽ ñiña: Mu̶jãã, judío majã caãmerã, caroaro mu̶jãã canetõpeere mu̶jãã yu̶ caquetibu̶ju̶rije jũ̶gori roro popiye yu̶ baiya. Bairo yu̶ cabaimiatacũ̶ãrẽ, mu̶jããrẽ yu̶ caquetibu̶ju̶rije jũ̶gori caroa macããjẽ mu̶jããrẽ to etao roque yu̶ átiya. Bairi tũ̶goña yapapuaeticõãña.
45016018	Sin	Na pu̶ame marĩ Quetiupau̶ Jesucristo cũ̶ caátirotirijere caquetibu̶ju̶nucũrã mee niñama. Na majũã roro na rupau̶ caborore bairo na caátie macããjẽrẽ quetibu̶ju̶rã átinucũñama. Tunu bairoa caroaro ĩtori, tũ̶goricaro ñurõ carorije macããjẽrẽ quetibu̶ju̶ri, camasã cayeri tũ̶goñatutuaenarẽ roro na ĩ quetibu̶ju̶ mawijionucũñama.
45001029	Sin	Nipetiri wãme carorijere caátinetõmajũcõãrã niñama. Bairo caána ãnirĩ bopaca ĩñarĩcãrõ mano roro átiganucũñama camasãrẽ. Tunu carõmia mena roro átiepepainucũñama. Tunu bairoa apeye ũnierẽ cacũ̶gorã nimirãcũ̶ã, netõjãñurõ cũ̶gonemoganucũñama. Nipetirije carori wãmerẽ átinucũñama. Aperã yayere ĩñau̶garipeanucũñama. Ãmeo pajĩãganucũñama. Roro ãmeo tutinucũñama. Camasãrẽ na ĩtoepenucũñama. Aperã cũ̶ã roro bu̶su̶painucũñama.
55001014	Recommendation	Tunu bairoa Espíritu Santo marĩrẽ caju̶átipau̶, cũ̶ cajoricu̶ cũ̶ catutuarije mena caroa buerique macããjẽ Dios mu̶ cũ̶ cajoriquere quetibu̶ju̶ ãnijãnaeticõãña. Tie quetire tũ̶gou̶sajãnaeticõãña.
48006008	Faith	Torea bairo ni jĩcãũ̶ ũcũ̶ cũ̶ rupau̶ caborore bairo rorije caátijũ̶goricu̶, carori wãme cũ̶ caáticõãmata, caberopu̶ cũ̶ãrẽ carorije jũ̶gori cayasipau̶ majũ tuacõãgu̶mi. Baipu̶a, apei pu̶ame roque Espíritu Santo cũ̶ caborore bairo caroa wãme caáticõãjũ̶goricu̶, cũ̶ caborore bairo jeto cũ̶ caáticõãninucũata, cabero yeri capetietie majũrẽ cacũ̶gopau̶ tuacõãgu̶mi yua.
46010009	Recommendation	Bairi marĩ cũ̶ã, “Roro marĩ caátie wapare marĩ ĩñabeseecu̶mi Cristo,” caĩbu̶su̶etiparã marĩ ãniña. Tore bairo jãã ñicũ̶jãã jĩcããrã Diore na caĩbu̶su̶rije jũ̶gori, ãña na na bacajĩãreo joroque ásupi Dios.
46013005	Recommendation	Camasãrẽ caĩñamai pu̶ame camasãrẽ roro boborije ĩ bu̶su̶etinucũñami. Tunu bairoa jĩcãũ̶ã apeye ũnierẽ cabotũ̶goñau̶rẽ bairo baietinucũñami. Ãmeo mairĩqũẽ pu̶ame ãmeo asiarique mee niña. Tunu bairoa ãmeo mairĩqũẽ pu̶ame yoaro marĩrẽ roro caátacu̶ mena asiãnajẽ mee niña.
66009009	Description	Na rupau̶ cũ̶ãrẽ ãpõã coro ũno mena jãñatowã. Na pu̶ame tutuaro majũ wu̶wã. Caballoa capããrã na caũmarĩ coro mena pajĩãráná, na catũ̶gã atu̶ro cãrõ majũ bu̶su̶wu̶ yeseroa na cawu̶rije.
43015022	Sin	“Ati yepa macããna nipetiro camasã na carorije wapare na yu̶ caquetibu̶ju̶masĩõũ̶ ápericõãta, yu̶re na catũ̶gou̶saetie wapa, wapa cũ̶goetibujiorãma. Ãmerẽ yua narẽ yu̶ caquetibu̶ju̶ro bero, ‘Carorije cawapa mána jãã ãniña,’ ĩ netõmasĩẽtĩñama.
51004005	Recommendation	Tunu apeyera, aperã Jesucristore caĩroaena mena cũ̶ãrẽ caroaro ãnajẽcu̶sa. Ati rũ̶mu̶rĩrẽ na quetibu̶ju̶ya Dios yaye quetire. Na quetibu̶ju̶ jãnaeticõãña, yasirema, ĩrã.
45006006	Faith	Bairi, bairo marĩ masĩña: Marĩã, cajũ̶goyepu̶re roro marĩ caátiãnimirĩqũẽrẽ Jesucristo cũ̶ cariarique jũ̶gori yucu̶pãĩpu̶ papuaturericarore bairo baiyupa Dios cũ̶ caĩñajoro. Dios pu̶ame ati rupau̶ mena roro camasã na caátiãnigarije to yasio joroque ĩ, bairo ásupi Jesús. Bairi ãmerẽ roro átiãnajẽrẽ caẽñotamasĩẽnarẽ bairo marĩ baietiya.
62003010	Sin	Bairi yua, atore bairo marĩ ĩ tũ̶goñamasĩña: “Nipetiro carorije macããjẽrẽ caáti majã wãtĩ cũ̶ carotirijere caána cũ̶ pũnaarẽ bairo caãna niñama. Aperã caroa macããjẽrẽ caána pu̶ame roque Dios yarã cũ̶ caĩñabesericarã, cũ̶ pũnaa majũ niñama,” marĩ ĩ tũ̶goñamasĩña. Bairi ni jĩcãũ̶ ũcũ̶ caroa macããjẽrẽ caápei cũ̶ yau̶re bairo caãcũ̶rẽ camaiecũ̶ Dios yau̶ mee niñami.
45008007	Sin	Noa ũna ati rupau̶ mena roro caátiãniganucũrã pu̶ame Dios cũ̶ carotirore bairo átijĩãtimasĩgaetiyama. Bairi Dios pesuare bairo caãna majũ tuayama.
44002026	Faith	Bairi bu̶tioro yu̶ u̶seaniña. Ñe ũnie ru̶saetiya yu̶ yeripu̶re. Tunu bairoa Diore yu̶ basapeoya. Bairi yu̶ tũ̶goñarĩqũẽ paietiya.
46010020	Sin	Bairo pu̶ame ĩgu̶ ñiña: Aperã, Diore camasĩẽna, na jũ̶gũẽãrẽ ĩroarã waibu̶toa riire na cajoemu̶gõjonucũata, wãtĩãrẽ na ĩroarã átinucũñama. Diore ĩroarã mee tore bairo átinucũñama. Bairi yu̶ pu̶ame wãtĩã yarã caãnarẽ bairo caãna mena mu̶jãã cabapacu̶tinemonucũrõ yu̶ boetiya.
44013001	Description	Antioquía macããna ñubueri majã menarẽ ãñuparã profeta majã, aperã cajũ̶gobueri majã cũ̶ã. Ato cãnacãũ̶ ãñuparã na pu̶ame: Bernabé, bairi Simón, ape wãmerã Cañii, bairi Lucio Cirene macããcũ̶, bairi Manaén, Herodes Galilea yepa quetiupau̶ mena cabu̶tiricu̶, bairi apei Saulo ãñuparã topu̶re.
49005006	Recommendation	Aperã na majũ na catũ̶goñamasĩrĩjẽ mena carori wãmerẽ na caquetibu̶ju̶ata, tiere tũ̶gopeoeticõãña. Na ĩtoecoeticõãña. Tie ũnie carorijere na caáto jũ̶gori, nocãrõ pairo popiye netõrõ na baio joroque Dios cũ̶ caátipee atíya. Diore cabaibotiorã nipetiro na ũna popiye netõrõ baigarãma.
56001011	Sin	Na ũna caĩtopairãrẽ na caquetibu̶ju̶rotietipee niña camasãrẽ. Pajũ̶goro ána átiyama tocãnacãũ̶pu̶a camasã caãnarẽ. Tunu bairoa na, camasãrẽ na ĩtori, roro átiwapatarã átiyama. Na ũna caquetibu̶ju̶rãrẽ boetirotiya.
43013011	Sin	Mai, “Bairãpu̶a, nipetiro tocãnacãũ̶pu̶a cau̶gueri mánarẽ bairo mee mu̶jãã ãniña,” jãã cũ̶ caĩata, cũ̶rẽ cabu̶su̶jãbuitirocapau̶re cũ̶ masĩrĩ, bairo jãã ĩwĩ Jesús.
43010001	Sin	Bairo na ĩ yaparori bero, atore bairo na ĩ quetibu̶ju̶nemowĩ Jesús: “Cariape mu̶jããrẽ ñiña: Ni ũcũ̶ camasocu̶ nurĩcãrã oveja na cajããnucũrĩ jopepu̶ jããẽcũ̶ã, aperopu̶ cawãmu̶netõjããũ̶ cañuecũ̶, jerutiri majõcu̶ niñami.
61002015	Sin	Cayasiricarãrẽ bairo ninucũñama. Jesucristo yaye queti cariape macããjẽrẽ tũ̶gou̶sagaetimajũcõãñama. Beor macũ̶ Balaam cawãmecu̶cu̶ ãnacũ̶rẽ bairo niñama. Cũ̶ ãnacũ̶ pu̶ame roro átiri wapatarique ũnierẽ bu̶tioro boyayupu̶.
44014005	Violence	Bairi yua, catũ̶gogaena judío majã, aperã judío majã caãmerã cũ̶ã ti macã macããna carotimasĩrĩ majã mena jĩcãrõrẽ bairo tũ̶goñarĩ, apóstolea majãrẽ popiye na baio joroque na átigayuparã. “Ũ̶tã rupaa mena na marĩ wẽgarã,” ãmeo ĩ tũ̶goñañuparã na majũ.
43021017	Description	Bairi yua ãme mena merẽ itiani majũ atore bairo qũĩ jẽniñanemowĩ Pedrore: —Simón, Juan macũ̶, mu̶rẽ ñiña: ¿Mu̶a, yu̶ mu̶ maiñati? Bairo Jesús itiani majũ cũ̶ cũ̶ caĩjẽniñarõ jũ̶gori, tũ̶goñarĩqũẽ pairique mena atore bairo qũĩ yu̶wĩ Pedro Jesure: —Yu̶ Quetiupau̶, nipetirije yu̶ mu̶ masĩña. Mu̶ masĩña merẽ mu̶ yu̶ camairĩjẽ cũ̶ãrẽ. Bairo Pedro cũ̶ caĩrõ, Jesús pu̶ame bairo qũĩwĩ: --Baiupa, toroque yu̶ caquetibu̶ju̶cũrĩjẽrẽ cariape catũ̶gou̶sarãrẽ caroaro na coteri na jũ̶goãña.
66021027	Sin	Dise ũnie carorije macããjẽ roque peeto ũno ti macãpu̶re jããmasĩẽtĩgaro. Tunu bairoa ni ũcũ̶ ãmerẽ Dios cũ̶ cateerije ũnierẽ caácu̶ cũ̶ã jããmasĩẽtĩgu̶mi. Caĩtopai, ĩtoriquere caátipai cũ̶ã jããmasĩẽtĩgu̶mi. Dios yarã caãna cacatiãniparã wãmerẽ woaturica tutipu̶ cawoatuecoricarã jeto ti macãrẽ jããmasĩgarãma. Ti tuti Cordero ya tutipu̶ cawoatuecoricarã jeto jããmasĩgarãma yua ti macãrẽ.
66017004	Sin	Cõ, carõmio, monstruo bui caruio pu̶ame jutii cajũãpuarije apeye cajũãrĩjẽ mena asuyaro jãñarĩqũẽcu̶mo. Tunu bairoa cõ rupau̶re capee wãmagariquecu̶mo: Oro mena, ũ̶tã rupaaca caroa caasiyarije mena, ũ̶tããcã caroa cabotirije mena wãmagawõ. Pairo tie ũnierẽ cõ rupau̶pu̶ bu̶sawõ. Apeyera cõ wãmopu̶ copa jotu̶ oro mena qũẽnorĩcãru̶re cũ̶goruiwõ. Ti ru̶pu̶re tocãnacã wãme carorije Dios cũ̶ cateerije majũ jãñawũ̶. Carorije cõ rupau̶ jũ̶gori caũ̶mu̶a mena roro cõ caátinucũrĩjẽ cũ̶ã ti ru̶pu̶ ãnicõñarõrẽ bairo jãñawũ̶.
51003014	Recommendation	Tunu bairoa mu̶jãã caãmeomairõ ñuña. Tie pu̶ame roque nipetirije caroaro mu̶jãã caátie caãnimajũrĩjẽ niña. Tore bairo ãmeo mairã, tocãnacã wãme caroa caãnierẽ mu̶jãã átimasĩgarã.
43012023	Description	Bairo cũ̶ na caĩquetibu̶ju̶ro tũ̶go, Jesús pu̶ame atore bairo jãã ĩwĩ: —Merẽ petoaca cõñacoatíya yu̶, Camasã Jũ̶gocu̶re yu̶ na capajĩãrocaro bero caãnimiatacũ̶ãrẽ yu̶ cacatitunu wãmu̶ápáro u̶mu̶recóo buipu̶ nocãrõ caroaro caãnopu̶.
45002022	Sin	Tunu aperãrẽ, “Apei nu̶mo mena roro átiepeeticõãña,” caĩquetibu̶ju̶rã nimirãcũ̶ã, ¿nopẽĩrã tore bairo mu̶jãã cũ̶ã apei nu̶mo mena mu̶jãã átiepenucũñati? Tunu camasã na cawericarãrẽ, “Na ĩroaeticõãña,” caĩquetibu̶ju̶rã nimirãcũ̶ã, ¿nopẽĩrã na caĩroari wii macããjẽrẽ mu̶jãã yajanucũñati?
45007008	Sin	Bairi Moisés ãnacũ̶ cũ̶ caroticũrĩqũẽ caãno jũ̶gori yua, marĩ rupau̶pu̶ rorije marĩ caátigarije caãnie pu̶ame tocãnacã wãme roro átajere nemojãñurõ marĩ átinemo joroque baiyupa. Tie roticũrĩqũẽ camanicõãta roque, carorije pu̶ame camanierẽ bairo tuabujioro.
44026017	Grace	Judío majã, judío majã caãmerã cũ̶ãrẽ na yu̶ netõõgu̶. Bairi mu̶rẽ natu̶ jou̶ yu̶ átiya ãmerẽ.
56003003	Sin	Marĩ cũ̶ã, mai, cajũ̶goyepu̶re catũ̶gomasĩẽna, Diore cabaibotiopairã majũ marĩ ãmu̶. Camawijiayasirãrẽ bairo marĩ baiwu̶. Bairo caãna ãnirĩ yua, tocãnacã wãme roro marĩ rupau̶ mena marĩ caátiganucũrĩjẽrẽ caátiecorotirã, tiere caátijãnagaena majũ marĩ ãnimiwũ̶. Carorije macããjẽ jetore átiri aperã yayere marĩ ĩñau̶garipeanucũmiwũ̶. Tunu caasiapairã ãnirĩ aperã tocãnacãũ̶ mena marĩ ãmeo asiaĩña ãninucũmiwũ̶.
54005021	Recommendation	Yu̶ yau̶, Timoteo, atiere mu̶ yu̶ átirotiya, Dios, Jesucristo, bairi ángelea majã cañurã cũ̶ cabesericarã cũ̶ã na caĩñajoro: Atie yu̶ caátiroticũrĩjẽ nipetirijere na átiroticõã ninucũña, ni ũcũ̶rẽ ĩñabesericaro mano. Apei mu̶ bapa ũcũ̶ majũ caãcũ̶ cũ̶ãrẽ nipetiro jĩcãrõ tũ̶nia na átiroticõã ninucũña.
58010035	Recommendation	Torena, Jesucristo mena mu̶jãã catũ̶goñatutuarijere jãnaeticõãña. Tie jũ̶gori caroaro majũ mu̶jãã cabaipee ãnigaro.
46004002	Faith	Tore bairo jĩcãũ̶ paabojari majõcu̶ cũ̶ quetiupau̶ cũ̶ caátirotirorea bairo caroaro jĩcãrõ tũ̶ni caátipau̶ niñami. Tore bairo cũ̶ caáto, cũ̶ quetiupau̶ pu̶ame caroaro ĩñau̶seanigu̶mi cũ̶ paariquere yua.
44009043	Description	Pedro pu̶ame yua, capee rũ̶mu̶rĩ ãñupũ̶ ti macãpu̶re. Waibu̶toa aserire cabopori majõcu̶ Simón cawãmecu̶cu̶ ya wiipu̶ tuayupu̶ Pedro.
46003016	Grace	Mu̶jãã, templo Dios ya wiire bairo caãna mu̶jãã ãniña, Dios Yeri Espíritu Santo mu̶jãã yeripu̶ cũ̶ caãno jũ̶gori. ¿Tiere mu̶jãã tũ̶goña masĩẽtĩñati?
58010019	Faith	Bairi yu̶ yarã, Jesucristo yucu̶pãĩpu̶ cũ̶ cariarique jũ̶gori ãmerẽ Dios ya wii santuariore cajããetarãrẽ bairoa cũ̶rẽ uwiricaro mano cũ̶ mena marĩ bu̶su̶masĩña.
43008021	Sin	Atore bairo na ĩnemowĩ Jesús judío majã quetiuparãrẽ: --Caápáu̶ yu̶ ãniña. Bairo yu̶ caátó bero, yu̶ mu̶jãã macãgarã. Bairo macãmirãcũ̶ã, yu̶ mu̶jãã bócaetigarã. Yu̶ caátípau̶pu̶re mu̶jãã ámasĩẽtĩña. Bairo bairi carorije mu̶jãã caátiãninucũrĩjẽ mena mu̶jãã baiyasicoagarã —na ĩwĩ Jesús.
51003012	Recommendation	Dios pu̶ame mu̶jããrẽ maiñami. Mu̶jãã beseyupi, cũ̶ yarã mu̶jãã caãniparore bairo ĩ. Jĩcãũ̶ cawãmau̶ cabu̶cu̶ jutirore cũrĩ, cawãmarõ pu̶ame cũ̶ cajãñawasoarore bairo mu̶jãã cũ̶ã roro mu̶jãã caátiãnigarijere jãnarĩ, cawãma wãme caroaro átiãnajẽ cu̶taje pu̶amerẽ átiãnajẽcu̶sa. Cabopacarãrẽ caroaro cariape na ĩñamaiña. Na ju̶átinemoña. Tunu bairoa, “Aperã netõrõ caãnimajũrã jãã ãniña,” ĩ tũ̶goñaeticõãña. Tunu bairoa aperãrẽ caroaro nu̶cũ̶bu̶gorique mena na ĩñaña. Tunu aperã mu̶jããrẽ roro na caátimiatacũ̶ãrẽ, tũ̶goenarẽ bairo roro na caátiere tũ̶goña netõcõãña.
43012026	Faith	Bairi noo caborã yu̶ caquetibu̶ju̶rijere catũ̶gou̶sagarã na tũ̶gopaje u̶saáto yu̶ yayere, yu̶ paabojari majãrẽ bairo na caãnigaata. Tore bairo na caápata, na cũ̶ã yu̶ caãnopu̶re ãnigarãma. Bairi yu̶ caquetibu̶ju̶rore bairo tũ̶gou̶sari caroaro caáticõãnarẽ yu̶ Pacu̶ Dios pu̶ame na ĩñamairĩ caroare na jogu̶mi —jãã ĩ quetibu̶ju̶wĩ Jesús.
54003004	Description	Tunu bairoa na nu̶mo, na pũnaa jĩcã wii macããnarẽ caroaro cajũ̶goãni ĩñanu̶nu̶je masĩrãrẽ marĩ boya. Bairo cajũ̶goãnimasĩrã ãnirĩ na pũnaa cũ̶ãrẽ caroaro beyori carorije ĩẽna, nu̶cũ̶bu̶gori majã, masĩyu̶ju̶rã cajũ̶goãna ũnarẽ na marĩ boya.
52005011	Recommendation	Bairi mu̶jãã cũ̶ã tocãnacãũ̶pu̶a ãmeo yeri ñuo joroque, yeri tutuarã ãmeo átinemoña. Ãmerẽ tore mu̶jãã caãmeo átiãninucũrõrẽã bairo ãmeo áticõã ninucũña.
62003011	Recommendation	Atore bairo Jesús yaye quetire mu̶jãã tũ̶gojũ̶goyupa caãni jũ̶goripau̶pu̶a: “Tocãnacãũ̶pu̶a ãmeo maiña. Ãmeo ju̶átinemoña Dios cũ̶ caborore bairo mu̶jãã majũ,” mu̶jããrẽ ĩ quetibu̶ju̶yupa.
46007026	Recommendation	Yu̶ catũ̶goñaata ati yu̶tea capee wãme cañuetie caãni yu̶tea jũ̶gori atore bairo boya: Caũ̶mu̶ cawãmau̶ nu̶mo mácũ̶ã cũ̶ caãno ñuña.
43003001	Description	Jĩcãũ̶ ãmi fariseo majã mena macããcũ̶ Nicodemo cawãmecu̶cu̶. Cũ̶ pu̶ame judío majã quetiuparã mena macããcũ̶ jĩcãũ̶ caãnimajũũ̶ ãmi.
59002025	Description	Tunu Abraham ãnacũ̶rẽ bairo baiyupo apeo Rahab caũ̶mu̶a mena caepewapatamirĩcõ cũ̶ã. Cõ pu̶ame cõ ya macãrẽ Josué cũ̶ caĩñarutirotijoricarãrẽ na yasio cũ̶goyupo cõ ya wiipu̶, yu̶ yarã narẽ na pajĩãrema, ĩõ. Cabero maa cũ̶ãrẽ na ĩñoñupõ na carutitunuápáwãrẽ. Bairo cõ caátore ĩñarĩ, Dios pu̶ame carorije cawapa cũ̶goecore bairo cõ ĩñañupĩ.
54002015	Faith	Bairo cõ caĩtoecoro bero, roro popiye catãmu̶opao Dios cũ̶ cacũrĩcõ nimiocũ̶ã, nipetirije carõmio cõ caátipee Dios cũ̶ cacũrĩqũẽrẽ cõ caátipeyoata, roro cõ caátaje wapare netõmasĩgomo. Tunu bairoa caroaro nu̶cũ̶bu̶goro Dios mena tũ̶goñatutuari, caroaro ãmeo mairĩ camasãrẽ cõ caju̶átinemoata, cõ netõgu̶mi Dios. Caroarã, ñe ũnie na rupau̶pu̶ carorije wapa cũ̶goena na caãnimasĩata, na netõgu̶mi Dios carõmiarẽ.
44013017	Grace	Marĩ Israel poa macããna Quetiupau̶ Dios pu̶ame marĩ ñicũ̶jãã ãnanarẽ cũ̶ yarã caãniparãrẽ na ĩñabeseyayupi. Bairo na ĩñabeseri, capããrã na masabu̶o joroque na ásúpi, ape majã na caãni yepa Egiptopu̶ na caãno mai. Cabero Dios pu̶ame cũ̶ camasĩrĩjẽ mena ti yepare na witio joroque ásupi tunu.
44015008	Grace	Cũ̶ pu̶ame nipetiro camasã na yeripu̶ na catũ̶goñarĩjẽrẽ masĩpeyocõãñami. Bairo camasĩpeyou̶ ãnirĩ, judío majã caãmerã na yerire na cawasoaro jũ̶gori cũ̶ yarã majũ na ãnio joroque ásupi na cũ̶ãrẽ. Cũ̶ Yeri, Espíritu Santo narẽ cũ̶ cajoro ĩñarĩ tore bairo marĩ masĩña cũ̶ yarã na caãnierẽ.
59002011	Sin	Dios pu̶ame atore bairo ĩcũñupĩ: “Mu̶jãã nu̶moa caãmerãrẽ na ñe epeeticõãña.” Tunu bairoa ape wẽẽpu̶ atore bairo ĩcũnemoñupĩ: “Camasãrẽ na pajĩãreeticõãña,” ĩcũñupĩ. Bairi ni ũcũ̶ aperã nu̶moarẽ cañe epeetinucũũ̶ nimicũ̶ã, camasocu̶re capajĩãrĩ majõcu̶ cũ̶ caãmata, nipetirije Dios cũ̶ caroticũrĩqũẽrẽ cabaibotiou̶re bairo qũĩñagu̶mi Dios.
43010028	Grace	Bairo cariape yu̶ mena catũ̶gou̶sarãrẽ yu̶ mena caãnarẽ caticõãnajẽrẽ na yu̶ jonucũña. Na pu̶ame ati yepa na caãno ũno, jĩcãũ̶ na mena macããcũ̶ yasietigu̶mi. Ñamu̶ jĩcãũ̶ ũcũ̶ na yasio joroque yu̶ jiya átibojaetigu̶mi.
45016020	Grace	Tore bairo mu̶jãã caátimasĩrõ jũ̶gori marĩ Pacu̶ Dios yerijõrõ ãnajẽrẽ cajomasĩ pu̶ame, wãtĩ mu̶jããrẽ caĩtonucũũ̶rẽ yoaro mee cũ̶ mu̶jãã netõnu̶cãõ joroque átigu̶mi. Mu̶jãã ru̶pori mena apeye ũnierẽ pea aborericarore bairo cũ̶ mu̶jãã átio joroque átigu̶mi Dios. Marĩ Quetiupau̶ Jesucristo caroare mu̶jãã cũ̶ jonemoáto.
55003005	Sin	Bairi tunu Dios yaye macããjẽrẽ cabuerãrẽ bairo majũ baitogarãma, mu̶nana. Bairo Dios yaye cũ̶ catutuarije macããjẽrẽ masĩmirãcũ̶ã, tiere caẽñotarãrẽ bairo jĩcãrõ tũ̶ni na yeri mena átiãnimasĩẽtĩnucũgarãma. Na ũnarẽ, Timoteo, mu̶ roque na ĩtoecoeticõãña.
45012005	Description	Marĩ, Jesucristo mena catũ̶goñatutuarã cũ̶ã torea bairo marĩ ãniña. Capããrã nimirãcũ̶ã, cũ̶ mena macããna jĩcã rupau̶re bairo caãna marĩ ãniña. Marĩ nipetiro jĩcã rupau̶ ãnituroricarore bairo marĩ ãniña.
56003008	Faith	Atie, yu̶ caquetibu̶ju̶rije cariape niña. Torecu̶ tiere, tocãnacãnia ñubueri majãrẽ na mu̶ caquetibu̶ju̶nucũrõ yu̶ boya. Bairo tocãnacãnia na mu̶ caquetibu̶ju̶ro yua, Diore catũ̶gou̶sarã pu̶ame caroa macããjẽ átaje ũnie jetore átiãnimasĩgarãma. Atie mu̶rẽ yu̶ caĩquetibu̶ju̶rije cañurĩjẽ caroa macããjẽ quetibu̶ju̶rique, camasã caroaro na caátiãnipee ũnie majũ niña.
59002023	Faith	Torea bairo ĩ quetibu̶ju̶yayupa Dios ya tutipu̶ na caquetibu̶ju̶woacũrĩqũẽ: “Abraham Diore cũ̶ catũ̶goñatutuarije jũ̶gori carorije cawapa cũ̶goecu̶re bairo qũĩñañupĩ.” Bairi, “Abraham, Dios bapa majũ niñami,” qũĩñuparã nipetiro camasã cũ̶rẽ.
59002001	Faith	Mu̶jãã, yu̶ bairãrẽ bairo caãna, yu̶ camairã atore bairo ñinemoña mu̶jããrẽ tunu: Mu̶jãã, marĩ Quetiupau̶ nocãrõ caroú̶re caĩroarã ãnirĩ, nipetiro camasãrẽ jĩcãrõrẽ bairo na ĩñaña. Pairo cadinero cũ̶gori majã, cacũ̶goena cũ̶ãrẽ nu̶cũ̶bu̶goeticõã na baieticõãña. Jĩcãrõrẽ bairo na ĩñaña.
45003013	Sin	Na bu̶su̶rica, masa ope cayaamani opere bairo niña. Ti ope caũ̶nirĩjẽ caũ̶niwitirorea bairo roro na cabu̶su̶rije witinucũña. Ĩtopaijãñuñama. Tunu bairoa ãña nima capũnirõrẽ bairo, pũnirõ na risero mena bu̶su̶nucũñama.
49005028	Recommendation	Bairi mu̶jãã canu̶moacu̶na mu̶jãã nu̶moarẽ na maiña. Mu̶jãã rupau̶re mu̶jãã camairõrẽã bairo mu̶jãã nu̶moa cũ̶ãrẽ na maiña. Caroaro na ju̶átinemoña. Ni jĩcãũ̶ ũcũ̶ cũ̶ nu̶morẽ caju̶átinemou̶ pu̶ame, cũ̶ rupau̶re caroaro camaijũ̶gou̶re bairo niñami.
45009030	Faith	Toroquere, ¿dope bairo marĩ ĩcu̶ti? Bairo pu̶ame niña: Judío majã caãmerã Dios mena caroaro na caãnipeere macãẽsupa. Tiere macãẽtĩmirãcũ̶ã, Jesucristo mena na catũ̶goñatutuarije jũ̶gori tiere masĩjũ̶goyupa. Jesucristore na catũ̶gou̶saroi, Dios pu̶ame, “Caroarã, ñe ũnie rorije cawapa cũ̶goena niñama,” ĩrĩ na ĩñanucũñami.
54003009	Faith	Cariape macããjẽ Dios ãmerẽ marĩ cũ̶ camasĩõrĩjẽrẽ caroaro catũ̶gou̶sarã, ricaati roro catũ̶goñarĩqũẽ cu̶perãrẽ na marĩ boya. Tie cariape macããjẽ quetirea marĩ cũ̶ã marĩ tũ̶gou̶sanucũña.
54006002	Recommendation	Bairi tunu noa ũna paabojari majã Jesucristore catũ̶gou̶sarã ũnarẽ caquetiuparã cũ̶gorã narẽ na baibotioeticõãto. Narẽã bairo na cũ̶ã Jesucristo yarã na caãno jũ̶gori roque netõjãñurõ nu̶cũ̶bu̶gorique mena na na capaabojapee niña. Timoteo, atie yu̶ caquetibu̶ju̶rije nipetirijere na bueri, na mu̶ quetibu̶ju̶wa:
45003003	Faith	Aperã jĩcããrã judío majã Diore na catũ̶gou̶saetimiatacũ̶ãrẽ, cũ̶ caĩjũ̶goyeticũrĩqũẽ cariape nicõãña. Bairi cũ̶ caĩquetibu̶ju̶cũrĩcãrõrẽã bairo áticõãmasĩñami Dios.
43019034	Violence	Bairo na caáperimiatacũ̶ãrẽ, jĩcãũ̶ na mena macããcũ̶ soldau pu̶ame cũ̶ ãpõã besuro mena cũ̶ waru majũ cũ̶ jareoñawĩ. Bairo cũ̶ caáto, rií, oco cũ̶ã witiwu̶ cũ̶ cajareori opere yua.
43015012	Recommendation	Bairi atore bairo mu̶jãã yu̶ átiroticũña: Mu̶jããrẽ yu̶ camainucũrõrẽã bairo mu̶jãã cũ̶ã tocãnacãũ̶pu̶a ãmeo maiña.
45006013	Recommendation	Marĩ caĩñarĩjẽ, marĩ cabu̶su̶rije nipetirije marĩ rupau̶ macããjẽ mena roro marĩ áperigarã. Bairo roro átajere átato ũnorẽã, Dios cũ̶ caborore bairo caroa macããjẽ pu̶amerẽ marĩ átiãnigarã. Riacoati tunu cacatiricarãrẽ bairo caroa macããjẽrẽ marĩ áticõã ninucũgarã.
58010039	Faith	Marĩ pu̶ame roque tiere cajãnarĩcãrãrẽ bairo marĩ baietiya. Bairi caũ̶petietopu̶ caápárãrẽ bairo marĩ baietiya. Jesucristo mena marĩ catũ̶goñatutuarije jũ̶gori, Dios cũ̶ canetõõrĩcãrãrẽ bairo caãna marĩ ãniña.
45011026	Grace	To bero caãno israelita majã catũ̶gou̶saenarẽ bairo Dios cũ̶ caáticũrĩcãrã cũ̶ã cũ̶ tũ̶gou̶sa jũ̶gogarãma tunu. Bairo tũ̶gou̶sa jũ̶gori yua, nipetiro israelita majã cũ̶rẽ caborã netõjĩãtipeticoagarãma na carorije wapare. Dios ya tutipu̶ cũ̶ãrẽ atore bairo ĩ woatuyupa israelita majã na canetõpeere: “Camasãrẽ canetõõpau̶ judío majõcu̶ Sión cawãmecu̶ti macãpũ̶ĩ caacú̶ etagu̶mi. Bairo etari, Jacob pãrãmerã roro na caátaje wapare netõõgu̶mi.
52002015	Violence	Na, judío majãna niñama marĩ Quetiupau̶ Jesure capajĩãrĩcãrã. Torea bairo na pajĩãrenucũñupã profeta majã ãnana cũ̶ãrẽ. Bairo caátana ãnirĩ jãã cũ̶ãrẽ jãã acurewiyojowã. Bairo caãna ãnirĩ nipetiro camasã marĩ ũnarẽ boetinucũñama.
58010026	Sin	Cajũ̶goyepu̶ marĩ Quetiupau̶ Jesús quetibu̶ju̶rique caroaro cariape ãnajẽrẽ masĩmirãcũ̶ã, pu̶gani tunu roro marĩ caáticõãmata, marĩ carorije wapa netõõnemo masĩã maa.
49002006	Grace	Tunu bairoa Dios pu̶ame Jesucristo yarã marĩ caãnoi, cũ̶ cacatioricarãrẽ bairo caãna marĩ ãnio joroque ásupi. U̶mu̶recóopu̶ Jesús mena caruirãrẽ bairo marĩ ãnio joroque marĩ ásupi Dios.
49004025	Recommendation	Apeyera tunu tocãrõã ĩtojãnacõãña. Marĩ nipetiro jĩcã poa macããnarẽ bairo marĩ ãniña. Bairi caroaro cariape jeto marĩ caãmeobu̶su̶ro boya.
48002005	Faith	Bairo jããrẽ na caátigamiatacũ̶ãrẽ, jãã pu̶ame peeto ũno na caĩrĩjẽrẽ jãã tũ̶gou̶saepu̶. Caroa queti Dios camasãrẽ cũ̶ canetõrĩqũẽ quetire caroaro mu̶jãã catũ̶gou̶sacõãno bootũ̶goñarĩ, narẽ jãã rotiecoepu̶.
46014013	Recommendation	Yu̶ caĩquetibu̶ju̶rore bairo cabairo jũ̶gori ni jĩcãũ̶ apeye bu̶su̶riquere cabu̶su̶masĩnucũũ̶ cũ̶ caãmata, tie cũ̶ cabu̶su̶rijere cũ̶ catũ̶goãmewiyomasĩpee cũ̶ãrẽ cũ̶ jẽniáto Diore.
44009001	Violence	Mai, Saulo pu̶ame Jesucristo yarã catũ̶gou̶sari majãrẽ na asiajãnaesupu̶. Nipetiro na ũnarẽ pajĩãregayupu̶. Bairi Saulo pu̶ame sumo sacerdote tu̶pu̶ ásúpu̶.
43017013	Description	“Bairi mu̶ tu̶pu̶ águ̶ yu̶ baiya. Mai, bairo na mena ati yepapu̶ ãcũ̶na, atore bairo na ñiña, na cũ̶ã bu̶tioro ñe ũnie ru̶saeto na u̶seaniáto, na mena ãcũ̶ bu̶tioro yu̶ cau̶seanirõrẽã bairo.
60004013	Recommendation	Bairo pu̶ame baiya: Jesucristo popiye cũ̶ catãmu̶orĩcãrõrẽã bairo mu̶jãã cũ̶ã cũ̶ yarã ãnirĩ roro popiye mu̶jãã baigarã. Cũ̶, cũ̶ cabairicarore bairo cabairã ãnirĩ tũ̶goña u̶seaniña. Tore bairo mu̶jãã caãmata, netõjãñurõ pairo nigaro u̶seanirĩqũẽ tunu nemo cũ̶ catunuatí rũ̶mu̶ caãnorẽ. Cũ̶ mena u̶seanirĩ mu̶jãã ãnigarã yua ti rũ̶mu̶ caetaro.
44011006	Description	Yu̶ pu̶ame ti aserore, “¿Ñe ũnie to ãniñati?” ĩrĩ, ti aserore caroaro ñiñabesewu̶. Bairo yu̶ caĩñarõ, ti aseropu̶ yosawã waibu̶toa ati yepa macããna. Bairi waibu̶toa cauwarã, bairi ãña ũna, bairi aperã cawu̶rã cũ̶ã ãma ti asero buipu̶re.
51003008	Recommendation	Ãmerẽ yua, Jesucristo yarã ãnirĩ nipetirije roro mu̶jãã caátiere jãnacõãña: Ãmeo asiarique, bairi roro ãmeo awajatutirique, bairi roro ãmeo ĩñatutirique, bairi roro ãmeo bu̶su̶pairique, bairi roro ãmeo ĩrĩqũẽ cũ̶ãrẽ jãnacõãña.
44018003	Description	Aquilajãã cũ̶ã Pablo cũ̶ caátore bairo paarique cũ̶goyuparã. Caesebu̶tirije jutii paca aseri wii mena aperã ñesẽãráná na caneátíe ocojurique aseri ũnierẽ qũẽnorĩqũẽ paarique cũ̶goyuparã. Tiere capaarã na caãnoi, na mena paagu̶ na mena tuayupu̶ Pablo.
45006012	Sin	Bairo bairi yua, mu̶jãã pu̶ame ati rupau̶ bu̶tioro roro mu̶jãã caátiganucũrĩjẽrẽ mu̶jãã majũrẽ átijĩãtirotieticõãña. Roro marĩ rupau̶ caátiganucũrĩjẽrẽ tũ̶goñaenarẽ bairo tiere tũ̶goñanetõcõãña.
53003012	Recommendation	Bairi marĩ Quetiupau̶ Jesucristo cũ̶ carotimasĩrĩjẽ mena atore bairo na ũna capaagaenarẽ jãã ĩña: Caroaro paaya mu̶jãã cũ̶ã, mu̶jãã cabopacarijere mu̶jãã cawapata ãnimasĩparore bairo ĩrã.
44007009	Sin	“Marĩ ñicũ̶ Jacob ãnacũ̶ pũnaa pu̶ame, na bai Josére qũĩñatutiyuparã. Bairo qũĩñatutiri yua, Egipto yepapu̶ cañesẽãrã ánárẽ cũ̶ nunirocacõãñuparã, topu̶ cũ̶ yasiáto, ĩrã. Bairo cũ̶ átiri, dinero jeyuparã cũ̶ wapa. Baipu̶a, ti yepapu̶ cũ̶ caãno, José mena ãnicõãñupũ̶ Dios.
44011028	Description	Bairi, etari bero, na mena macããcũ̶ jĩcãũ̶, Agabo cawãmecu̶cu̶ wãmu̶nu̶cãrĩ Espíritu Santo cũ̶ camasĩõrĩjẽ jũ̶gori atore bairo na ĩñupũ̶ Atioquía macããnarẽ: “Ati yepa nipetiropu̶re au̶ariarique etagaro,” na ĩ quetibu̶ju̶yupu̶ Agabo. Tie cũ̶ caĩquetibu̶ju̶rique baiyuparo yua, emperador romano Claudio cawãmecu̶cu̶ quetiupau̶ cũ̶ caãni yu̶tea majũ.
44020036	Description	Bairo na ĩ yaparo yua, ru̶popaturi mena etanumurĩ na, nipetirã mena Diore na jũ̶gojẽniwĩ Pablo.
48005024	Faith	Bairi merẽ Jesucristo yarã caãna pu̶ame Jesucristo yucu̶pãĩpu̶ cũ̶ cariarique jũ̶gori roro ati rupau̶ mena tocãnacã wãme roro na caátiga tũ̶goñanucũrĩjẽrẽ canetõecoricarã majũ niñama.
59001002	Recommendation	Mu̶jãã, yu̶ bairãrẽ bairo caãna, yu̶ yaye quetire tũ̶gopeoya mai: Ape rũ̶mu̶ mu̶jããrẽ roro tãmu̶orĩqũẽ caetaata, tie mena tũ̶goña yapapuaeticõãña. Tiere u̶seanirĩqũẽ mena mu̶jãã catũ̶goñarõ ñuña.
62001006	Sin	Tunu apeyera, “Marĩ Pacu̶ Dios yarã jãã ãniña,” ĩmirãcũ̶ã, canaitĩãrõpu̶ caãna rorije caánarẽ bairo marĩ caátiãmata, caĩtopairãrẽ bairo marĩ ãnibujiorã. Marĩ caátiãnie cũ̶ã cawapa manierẽ bairo tuabujioro.
44010011	Description	Cũ̶ caĩñajoata, u̶mu̶recóo pããnu̶cãcoasuparo. Bairo capããrõ yua, jutii asero capairi aserore bairo cabauri asero ruiasúparo. Ti asero pu̶ame baparicãnacãpau̶ jiyarica asero rocayoa ruiasúparo Pedro tu̶pu̶.
44002009	Description	Marĩ mena caãna jĩcããrã, Partia macããna niñama. Aperã Media yepa macããna, aperã Elam macããna, aperã Mesopotamia macããna, aperã Judea yepa macããna, aperã Capadocia yepa macããna, aperã Ponto yepa macããna, aperã Asia yepa macããna niñama.
51001010	Faith	Bairo mu̶jãã pu̶ame cũ̶ camasĩõrĩjẽ cũ̶gori yua, marĩ Quetiupau̶ yarãrẽ bairo caroaro mu̶jãã átimasĩãnigarã. Bairo ána, mu̶jãã caátie cũ̶ caĩñajesorije ũnie jetore mu̶jãã áticõã ninucũgarã. Caroa átaje tocãnacã wãmerẽ mu̶jãã átigarã. Tunu bairoa Diore cũ̶ mu̶jãã masĩnemogarã.
54001018	Recommendation	Timoteo, yu̶ yau̶, yu̶ macũ̶rẽ bairo caãcũ̶, atiere mu̶ yu̶ átiroticũña. Tiere caroaro tũ̶gopeoya: Caroaro tũ̶goñatutuarique mena camasãrẽ na jũ̶goátiãña. Caroa macããjẽrẽ tũ̶goñarĩqũẽcu̶sa. Tirũ̶mu̶pu̶ macããna marĩ yarã Dios cũ̶ camasĩõrõ jũ̶gori, mu̶, caroaro mu̶ caátipeere na caĩjũ̶goyeticũrĩcãrõrẽ bairo caroaro jeto áticõãña. Jesucristo mena tocãnacã rũ̶mu̶a tũ̶goñatutuacõã ninucũña. Aperã jĩcããrã Jesucristo cũ̶ carotirore bairo jĩcãrõ tũ̶ni átimasĩẽtĩrĩ, cũ̶ mena na catũ̶goñatutuarijere jãnacõãñupã.
66019001	Faith	Cabero yu̶ tũ̶goroyawu̶ capããrã u̶mu̶recóopu̶ bu̶su̶rique tutuaro mena na caĩocajorijere. Atore bairo ĩ ocajowã: “¡Marĩ Quetiupau̶re cũ̶ marĩ basapeoto! Marĩ Quetiupau̶ marĩrẽ canetõũ̶ majũ niñami. Marĩ Quetiupau̶ Dios, nocãrõ cañuu̶ nipetiro netõrõ catutuau̶ majũ niñami.
49002001	Grace	Mu̶jãã, Efeso macããna, mu̶jãã canetõparo jũ̶goye carorije jetore mu̶jãã átiãninucũñupã. Bairi rorije mu̶jãã caátaje jũ̶gori yeri capetietiere mu̶jãã cũ̶goesupa. Cabaiyasiricarã ãnanarẽ bairo caãna mu̶jãã ãñupã mai.
46010021	Sin	Tunu bairoa Jesucristo yucu̶pãĩpu̶ cũ̶ cariaparo jũ̶goye cũ̶ cabuerã mena u̶se ocore cũ̶ caetiriquere tũ̶goñarĩ marĩ cũ̶ã u̶se ocore etiri bero, wãtĩãrẽ ĩroarã na caetirije macããjẽrẽ marĩ caetiata, ñuẽtĩña. Tunu bairoa marĩ Quetiupau̶ pããrẽ, cũ̶ cabuerã mena cũ̶ cau̶gariquere tũ̶goñarĩ, marĩ cũ̶ã Cristo ya mesapu̶ u̶gari bero, tunu wãtĩãrẽ ĩroarã na cau̶garije macããjẽrẽ marĩ cau̶gaata, ñuẽtĩña.
49005003	Recommendation	Mu̶jãã, Dios cũ̶ caĩroari poa macããna majũ ãnirĩ camasã roro na rupa mena na caãmeoátieperije ũnierẽ jĩcã wãmeacã ũno ápericõãña. Tunu apeye carorije ĩñau̶garipearique ũnie cũ̶ãrẽ mu̶jãã caápata, ñuẽtĩña.
56001015	Sin	Noa ũna caroa macããjẽ átaje jetore caátitũ̶goñarã na caãmata, nipetirije na caátie, cañurĩjẽ jeto ninucũña. Aperã caroa macããjẽrẽ catũ̶goñaena Diore catũ̶gou̶sagaena pu̶ame roque nipetirije carori wãme jetore átiãninucũñama. Na ũna carorije na yeri na catũ̶goñarĩjẽpu̶ pairo caãno jũ̶gori carorije jetore átinucũñama.
44009021	Description	Bairi nipetiro cũ̶ caĩrĩjẽrẽ catũ̶gorã pu̶ame tũ̶gocõã maniáti, atore bairo ãmeo ĩñuparã na majũ: --Ãni, Jerusalẽpu̶ ãcũ̶, Jesure catũ̶gou̶sarãrẽ roro caátacu̶a niñamijã. Ati macã macããna Jesure catũ̶gou̶sarã cũ̶ãrẽ ñei acú̶ baiupu̶, Jerusalẽpu̶ sacerdote majã quetiuparãrẽ popiye narẽ na áparo ĩ —ãmeo ĩñuparã na majũ Saulore.
58008006	Description	Na paarique ñumirõcũ̶ã, jõbui marĩ sumo sacerdote Jesús marĩrẽ cũ̶ caátibojarije pu̶ame ñunetõña. Cawãma wãme Jesús camasãrẽ cũ̶ caĩrĩcãrõrẽ bairo Dios mena jĩcã yeri pũnacu̶narẽ bairo na ãnio joroque ásupi Jesús.
50001021	Faith	Atore bairo ñi tũ̶goñaña: Yu̶ cacatiri rũ̶mu̶ cãrõ Jesucristo cũ̶ carotirore bairo yu̶ áticõã ninucũgu̶. Bairopu̶a, yu̶re na capajĩãrocarotiata roque, netõjãñurõ ñubujioro. Tocãrõã yua, Jesucristo mena yu̶ ãnicõãni águ̶.
50001006	Faith	Bairi atore bairo mu̶jããrẽ ñi tũ̶goñaña: Dios pu̶ame mu̶jãã yeri tũ̶goñawasoariquere mu̶jãã joyupi, carorije mu̶jãã caátaje jãnarĩ, caroa cũ̶ cacũrĩqũẽ pu̶amerẽ mu̶jãã caátimasĩparore bairo ĩ. Tore bairo jeto caroa wãmerẽ mu̶jãã átiãninemonutuao joroque mu̶jãã átigu̶mi, Jesucristo nemo cũ̶ catunuetari rũ̶mu̶pu̶.
62005020	Faith	Apeye cũ̶ãrẽ atore bairo marĩ masĩña: Ati yepapu̶re asúpi Jesús, Dios macũ̶ majũ. Cũ̶ pacu̶ Dios cariape caãcũ̶rẽ marĩ camasĩpee tũ̶goñarĩqũẽ cũ̶ãrẽ marĩ joyupi. Bairi Diore cariapea cũ̶ marĩ masĩña. Jesucristo cariape caácu̶ mena jĩcãrõrẽ bairo caãna marĩ ãniña. Cũ̶ã niñami Dios caãnimajũũ̶, marĩrẽ yeri capetietiere cajou̶ majũ.
45012018	Recommendation	Noo mu̶jãã caátijĩãtiro cãrõ nipetiro camasã mena jĩcã majãrẽ bairo u̶seanirõ jĩcãrõ mena caroaro ãnajẽcu̶sa.
58010023	Faith	“ ‘Mu̶jããrẽ yu̶ netõõgu̶,’ cũ̶ caĩrĩcãrõrẽã bairo marĩ netõõgu̶mi,” caĩrã ãnirĩ tiere marĩ masiritieticõãrõã pu̶gani tũ̶goñarĩcãrõ mano.
43014027	Grace	“Bairi yu̶ pu̶ame yu̶ ácoagu̶. Bairo ácú̶, mu̶jããrẽ yu̶ joya jĩcãrõ tũ̶ni tũ̶goña yeri jãña ãnajẽrẽ. Tie jĩcãrõ tũ̶ni tũ̶goña yeri jãñarĩqũẽ caãnicõãnie yu̶ yaye majũrẽ mu̶jãã yu̶ joya yua. Ati u̶mu̶recóo macããna camasã na cajonucũrõrẽ bairo mee mu̶jãã yu̶ joya. Torena, tũ̶goña yapapuaeticõãña. Uwitũ̶goñaeticõãña.
47005006	Faith	Bairi marĩ pu̶ame Dios mena marĩ tũ̶goñatutuacõãniña. Ati rupau̶ marĩ caãnijũ̶gori rupau̶ mena ãna, marĩ Quetiupau̶ tu̶pu̶ caãmerãrẽ bairo caãna marĩ ãniña.
43012047	Grace	Bairi yu̶ caquetibu̶ju̶rijere tũ̶gocõãmirãcũ̶ã, yu̶ caquetibu̶ju̶rore bairo caáperãrẽ popiye na baio joroque na átiacú̶ mee yu̶ apú̶. Bairi tunu ati yepa macããna camasãrẽ yu̶ majũã na átirei acú̶ mee yu̶ baiwu̶. Na carorije wapa roquere ati yepa macããna camasãrẽ na netõũ̶ ácu̶ yu̶ baiwu̶.
62003012	Sin	Apei Caín ãnacũ̶rẽ bairo marĩ baieticõãrõã marĩã. Cũ̶, Caín ãnacũ̶ pu̶ame cañuecũ̶ wãtĩ yau̶ majũ ãniñañupĩ. Cũ̶ bai Abel cawãmecu̶cu̶re cũ̶ pajĩãrocacõãñañupĩ. Bairi apei jĩcãũ̶ atore bairo ĩ jẽniñabujiou̶mi: “¿Dopẽĩ cũ̶ bai Abere cũ̶ pajĩãñuparĩ?” Atore bairo baiyupa: Caín cũ̶ caátaje carorije ãñupã. Cũ̶ bai cũ̶ caátaje pu̶ame caroa macããjẽ ãñupã. Bairi cũ̶ pajĩãrocacõãñañupĩ Caín Abere.
66016020	Description	Tunu bairoa apeyera, riapu̶ caãnie yucu̶poari, bairi ati macãnu̶cũ̶rõ cũ̶ã yasipeticoapu̶.
58011012	Description	Bairo bairi Dios cũ̶ camasĩrĩjẽ jũ̶gori Abraham cabu̶cu̶ majũpu̶ nimicũ̶ã, macũ̶cu̶supi. Bairo macũ̶cu̶tiri bero, capããrã pãrãmerã cu̶supi. U̶mu̶recóo macããna ñocõã, bairi paputiro macããjẽ paa rupare cõñajĩãtia mano cãrõ majũ pãrãmerã cu̶supi Abraham.
54001017	Faith	Bairi yu̶ yau̶ Timoteo, qũĩroari cũ̶ marĩ basapeoto Diore: ¡Bairi marĩ Quetiupau̶ Rey majũrẽ cũ̶ catutuarije tocãnacã rũ̶mu̶a to ãnicõã ninucũáto! To petieticõãto marĩ Quetiupau̶ caãnicõãninucũũ̶ yaye. ¡Di rũ̶mu̶ ũno cariaecu̶, caĩñabócamácũ̶, jĩcãũ̶ã Dios caãcũ̶ tocãnacã rũ̶mu̶a cũ̶ ãnicõã ninucũáto! Bairoa to baiáto.
66014007	Faith	Bairi yua cũ̶, ángel pu̶ame bu̶su̶rique tutuaro mena ĩwĩ: “Dios tutuaro cũ̶ caĩñabesepa rũ̶mu̶ merẽ etacoaya. Bairi Dios roquere cũ̶ nu̶cũ̶bu̶goya. Dios jetore cũ̶ basapeoya, ‘Mu̶, jĩcãũ̶ã mu̶ ãniña cañuu̶ majũ,’ qũĩ basapeoya. Bairi u̶mu̶recóo, ati yepa, ria capairiya, oco opee cũ̶ãrẽ caqũẽnorĩcũ̶ Diore cũ̶ basapeoya,” ĩ bu̶su̶jowĩ.
44006001	Description	Ti yu̶tea caãnorẽ Jesucristo yaye quetire catũ̶gou̶sarã pu̶ame capããrã ãninemonucũñuparã. Na mena macããna griego yayere cabu̶su̶rã u̶seanirõ ãnimasĩẽsuparã hebreo yaye cabu̶su̶rã mena. Atore bairo na ĩ bu̶su̶paiyuparã: “Marĩ yarã griego cawapearã rõmirĩrẽ tocãnacã rũ̶mu̶a jĩcãrõ tũ̶ni na batoetiyama narẽ caru̶sarijere. Na yarã hebreo cawapearã rõmirĩ jetore netõjãñurõ na maiñama,” ĩ bu̶su̶paiyuparã.
60002021	Grace	Bairo mu̶jãã caátiãno boyami Dios. Mu̶jãã yaye wapa jũ̶gorina Jesucristo cañuu̶ nimicũ̶ã, popiye tãmu̶owĩ. Bairo popiye tãmu̶omicũ̶ã, cũ̶rẽ roro caánarẽ na tuti ãmeemi. Cũ̶rẽ ĩñacõrĩ mu̶jãã cũ̶ã cũ̶ cabairicarore bairo átiãnimasĩña.
53003010	Recommendation	Mu̶jãã mena ãna, atore bairo mu̶jããrẽ jãã ĩ quetibu̶ju̶cũwũ̶: “Ni jĩcãũ̶ ũcũ̶ capaagaecu̶ u̶garique cũ̶ãrẽ cũ̶ u̶gaeticõãto,” jãã ĩ cũwũ̶.
43003016	Grace	Dios pu̶ame ati u̶mu̶recóo macããna nipetiro camasãrẽ bu̶tioro maiñami. Bairo marĩrẽ mairĩ, cũ̶ macũ̶ jĩcãũ̶ã cũ̶ caãnimiatacũ̶ãrẽ, cũ̶ joyupi ati yepapu̶re, nipetirã cũ̶ macũ̶rẽ catũ̶gou̶sarã na yasieticõãto ĩ. Cũ̶ mena caroaro ãnicõã ninucũgarãma tocãnacã rũ̶mu̶a.
44019015	Description	Bairo na caátiãno, jĩcã rũ̶mu̶ jĩcãũ̶ wãtĩ yeri pũna pu̶ame atore bairo na ĩñupũ̶: “Yu̶a, Jesure yu̶ masĩña. Pablo cũ̶ãrẽ yu̶ masĩña. Mu̶jãã roquere yu̶ masĩẽtĩña. ¿Ñamarã ũna mu̶jãã ãniñati?” na ĩñupũ̶ wãtĩ.
66019019	Violence	Bairo cũ̶ caĩrõ bero yua, ñiñajowu̶. Tame, moecũ̶ monstruo, bairi quetiuparã reyes ati yepa macããna cũ̶ã na ũ̶mu̶a pajĩãrĩ majã mena neñarã baiwã, pajĩãgarã. Caballo caboti bui capesau̶, cũ̶ ũ̶mu̶a pajĩãrĩ majã mena caãcũ̶rẽ cũ̶ ãmeo qũẽgarã, neñarã baiwã.
44027002	Description	Torena, Adramitio macãrẽ etari, cũmua capairica, Asia yepa macããrĩpu̶ caágarica mena ájããrĩ, jãã acoápú̶. Jãã mena ámí Aristarco cũ̶ã. Cũ̶ pu̶ame Macedonia yepapu̶ Tesalónica macã macããcũ̶ ãmi.
58013003	Recommendation	Preso jorica wiipu̶ caãna cũ̶ãrẽ na mu̶jãã masiritiepa. Mu̶jãã cũ̶ã preso jorica wiipu̶ caãna mena ãnarẽ bairo tũ̶goñaña. Na ju̶átinemoña. Roro caátiecoricarã cũ̶ãrẽ na tũ̶goñaña. Ape rũ̶mu̶ mu̶jãã cũ̶ã narẽ bairo mu̶jãã tãmu̶obujiorã, ati yepapu̶ mu̶jãã caãni rũ̶mu̶ caãno. Bairi na ĩñamairotiya.
51003017	Recommendation	Bairi mu̶jãã, Jesucristo yarã ãnirĩ nipetirije mu̶jãã caátie, bairi mu̶jãã caĩrĩjẽ cũ̶ãrẽ caroaro átiãnajecu̶sa. Tunu bairoa Jesucristo marĩrẽ caroaro cũ̶ caátiere tũ̶goñarĩ, marĩ Pacu̶ Diore cũ̶ basapeoya.
48006006	Recommendation	Torecu̶, ni jĩcãũ̶ ũcũ̶ Dios yaye caroa queti aperã na caquetibu̶ju̶rijere catũ̶gonucũũ̶ cũ̶ caãmata, cũ̶rẽ cabuerã cũ̶ãrẽ nipetiri wãme cũ̶ cacũ̶gorije mena cũ̶ ju̶átinemoáto. Ñubueri majã nipetiro na ju̶átinemoáto caquetibu̶ju̶ri majãrẽ na yaye na cacũ̶gorije mena.
44007005	Description	Mai, ti yepare cũ̶ nuniesupu̶ Dios Abrahãrẽ. Petoaca ũno cũ̶ãrẽ cũ̶ joetimajũcõãñupũ̶ cũ̶ caãniparore. Bairo cũ̶ joetimicũ̶ã, Abraham ãnacũ̶ cũ̶ cayasiro beropu̶ cũ̶ pãrãmerãpu̶re na joyupu̶. Abraham ti yu̶teapu̶re capũnaa mácũ̶ cũ̶ caãnimiatacũ̶ãrẽ, napu̶re jogayupu̶ na caãniparore.
44007019	Description	Cũ̶, rey ãnacũ̶ pu̶ame marĩ ñicũ̶jãã ãnanarẽ roro na ĩtoeperotiyayupu̶. Tunu bairoa roro majũ na paarotiri na qũẽ eperotiyayupu̶. Bairo átiri tutuaro mena na pũnaa cawãmabuiarãrẽ rerotiyayupu̶, na masabu̶eticõãto ĩ.
43020003	Description	Bairo jãã cõ caĩquetibu̶ju̶ro tũ̶go, pu̶garãpu̶a Simón Pedro mena Jesús masã opepu̶ jãã ĩñarápú̶.
44024016	Faith	Bairo caĩtũ̶goñau̶ ãnirĩ, yu̶ cayeritutuaro cãrõ caroare yu̶ átiãnimasĩnucũña, Dios cũ̶ caĩñajorore, camasã mena cũ̶ãrẽ.
65001013	Description	Tunu bairoa, ria capairiya wĩno jũ̶gori tutuaro ocoturi caáto, jopo pairo cañuetie witinucũña. Caĩtopairã cũ̶ã jopo cawitirorea bairo roro bobooro na caĩrĩjẽ cañuetie witinucũña na risero na caĩrĩjẽ. Tunu bairoa ñocõã na caátíwãrẽ mawijiari capetieto nocãrõ canaitĩãrõpu̶ cayasiránárẽ bairo niñama caĩtopairi majã cũ̶ã.
48001012	Description	Ni jĩcãũ̶ ũcũ̶ camasocu̶ yu̶ quetibu̶ju̶ rotijoemi. Tunu bairoa ni ũcũ̶ camasocu̶ yu̶ bueemi atie mu̶jãã yu̶ caquetibu̶ju̶rijere. Jesucristo pu̶ame roque cũ̶ majũpu̶a yu̶ masĩõwĩ nipetirije mu̶jãã yu̶ caquetibu̶ju̶rijere.
45007005	Sin	Cajũ̶goyepu̶re mai marĩ cajesorije ũnie carorijere marĩ ĩñau̶garipeanucũwũ̶. Bairo caĩñau̶garipearã ãnirĩ Moisés ãnacũ̶ cũ̶ caroticũrĩqũẽrẽ tũ̶gori bero tie roticũrĩqũẽrẽ marĩ baibotiojũ̶gowu̶. Bairo tiere cabaibotiorã ãnirĩ nemojãñurõ tutuaro carorijere marĩ ápu̶. Bairo carorijere ána yua, peeropu̶ cayasiráná majũrẽ bairo marĩ baimiwũ̶.
54002007	Faith	Cũ̶ pu̶ame yu̶re cũ̶ yaye quetire caquetibu̶ju̶bojau̶, cũ̶ yau̶ apóstol majũ yu̶ cũwĩ. Bairo yu̶ cũrĩ yua, cũ̶ yaye queti tũ̶goñatutuarique macããjẽ, cariape quetire yu̶ quetibu̶ju̶ rotijowĩ nipetiro judío majã caãmerãrẽ. Atie mu̶jãã yu̶ caĩrĩjẽ cariape niña. Dios cũ̶ majũpu̶a yu̶ quetibu̶ju̶ roticũwĩ. Mu̶jããrẽ ñitoetiya tie mena.
62003024	Faith	Dios tore bairo cũ̶ caátiroticũrĩqũẽrẽ caána Dios yarã niñama. Dios cũ̶ã na mena nicõãñami na yeripu̶. Bairo cũ̶ caãnoi, “Dios marĩ yeripu̶ niñami,” marĩ ĩ masĩña, cũ̶ Yeri Espíritu Santo marĩ cũ̶ cajoricu̶ marĩ yeripu̶ cũ̶ caãno jũ̶gori.
46010024	Recommendation	Bairi marĩ majũ rupau̶ mena caroaro marĩ caãnipeere macãẽtĩrotiya. Aperã marĩ yarã caroaro na caãnipee ũnie pu̶ame roquere caátiparã marĩ ãniña.
45012016	Recommendation	Jĩcã majãrẽ bairo u̶seanirõ jĩcãrõ mena caroaro ãnajẽcu̶sa. “Jãã, aperã netõrõ caãnimajũrã jãã ãniña,” ĩ tũ̶goñaeticõãña. Tore bairo caĩẽna ãnirĩ, cabu̶goro macããna na caãnajẽ cu̶tiere bairo ãnajẽcu̶sa. “Aperã netõrõ camasĩrã majũ jãã ãniña,” ĩ tũ̶goñaeticõãña.
49004031	Recommendation	Tunu tocãnacã wãme carorije mu̶jãã catũ̶goñarĩjẽrẽ jãnacõãña: Roro asiarique, asianetõcoátaje, pesucu̶taje, awaja tutirique, roro ĩbu̶su̶pairique, tie ũnie nipetirije carorije mu̶jãã catũ̶goñarĩjẽrẽ jãnacõãña.
51001025	Faith	Dios pu̶ame mu̶jãã cũ̶ caĩroari poa macããnarẽ caju̶paau̶ majũ yu̶ cũwĩ. Bairo yu̶ cũrĩ yua, cũ̶ yaye quetire caroaro cariape mu̶jããrẽ yu̶ quetibu̶ju̶ peyorotiwĩ.
66001014	Description	Cũ̶ poa cũ̶ã lana oveja poa, o cayu̶su̶aro jũ̶gori oco buseri cañarĩjẽ nieve cãrõ majũ botirije ãmu̶. Tunu cũ̶ caapee cũ̶ã peero caũ̶rõrẽ bairo majũ tutuaro asiyawu̶.
47004015	Grace	Nipetiro popiye jãã catãmu̶orĩjẽ bainucũña, caroaro mu̶jãã canetõmasĩpeere ĩrõ. Bairo mu̶jãã mena macããna aperã nemojãñurõ Cristore catũ̶gou̶sarã na caãninemoata, nemojãñurõ Dios cũ̶ãrẽ cũ̶ na cabasapeopee cũ̶ã nigaro, nocãrõ marĩ mena cañuu̶ cũ̶ caãno jũ̶gori.
43006056	Faith	Bairi ni ũcũ̶ yu̶ rupau̶re cau̶gau̶, bairi yu̶ rií cũ̶ãrẽ caetii yu̶ mena macããcũ̶ niñami. Yu̶ cũ̶ã cũ̶ mena yu̶ ãnicõãgu̶. Jĩcãrõrẽ bairo cayericu̶na jãã ãniña.
43011027	Faith	Bairo Jesús cõ cũ̶ caĩrõ tũ̶go, Marta pu̶ame atore bairo qũĩ yu̶wõ: --Yu̶ Quetiupau̶, mu̶rẽ cariape majũ yu̶ tũ̶gou̶saya. Mu̶a, mu̶ ãniña Mesías, Dios macũ̶. Dios cũ̶ cajou̶ majũ mu̶ ãniña. Mu̶a, ati yepapu̶ caatípau̶ na caĩwoatujũ̶goyeticũrĩcũ̶ majũ mu̶ ãniña —qũĩwõ Marta Jesure.
44002042	Faith	Cabero na, catũ̶gou̶sajũ̶gori majã pu̶ame caroaro tũ̶gou̶sayuparã apóstolea majã na caquetibu̶ju̶rijere. Tunu bairoa caroaro nipetiro jĩcã majãrẽ bairo ãnimasĩjũ̶goyuparã. Bairo ãna, nipetiro neñarĩ, Diore cũ̶ jẽninucũñuparã. Tunu bairoa Jesús cũ̶ cau̶gatu̶sarica rũ̶mu̶rẽ tũ̶goñarĩ, pããrẽ u̶ganucũñuparã nipetiro.
58001009	Grace	Caroa macããjẽ ũnie jetore caĩroau̶ mu̶ ãniña. Torecu̶, carorije macããjẽ pu̶amerẽ miroaetiya. Bairo caãcũ̶ mu̶ caãnoi, yu̶, mu̶ pacu̶ Dios pu̶ame mu̶ yu̶ besewu̶. Tunu bairi aperã netõrõ caroa yericu̶tajere mu̶ yu̶ jowu̶,” qũĩñupĩ.
44012002	Violence	Bairi Santiago cawãmecu̶cu̶, Juan jũ̶gocu̶re jarericapãĩ mena cũ̶ pajure rocarotiyupu̶ Herodes.
55002016	Recommendation	Timoteo, mu̶ roque aperã cabu̶goro macããjẽ dope caátiãmanie bu̶su̶riquere quetibu̶ju̶gari na caãmeobu̶su̶rique netõnucũrĩjẽ ũnierẽ di rũ̶mu̶ ũno tũ̶gopeoeticõãña. Tie ũnierẽ cabu̶su̶painucũrã nemojãñurõ Diore cũ̶ tũ̶gou̶sajãnarĩ, carorije macããjẽ pu̶amerẽ jõpu̶ame átijũ̶gonutuayama.
62003015	Sin	Tocãnacãũ̶pu̶a na yarã camasãrẽ cateeri majã pu̶ame pajĩãrĩ majã wapanarẽ bairo caãna niñama. Na ũna pajĩãrĩ majã yeri capetietiere na majũã cũ̶gomasĩẽtĩñama. Merẽ tiere caroaro mu̶jãã masĩña.
43021015	Faith	Bairo jãã cau̶gawãcã yaparoro bero, Jesús pu̶ame Simón Pedrore atore bairo qũĩ jẽniñawĩ: —Simón, Juan macũ̶, mu̶rẽ ñiña: ¿Ãnoa mu̶ baparã netõjãñurõ yu̶ mu̶ maiñati? Bairo Jesús cũ̶ caĩrõ tũ̶go, Simón Pedro pu̶ame atore bairo qũĩ yu̶wĩ: --Yu̶ Quetiupau̶, mu̶ yu̶ maimajũcõãña. Merẽ mu̶ masĩña mu̶ yu̶ camairĩjẽrẽ. Bairo Pedro cũ̶ caĩrõ, Jesús pu̶ame bairo qũĩwĩ: —Baiupa, toroque yu̶ caquetibu̶ju̶cũrĩjẽrẽ cariape catũ̶gou̶sarãrẽ caroaro na coteri na jũ̶goãña.
46012008	Grace	Marĩ jĩcããrãrẽ cũ̶, Espíritu Santo jũ̶gori Dios pu̶ame masĩrĩqũẽ mena cũ̶ yaye quetire marĩ quetibu̶ju̶o joroque átinucũñami. Tunu bairoa aperãrẽ Espíritu Santo jũ̶gori nocãrõ camasĩpetirãrẽ bairo majũ na quetibu̶ju̶o joroque átinucũñami.
44007013	Description	Cabero tunu Egiptore na caátí watoai, José pu̶ame cũ̶ jũ̶gocu̶jããrẽ cũ̶ cabairijere na quetibu̶ju̶yupu̶. Bairo cũ̶ caĩquetibu̶ju̶roi, faraón pu̶ame masĩñupũ̶ José ya poa macããnarẽ yua.
60003010	Recommendation	Tirũ̶mu̶pu̶ cũ̶ãrẽ torea bairo ĩ quetibu̶ju̶yayupa profeta majã ãnana: “Ni jĩcãũ̶ ũcũ̶ camasocu̶ caroaro u̶seanirõ mena cũ̶ caãnigaata, carorije ũnierẽ cũ̶ bu̶su̶eticõãto. ‘Carori wãmerẽ yu̶ bu̶su̶etigu̶,’ ĩ tũ̶goñaposeromasĩrĩ cũ̶ ãmarõ. Tunu bairoa cũ̶ risero mena cũ̶ caĩtopairije ũnie cũ̶ãrẽ qũĩ bu̶su̶eticõãto.
44004032	Description	Tunu apeyera, to macããna catũ̶gou̶sari majã jĩcã majãrẽ bairo tũ̶goñañuparã. Bairi ni jĩcãũ̶ ũcũ̶ na mena macããcũ̶ cũ̶ yaye cũ̶ cacũ̶gorijere maiesupu̶. Caroaro ãmeo ju̶átinemoñuparã na majũ.
46015003	Grace	Caãnijũ̶goro mai, yu̶ pu̶ame Jesucristo yu̶ cũ̶ caquetibu̶ju̶riquere mu̶jãã yu̶ quetibu̶ju̶ masĩõ jũ̶gowu̶. “Jesucristo pu̶ame marĩ carorije wapare netõõgu̶, marĩ riabojayupi,” mu̶jãã ñi quetibu̶ju̶wu̶. Atore bairo ĩña profeta majã na cawoatujũ̶goyeticũrĩqũẽ cũ̶ã Dios ya tutipu̶re:
66018024	Violence	Ti macã Babilonia macããna roro majũ Dios yarã profeta majãrẽ, bairi Dios ya poa macããna caãna cũ̶ãrẽ na pajĩãre ãninucũñupã. Nipetiro ati yepapu̶re capajĩãecoricarã cũ̶ãrẽ Babilonia macããna jetoa tore bairo roro na ásupa.
44013048	Faith	Bairo Pablojãã na caĩrĩjẽrẽ tũ̶gori, judío majã caãmerã pu̶ame u̶seaniñuparã. Bairo u̶seanirĩ atore bairo ãmeo ĩñuparã na majũ: “Marĩ Quetiupau̶ yaye queti Pablojãã na caquetibu̶ju̶rije ñujãñuña,” ãmeo ĩñuparã. Bairi Dios cũ̶ caĩñajoro, nipetiro yeri capetietiere cacũ̶goparã pu̶ame cariape tũ̶gou̶sayuparã.
66022020	Description	Bairi atie yu̶ cawoaturijere cariapea yu̶re caquetibu̶ju̶ pu̶ame bairo ĩnemoñami: “Bairoa yu̶ baigu̶. Yoaro mee yu̶ atígu̶ mu̶jãã tu̶pu̶,” ĩñami. Bairi yu̶ pu̶ame cũ̶ ñiña Jesure: “Mu̶ caĩrõrẽ bairoa to baiáto. Yu̶ Quetiupau̶ tãmurĩã tiaya jãã tu̶pu̶,” cũ̶ ñiña.
50004009	Recommendation	Bairi mu̶jããrẽ yu̶ caquetibu̶ju̶cũrĩqũẽrẽ bairo áticõãña. Mu̶jãã, yu̶ caĩrĩqũẽrẽ catũ̶goricarã ãnirĩ, bairi yu̶ caátajere caĩñarĩcãrã ãnirĩ bairo ása. Bairo mu̶jãã caátiãno, Dios, caroa yeri pũna cu̶tajere cajou̶ pu̶ame mu̶jãã mena ãnicõã nigu̶mi.
53003015	Recommendation	Bairãpu̶a, mu̶jãã pesure bairo qũĩñaeticõãña. Mu̶jãã baire bairo caãcũ̶ cũ̶ caãnoi, caroaro mena cũ̶ beyoya.
51002008	Recommendation	Caroaro tũ̶goña masacatiya aperã mu̶jããrẽ caquetibu̶ju̶rãrẽ, carorije jãã tũ̶gou̶sare, ĩrã. Na pu̶ame, “Jãã yaye queti cariape niña,” caĩrã nimirãcũ̶ã, camasãrẽ ĩmawijiorã átiyama. Na yaye queti Jesucristo buerique mee niña. Na majũ na catũ̶goñarĩjẽ tirũ̶mu̶pu̶ macããna ya wãme átajere quetibu̶ju̶rã átiyama camasãrẽ. Tunu bairoa ati u̶mu̶recóo macããna cabauena na carotimasĩrĩjẽrẽ quetibu̶ju̶rã átiyama. Bairi na tũ̶gou̶saeticõãña.
50003014	Faith	Bairi caatu̶eperi majõcu̶ premiorẽ ñegu̶, bu̶tioro wẽpũ̶rõ mena cũ̶ caátore bairo yu̶ cũ̶ã bu̶tioro yu̶ átiya Dios yaye yu̶re cũ̶ caátiroticũrĩqũẽrẽ. Bairo yu̶ caáto yua, Jesucristo jũ̶gori yu̶ cawapatapee Dios yu̶re cũ̶ cajogarijere yu̶ jogu̶mi.
56002014	Faith	Cũ̶, Jesucristo pu̶ame marĩ yaye wapa jũ̶gori yucu̶pãĩpu̶ papuatuecori riayupi. Nipetirije marĩ carorije wapa caãnierẽ marĩ netõõpeyobojari, cũ̶ yarã caãniparã majũ marĩ ãnio joroque marĩ ásupi. Caroa macããjẽrẽ caátiãnimasĩgarã majũ marĩ tuao joroque marĩ ásupi.
43005024	Faith	“Cariape mu̶jããrẽ ñiña: Ni jĩcãũ̶ ũcũ̶ yu̶ yaye quetire catũ̶gou̶sau̶, bairi Dios yu̶re cajoricu̶ mena catũ̶goñatutuau̶ pu̶ame caticõã ninucũgu̶mi tocãnacã rũ̶mu̶a. Popiye cũ̶ baio joroque Dios cũ̶ caátipau̶ mee niñami. Bairi cũ̶, ñamicã cabaiyasiricu̶ nimicũ̶ã, ãmerẽ yua, cacaticõãninucũũ̶rẽ bairo tuayami.
66021015	Description	Mai, yu̶re caquetibu̶ju̶ ángel pu̶ame jĩcãũ̶ cõñarĩcũ̶ oro mena qũẽñorĩcũ̶rẽ cũ̶gowĩ. Tii cõñarĩcũ̶ mena ti macãrẽ cõñagu̶ ámi. Ti macã jopeeri, ti macã ẽñotarica tu̶riro cũ̶ãrẽ cõñagu̶ ámi.
50003019	Sin	Na pu̶ame na caátiãnijesorije jetore bu̶tioro tũ̶goñañama. Tunu bairoa roro na caátiere bobotũ̶goñapeerea, tiere átibotioãniñama. Ati yepa macããjẽ jetore bu̶tioro tũ̶goñañama. Bairo caáticõãna ãnirĩ yua, cabero yasiricaropu̶ ágarãma.
54003006	Sin	Torecu̶ yu̶ yau̶, Timoteo, ñubueri majã quetiupau̶ caãnipau̶ ũcũ̶ pu̶ame Jesucristore cawãma tũ̶gou̶sajũ̶gou̶ ũcũ̶ mee cũ̶ ãmarõ. Yoaro merẽ Jesucristore camasĩnetõrĩcũ̶ ũcũ̶rẽ beserotiya. Jesucristore cawãma tũ̶gojũ̶gou̶ cũ̶ caãmata, ape watoara roro tũ̶goñarĩqũẽ wasoari, Diore cabaibotiou̶re bairo tuabujiou̶mi. Tore bairo roro tũ̶goñarĩqũẽ wasoari, wãtĩ cũ̶ã roro cawapa cũ̶gou̶re bairo tuajũ̶goyupi.
65001003	Recommendation	Yu̶ bairãrẽ bairo caãna, yu̶ camairã bu̶tioro mu̶jããrẽ yu̶ quetibu̶ju̶ woajoganucũmiña caroa queti Dios marĩrẽ cũ̶ canetõrĩqũẽrẽ. Bairi ãmerẽ, “Tore bairo yu̶re cawoajopee ãno,” ĩ tũ̶goñamicũ̶ã, mu̶jããrẽ ape wãme woajou̶ yu̶ átiya. Bairi tutuaro mena ñiña mu̶jããrẽ: Cũ̶ yaye quetire jĩcãnia quetibu̶ju̶cũcõã jãnásúpi Dios cũ̶ ya poa macããna mena. Torena, mu̶jãã cũ̶ã cũ̶ yarã ãnirĩ tiere jãnaeticõãña, popiye baimirãcũ̶ã. Tie queti pu̶gani cãrõ wasoamanigaro.
44004002	Description	Na pu̶ame Pedro, Juajãã mena asiajãñuñuparã. Camasãrẽ na caquetibu̶ju̶ro boesuparã. Tunu bairoa, “Camasã cariacoatana nimirãcũ̶ã tunu catiyama Jesure bairo,” na caĩquetibu̶ju̶ro boesuparã.
66018005	Sin	¡Tame, pairo majũ ñiña roro na caátiãnajẽ cu̶tie ti macãrẽ! Bairo roro na caátie pu̶ame jĩcã puti jeneñoata, u̶mu̶recóopu̶ tujuaetaro cãrõ majũ etabujioro. Bairo roro majũ na caátiere ĩñarĩ na yaye wapa na rei átiyami Dios yua.
43004046	Description	Bairo Jesús Galilea yepapu̶ áñesẽã, Caná na caĩrĩ macãpu̶ ocorea, u̶se oco majũ cũ̶ caátijẽñorĩcã macãpu̶ tunucoámí. Ti macãpu̶re ãñupĩ jĩcãũ̶ ti yepa quetiupau̶ rey roca carotimasĩ majũ. Cũ̶ macũ̶ pu̶ame bu̶tioro riayupu̶ ape macãpu̶ Capernaupu̶.
45012011	Recommendation	Yeri tũ̶goñatutuarique mena Dios cũ̶ caborore bairo átijĩãticõã ninucũña. Cateeyepairãrẽ bairo tũ̶goñaeticõãña.
60001008	Faith	Apeyera, mu̶jãã roque Jesucristore caĩñaetana nimirãcũ̶ã, cũ̶rẽ mairĩ cũ̶ yaye quetire cariape mu̶jãã tũ̶gou̶saya. Cũ̶ mena mu̶jãã tũ̶goñatutuaya. Bairo cũ̶rẽ caĩñaetana nimirãcũ̶ã, ãmerẽ cũ̶rẽ tũ̶gou̶sari yua, nocãrõ netõrõ majũ u̶seanirĩqũẽ mena mu̶jãã ãniña. Tie cũ̶ mena mu̶jãã cau̶seanirĩjẽ pu̶ame dope bairo ĩ quetibu̶ju̶ masĩã maniña marĩ cabu̶su̶ri risero mena.
62004013	Grace	Dios, Espíritu Santo marĩ cũ̶ cajoricu̶ marĩ yeripu̶ cũ̶ caãno jũ̶gori, “Marĩ mena niñami Dios. Marĩã cũ̶ yarã marĩ ãniña,” marĩ ĩ tũ̶goñamasĩcõãña.
43019029	Description	Mai, na pu̶ame jĩcãru̶aca u̶se ocoru̶ carorije capiyarijere cũ̶goyupa. Bairi Jesús, “Yu̶ ñeme jipijãñucu̶pu̶,” cũ̶ caĩrõ tũ̶go, tie u̶se oco carorije capiyarije mena carupajitia mena hisopo na caĩrĩcu̶ ru̶pu̶ mena jiyaturi u̶se ocoru̶ carorije capiyarije mena yose nerĩ, Jesús riseropu̶ ñumu̶gõ etowã tie carorijere, “Cũ̶ etiáto,” ĩrã yua.
51001013	Grace	Wãtĩ cũ̶ carotirore bairo caána cũ̶ mena canaitĩãrõpu̶ caãnarẽ bairo marĩ caãnimiatacũ̶ãrẽ, cũ̶ cawiyoricarãrẽ bairo marĩ ãnio joroque marĩ ásupi Dios. Bairo marĩrẽ netõõrĩ yua, cũ̶ macũ̶ cũ̶ camai, cũ̶ carotimasĩrĩpau̶ macããnarẽ bairo marĩ ãnio joroque marĩ ásupi.
45016017	Recommendation	Yu̶ yarã, yu̶ bairãrẽ bairo caãna, tutuaro mena atore bairo mu̶jããrẽ ñiña: Masacatiri ãña. Jesucristo mena jĩcãrõrẽ bairo mu̶jãã tũ̶goñatutuamasĩẽtĩõ joroque caána mena ãmerĩcõãña. Tunu roro mu̶jããrẽ yapapuao joroque caána mena ãmerĩcõãña. Na yaye queti pu̶ame mu̶jããrẽ jãã caquetibu̶ju̶rique macããjẽ ũnie mee, ricaati quetibu̶ju̶rique niña. Torena, na mena ãmerĩcõãña.
45012007	Recommendation	Camasãrẽ ju̶átinemomasĩrĩqũẽrẽ cũ̶ cajoricarã marĩ caãmata, caroaro mena na marĩ ju̶átinemogarã. Tunu bairo jũ̶gobuemasĩrĩqũẽrẽ cũ̶ cajoricarã marĩ caãmata, camasãrẽ caroaro na marĩ buegarã.
43016023	Faith	Cariapea mu̶jããrẽ ñiña: “Mu̶jãã mena yu̶ caãmerĩ rũ̶mu̶ caãnorẽ yua, mu̶jãã caborijere yu̶re mu̶jãã jẽnietigarã. Yu̶ Pacu̶pu̶ roquere cũ̶ mu̶jãã jẽnimasĩgarã. Bairo cũ̶ jẽnirã, mu̶jãã caborijere yu̶ wãme mena ĩrĩ cũ̶ mu̶jãã cajẽnirõ, nipetirijere mu̶jãã jomajũcõãgu̶mi yua.
66021019	Description	Bairi tunu ti macã ẽñotarica tu̶rirore caju̶gotutuarije ũ̶tã caroa majũ mena na cacũjũ̶gorique ãmu̶. Tocãnacã wãmepu̶a ũ̶tã rupaa cawapacu̶tie mena wãmagorique ãmu̶ tipau̶rire. Atie ũnie caroa ũ̶tã cawapacu̶tie mena wãmagorique ãmu̶: Caãnijũ̶goro ti macã ẽñotaricarore caju̶gotutuaro jaspe mena qũẽnorĩcãrõ ãmu̶. Cabero macããtõ caju̶gotutuaro zafiro mena qũẽnorĩcãrõ ãmu̶. Pu̶garo bero macããtõ ágata cawãmecu̶tie mena qũẽnorĩcãrõ ãmu̶. Itiaro bero macããtõ esmeralda cawãmecu̶tie mena qũẽnorĩcãrõ ãmu̶. Baparicãnacãrõ bero macããtõ ónice cawãmecu̶tie mena qũẽnorĩcãrõ ãmu̶. Jĩcã wãmo peti bero macããtõ cornalina cawãmecu̶tie mena qũẽnorĩcãrõ ãmu̶. Jĩcã wãmo peti jĩcã pẽnirõ bero macããtõ crisólito mena qũẽnorĩcãrõ ãmu̶. Jĩcã wãmo peti pu̶ga pẽnirõ bero macããtõ berilo cawãmecu̶tie mena qũẽnorĩcãrõ ãmu̶. Jĩcã wãmo peti tia pẽnirõ bero macããtõ topacio cawãmecu̶tie mena qũẽñorĩcãrõ ãmu̶. Jĩcã wãmo peti baparicãnacã pẽnirõ bero macããtõ crisoprasa mena qũẽnorĩcãrõ ãmu̶. Pu̶ga wãmo cãrõ peti bero macããtõ jacinto mena qũẽnorĩcãrõ ãmu̶. Bairi yua, catu̶saro cũ̶ã amatista cawãmecu̶tie ũ̶tã mena qũẽnorĩcãrõ ãmu̶. Tore bairo tie wãme ũ̶tã mena ti macã ẽñotaricaro catutuapee pu̶ga wãmo peti ru̶pore pu̶ga pẽnirõ cãnacãpau̶ caãnierẽ qũẽnojũ̶goricaro ãmu̶.
59004017	Sin	Bairi ni jĩcãũ̶ ũcũ̶ caroa átajere masĩmicũ̶ã, tiere cũ̶ caápericõãta, roro ácu̶ átiyami Dios cũ̶ caĩñajoro.
66019005	Faith	Bairo na caĩrĩpau̶re yua bu̶su̶rique Dios cũ̶ caruiro tronopu̶i caatíe atore bairo ĩ ocajowu̶: “¡Nipetiro mu̶jãã, cawĩmarã, bairi cabu̶toa cũ̶ã marĩ Pacu̶ Diore cũ̶ basapeoya! Nipetiro mu̶jãã cũ̶rẽ caĩroarã, cũ̶rẽ canu̶cũ̶bu̶gori majã cũ̶ basapeoya,” ĩ ocajowu̶ bu̶su̶rique.
47005002	Faith	Bairi marĩ pu̶ame ati rupau̶ mena ãna, marĩ ju̶tinucũña. ¡Tame! Merẽ ãmea u̶mu̶recóo macãã rupau̶ marĩ ya rupau̶ caãnipa rupau̶pu̶ roquere marĩ ãnicõãgamiña.
48006004	Recommendation	Bairi mu̶jãã pu̶ame roque tocãnacãũ̶pu̶a caroaro ĩñabesecõñaña mu̶jãã majũã nipetiri wãme mu̶jãã caátiãninucũrĩjẽrẽ. Tore bairo caroaro mu̶jãã majũã mu̶jãã caátiere mu̶jãã caĩñabesemasĩata, caroaro mu̶jãã tũ̶goña u̶seanigarã. Bairopu̶a, tore bairo mu̶jãã catũ̶goñau̶seanirĩjẽ pu̶ame Dios mena caroaro mu̶jãã caátiãnie to ãmarõ. Aperã na cabairijere ĩñacõñarĩ mu̶jãã pu̶ame, “Aperã netõrõ caroaro caátiãna jãã ãniña,” ĩrĩ, mu̶jãã cau̶seanirĩjẽ roque cañuetie niña.
46007036	Recommendation	Bairi ni jĩcãũ̶ ũcũ̶ caũ̶mu̶ merẽ cabu̶ticoácú̶ ãnirĩ cũ̶ nu̶mo roco caãnipao mena cawãmo jiyagaricu̶ cũ̶ caãmata, cõ mena cũ̶ wãmojiyaáto. Tunu bairoa, “Yu̶ canu̶mocu̶to ñugaro,” cũ̶ caĩtũ̶goñamasĩata, cũ̶ nu̶mo cu̶paro. Tie nu̶mo cu̶taje roro átaje mee niña.
43016002	Violence	Mu̶jããrẽ roro ñubuerica wiiripu̶ caãnarẽ mu̶jãã acuwiyoregarãma ati yepa macããna camasã. Tunu bairo átiri, mu̶jãã pajĩãrecõãgarãma. Bairo noa ũna mu̶jããrẽ capajĩãregarã pu̶ame, ‘Dios cũ̶ carotiro mena ána marĩ átiya,’ ĩ tũ̶goñamigarãma.
66015001	Description	To bero apeye u̶mu̶recóopu̶ acu̶orije cabaicõña nu̶cãetarijere ñiñajowu̶. Tame, jĩcã wãmo peti pu̶ga pẽnirõ cãnacãũ̶ majũ ángelea majã baujaetanu̶cãwã. Jĩcã wãmo peti pu̶ga pẽnirõ cãnacã wãme roro na caátipee Dios na cũ̶ carotirije mena baujaetanu̶cãwã. Tie roro na caátipee mena merẽ Dios cũ̶ caasiarijere átirotitu̶sagu̶ baiwĩ.
43018023	Description	Bairo cũ̶rẽ cũ̶ caáto, Jesús pu̶ame bairo qũĩñupũ̶: --Bairo cũ̶ yu̶ caĩrĩjẽ mena cũ̶rẽ rorije majũ cũ̶ yu̶ caĩata, cariapea roro yu̶ caĩgarijere yu̶ quetibu̶ju̶ masĩõña. Bairo cũ̶ yu̶ caĩrĩjẽ mena cariapea cũ̶ yu̶ caĩmiatacũ̶ãrẽ, ¿dopẽĩ yu̶ mu̶ wasopana payati? —ĩñupũ̶ Jesús soldaure.
50004003	Recommendation	Mu̶ cũ̶ã, yu̶ bapa, yu̶ mena caroaro caquetibu̶ju̶ricu̶, bairo mu̶ caátipee yu̶ boya: Evodia, bairi Síntique cũ̶ãrẽ na ju̶ása. Caroa ãnajẽ pu̶amerẽ na quetibu̶ju̶ya. Na pu̶ame popiye baimirãcũ̶ã, camasãrẽ yu̶ ju̶quetibu̶ju̶nemonucũwã Dios na cũ̶ canetõõrĩjẽ quetire. Clemente mena, bairi aperã yu̶re caju̶átinemorã mena cũ̶ã camasãrẽ yu̶ ju̶quetibu̶ju̶nemonucũwã. Na cũ̶ã Dios mena cacatiãniparãrẽ woaturica tutipu̶ merẽ cawoatuecoricarã niñama.
66016006	Sin	Na majũ, mu̶ yarã, mu̶ ya poa macããnarẽ roro na pajĩãrewã. Mu̶ yarã profeta majãrẽ roro na pajĩãrewã. Bairi ãmerẽ mu̶ pu̶ame oco rií cajẽñarĩjẽrẽ na etio joroque na mu̶ átiya na yaye wapa yua. ¡Na majũ na yaye wapa ãmerẽ roro tãmuoñama!” ĩ bu̶su̶jowĩ oco quetiupau̶ ángel.
45006002	Sin	Tore bairo marĩ áperigarã. Merẽ marĩã, roro átiãnajẽrẽ cajãnamajũcõãrĩcãrã marĩ ãniña. Bairo caãna ãnirĩ, ¿dope bairo tunu carorije macããjẽrẽ marĩ átiãninemobujiocu̶ti?
66017011	Violence	Moecũ̶ monstruo cajũ̶goyepu̶re caãnimirĩcũ̶ ãmerẽ camácũ̶ cũ̶ã quetiupau̶ rey niñami. Jĩcã wãmo peti pu̶ga pẽnirõ cãnacãũ̶ quetiuparã caãna bero macããcũ̶ quetiupau̶ rey niñami cũ̶ cũ̶ã. Cũ̶ mena jĩcã wãmo peti itia pẽnirõ majũ niñama yua quetiuparã reyes. Tunu bairoa cũ̶, monstruo pu̶ame aperã quetiuparã jĩcã wãmo peti pu̶ga pẽnirõ cãnacãũ̶ mena macããcũ̶ niñami. Cũ̶ pu̶ame yua, yasi majũũ̶ ácú̶ baiyami. Cũ̶ tu̶saye niña yua.
48004030	Recommendation	Bairi atore bairo pu̶ame ĩ quetibu̶ju̶ woatuyupa Dios ya tutipu̶ cũ̶ãrẽ: “Paabojari majõco cõ macũ̶ mena aperopu̶ cõ acoápáro. Cũ̶, cõ macũ̶ pu̶ame apeo macũ̶ mena cũ̶ pacu̶ yaye caãnajẽrẽ peeto ũno cacũ̶gou̶sapau̶ mee niñami,” ĩ quetibu̶ju̶ woatuyupa.
54006009	Sin	Aperã pu̶ame narẽ caru̶sarijere cacũ̶gopetirã nimirãcũ̶ã, pairo cacũ̶gogari majã ãnirĩ petoaca na cacũ̶gorije mena tũ̶goña yapapuajãñunucũñama. Bairo tũ̶goñamacãrĩ yua, carorije átaje ati u̶mu̶recóo macããjẽrẽ tãmu̶onucũñama. Camasãrẽ cateerije, na yasio joroque caátie macããjẽrẽ átinucũñama yua. Tie ũnie cañuetie cabuipacorije niña.
66017016	Violence	Bairi apeyera monstruo ya jawiire bairo pu̶ga wãmo petiro cãrõ caãniatana quetiuparã reyes cõ, carõmio, caróore cõ teejãñugarãma yua. Cõ rocacõãgarãma. Capee cawapacu̶tiere cacũ̶gomirĩcõrẽ yua jutii mácõ cõ átirocacõãgarãma. Bairo átiyaparori, cõ riire u̶garecõãgarãma. Bairo átiri cõ ãnacõ rii caru̶saata, peeropu̶ joere peyocõãgarãma yua.
46008003	Faith	Torea bairo ni jĩcãũ̶ ũcũ̶ Diore masĩrĩ cũ̶rẽ cũ̶ camaiata, Dios pu̶ame cũ̶ yau̶re bairo qũĩñanucũñami.
45003009	Sin	¿Tame, dope to baimiñati? Marĩ, judío majã, ¿aperã netõjãñurõ caroarã cañurã majũ marĩ ãniñati? ¡Marĩ baietiya tame yu̶ra! Bairi marĩ, judío majã, aperã judío majã caãmerã nipetiro camasã rorije caãna jeto marĩ ãniña. Torea bairo yu̶ cũ̶ã yu̶ quetibu̶ju̶nucũña.
44007041	Sin	Bairi yua na caĩroapau̶ wecu̶re bairo cabauu̶re cũ̶ weqũẽnoñuparã. Bairo cũ̶ qũẽnorĩ bero yua, waibu̶toare na pajĩãñuparã, cũ̶ wericu̶re basapeogarã. Tunu bairoa bose rũ̶mu̶ qũẽnoñuparã, cũ̶, wecu̶re bairo cabauu̶ na majũã na caátiatacu̶re qũĩroagarã.
66009020	Sin	Bairo camasã tie carorije mena roro na cayasicoamiatacũ̶ãrẽ, aperã cacatiru̶sarã pu̶amea tũ̶goñamasacatiema. Mai, bairoa carorije macããjẽrẽ áticõãma. Wãtĩã cũ̶ãrẽ mai bairoa na ĩroacõãma. Oro mena na cawericarã cacatienarẽ na ĩroacõãma. Camasã na jũ̶gũẽã caãniparã ĩrã, ũ̶tã bronce, ũ̶tã majũ, o yucu̶ mena na caqũẽnorĩcãrãrẽ na ĩroacõãnirecoawã camasã caru̶sarã cacatirã pu̶ame mai. Na majũã na caqũẽnorĩcãrã caĩñaena, catũ̶goena, peeto ũno cũ̶ãrẽ cajee peámasĩẽnarẽ, mai na ĩroacõãnirecoawã, uwioro ati u̶mu̶recóo cabaimiatacũ̶ãrẽ.
47005011	Faith	Bairi, “Marĩ Quetiupau̶re nipetiro camasã cũ̶ na canu̶cũ̶bu̶goro boya,” ĩ tũ̶goñarĩ, camasãrẽ Cristo yaye quetire na masĩõ joroque jãã átijĩãtiganucũña. Tore bairo caroaro cariape jãã catũ̶goñanucũrĩjẽrẽ Dios cũ̶ã masĩcõãñami. Bairi mu̶jãã cũ̶ã tiere mu̶jãã camasĩrõ ñuña.
49002003	Sin	Tirũ̶mu̶pu̶re marĩã nipetiro bairo jeto marĩ átiãninucũwũ̶. Marĩ caborore bairo jeto marĩ ápu̶. Tunu bairoa roro marĩ rupau̶ nipetiro wãme carorijere caborore bairo jeto marĩ ápu̶. Roro marĩ catũ̶goñarĩjẽ mena bairo marĩ átinucũwũ̶. Bairo caátiãna ãnirĩ, aperã roro caánarẽ Dios cũ̶ caátatore bairo marĩ cũ̶ã roro majũ marĩ átiecobujioyupa.
44002040	Recommendation	Tore bairo jeto na quetibu̶ju̶nemoñupũ̶ Pedro: —Bairo mu̶jãã caáto ñuña: Ati yepa macããna jĩcããrã cayasiparã niñama na carorije wapa. ¡Narẽ bairo mu̶jãã cũ̶ã baieticõãña! Dios mena bu̶su̶qũẽnoña —na ĩñupũ̶ Pedro camasãrẽ.
45008013	Faith	Ati rupau̶ mena roro mu̶jãã caátiganucũata, peeropu̶ mu̶jãã yasigarã. Baimirãcũ̶ã, tie carorijere Espíritu Santo cũ̶ camasĩõrĩjẽ jũ̶gori mu̶jãã caátijãnaata roque, mu̶jãã caticõã ninucũgarã.
45010011	Faith	Torea bairo ĩ quetibu̶ju̶ya Dios ya tutipu̶ cũ̶ãrẽ: “Ni ũcũ̶ cũ̶ mena cariape catũ̶goñatutuau̶ pu̶ame di rũ̶mu̶ ũno, ‘Cabu̶goro majũ cũ̶ yu̶ boyupa,’ ĩ tũ̶goña yapapuaetigu̶mi,” ĩ quetibu̶ju̶ya.
45001008	Faith	Caãnijũ̶goro atiere mu̶jããrẽ yu̶ quetibu̶ju̶jũ̶goya mai: Nipetiropu̶ macããna u̶seanirĩqũẽ mena tũ̶gonucũñama Jesucristo mena caroaro mu̶jãã catũ̶goñatutuãnierẽ. Bairo tocãnacãũ̶pu̶a mu̶jãã cabaiãnierẽ tũ̶gori, yu̶ pu̶ame, “Jãã Pacu̶, mu̶ ñujãñuña jãã mena,” ñinucũña Diopu̶re. Jesucristo jũ̶gori bairo ñi jẽninucũña.
52001004	Faith	Yu̶ yarã, Dios mu̶jããrẽ ĩñamaiñami. Bairo mu̶jããrẽ ĩñamairĩ, mu̶jãã cũ̶ãrẽ mu̶jãã beseyupi, cũ̶ yarã mu̶jãã caãniparore bairo ĩ. Tiere jãã cũ̶ã merẽ caroaro jãã masĩña.
60004008	Recommendation	Tunu bairoa tocãnacãũ̶pu̶rea mu̶jãã caãmeomaiãnie to ãmarõ. Bairo caroaro mu̶jãã caãmeomaiãnimasĩata, aperã yaye wapare na mu̶jãã masiriyobojamasĩbujiorã. Cañurĩjẽ macããjẽ pu̶amerẽ tũ̶goñarĩ carorijere mu̶jãã átijãnacõãgarã yua.
44027001	Description	Pablore Italia yepapu̶ na cajogatũ̶goñarĩcãrõrẽã bairo caetaro, Pablo, aperã preso jorica wii caãna cũ̶ãrẽ na nuniwã jĩcãũ̶ quetiupau̶ capitán, Julio cawãmecu̶cu̶re, “Topu̶ narẽ cũ̶ neápáro,” ĩrã. Julio pu̶ame soldaua quetiupau̶ emperador ũ̶mu̶a mena macããcũ̶ jĩcãũ̶ ãmi.
66015003	Faith	Bairi na pu̶ame Moisés ãnacũ̶ Dios yau̶ cũ̶ paabojari majõcu̶ yaye basariquere basawã. Dios macũ̶ Cordero yaye basarique mena atore bairo ĩ basawã: “Nocãrõ carotimasĩ majũ mu̶ ãniña. Nipetirije mu̶ caátie ñumajũcõãña. Mu̶ roque Quetiupau̶ nipetirore carotimasĩ majũ mu̶ ãniña. Dise mu̶ carotimasĩẽtĩẽ maniña. Caria, cariape majũ niña nipetirije mu̶ caátiãnie. Nipetiro camasã poari Quetiupau̶ Rey majũ mu̶ ãniña mu̶ roque.
60002002	Faith	Cawĩmarã buiari bero na paco ũpẽcõãrẽ ũpũrĩ tutuarã na caátórea bairo mu̶jãã cũ̶ã Dios yaye quetire tũ̶gou̶saya mu̶jãã yeripu̶. Tie Dios yaye quetire mu̶jãã catũ̶gou̶saata, nemojãñurõ yeri tutuarã mu̶jãã ãnigarã. Tore bairo cũ̶ mena mu̶jãã catũ̶goñatutuaroi mu̶jãã netõõgu̶mi yua marĩ Pacu̶ Dios.
66014013	Faith	Tocãrõã yu̶ tũ̶gonemowũ̶ tunu bu̶su̶rique u̶mu̶recóopu̶ caatíere. Bairo ĩroyawu̶ bu̶su̶rique: “Atie yu̶ caĩrĩjẽrẽ woatuya: ‘U̶seanirĩ na ãmarõ ato jũ̶goyere di rũ̶mu̶ marĩ Quetiupau̶re tũ̶gou̶sajãnaetiri cariaparã. Bairina, na cariaro beropu̶ cũ̶ mena u̶seanigarãma,’ ĩ ocajowu̶.” “Bairo majũã baigarãma. Dios yaye jũ̶gori popiye capaaricarã ãnirĩ tocãrõã yerijãgarãma. Bairo popiye na capaariquere masĩrĩ na ju̶átigu̶mi yua,” ĩ bu̶su̶nemowĩ Espíritu Santo cũ̶ã.
59001027	Faith	Bairo átaje pu̶ame ñuña: Roro cabairãrẽ, camasã uparã mánarẽ, bairi cawapearã rõmirĩ cũ̶ãrẽ caroaro na marĩ caju̶átinemorõ ñuña. Tunu bairoa ati yepa macããna roro na caátore bairo marĩ caápero ñuña. Tore bairo marĩ caápata, Diore camasĩrã majũ marĩ ãnigarã, Dios cũ̶ caĩñajoro.
51002004	Recommendation	Tiere mu̶jãã yu̶ quetibu̶ju̶ya, apei, ni jĩcãũ̶ ũcũ̶ cũ̶ caĩtorijere mu̶jãã tũ̶gore ĩ. Cũ̶ yaye queti pu̶ame jĩcãrõ tũ̶nia baumirõcũ̶ã, ĩtorique macããjẽ niña.
66005013	Description	Tunu bairoa yu̶ tũ̶gowu̶ nipetiro u̶mu̶recóo macããjẽ Dios cũ̶ caqũẽnorĩqũẽ ati yepa macããjẽ cũ̶ã caĩrĩjẽrẽ. Ati yepa roca, bairi ria capairiya cũ̶ã bairo caĩbasapeorijere yu̶ tũ̶gowu̶: “¡Carotimasĩruiricaro tronopu̶ carui, bairi Cordero cũ̶ãrẽ basapeorique to ãmarõ! Nocãrõ cañuu̶ cũ̶ caãnoi, cũ̶ jetorea ĩroarique to ãmarõ. Nocãrõ cũ̶ catutuarije cũ̶ã tocãnacã rũ̶mu̶a to ãnicõã ninucũáto. ¡To petieticõãto!” ĩ basawã capããrã ángelea majã.
66008008	Description	Caputijũ̶goatacu̶ bero macããcũ̶ ángel putiwĩ tunu cũ̶ yaro putiricaro trompetare. Tocãrõã yua, jĩcã macãnu̶cũ̶rõ cãrõ majũ pairo caũ̶rĩ bu̶ru̶aro ria capairiyapu̶ ñarocapaetawu̶. Bairo ti peero cañarocapaetaro yua, itia sero caãniatato jĩcã sero cãrõ tiya ria riíre bairo jẽñacoapu̶.
44007058	Violence	Bairo cũ̶ ñerĩ yua, ti macã ẽñotaricaro jũ̶goyepu̶ cũ̶ neásúparã. Topu̶ ũ̶tã rupaa mena cũ̶ wẽẽ, cũ̶ wẽẽ cũ̶ átipajĩã rocacõãñuparã yua Esteban ãnacũ̶rẽ. Mai, Estebãrẽ capajĩãrã pu̶ame na jutii cabui macããjẽrẽ Saulo cawãmecu̶cu̶re cũ̶ coterotiyuparã.
45015011	Faith	Tunu aperopu̶ ĩ woatunemoñupã ti tutipu̶re: “Ape yepaa macããna judío majã caãmerã nipetiro tocãnacã poa masapoari macããna cũ̶ã, ¡marĩ Quetiupau̶re cũ̶ basapeoya!” ĩ woatuyupa.
45011036	Faith	Ati u̶mu̶recóo macããjẽ nipetirije cũ̶ caqũẽnorĩqũẽ jeto niña. Cũ̶ catutuarije mena jũ̶gori nipetirije ãnicõã ninucũmasĩña. Cũ̶ caboro jũ̶gori cũ̶ yaye nicõã ninucũña. ¡Bairi cũ̶ jetorea basapeorique caroa majũ to ãnicõã ninucũáto! Bairoa to baiáto.
43001029	Faith	Ti rũ̶mu̶ busuri rũ̶mu̶ caãno cũ̶ tu̶pu̶ Jesús cũ̶ caetarore qũĩñawĩ Juan. Bairo qũĩña yua, atore bairo jãã ĩwĩ cũ̶tu̶ caãnarẽ: “¡Qũĩñaña cũ̶rẽ! Ãnia niñami Cordero oveja macũ̶rẽ bairo Dios cũ̶ cacũrĩcũ̶ cawãmecu̶cu̶. Oveja na canuu̶ cawĩmau̶ Diopu̶re na cajoemu̶gõjonucũrĩcũ̶rẽ bairo caãcũ̶ niñami. Cũ̶ã, cũ̶ cariápee jũ̶gori ati u̶mu̶recóo macããna nipetiro roro na caátiere camasiriyobojapau̶ majũ niñami.
58011031	Description	Bairi ti macã macããcõ Rahab cawãmecu̶co caũ̶mu̶a mena caepewapatamirĩcõ Dios mena tũ̶goñatutuarique cacũ̶goo ãñupõ. Cõ pu̶ame Israel ya poa macããna cõ ya macãrẽ caĩñarutiri majãrẽ caroaro cõ ya wiipu̶ na qũẽnoñupõ, na pajĩãrema, ĩõ. Bairo Dios mena catũ̶goñatutuao ãnirĩ aperã cõ ya macã macããna Diore cabaibotiorã mena yasiesupo.
43010010	Grace	“Yajari majõcu̶, yajau̶ acú̶ jeto atínucũñami. Tunu bairoa pajĩãrei acú̶ jeto atínucũñami. Yu̶ pu̶ame roque mu̶jããrẽ yeri capetietipeere nocãrõ majũ pairo mu̶jãã cacũ̶gopeere jou̶ acú̶ yu̶ apú̶.
50003020	Faith	Marĩ pu̶ame roque u̶mu̶recóopu̶ caãniparã marĩ ãniña. Tunu bairoa marĩrẽ canetõũ̶, Jesucristo, u̶mu̶recóopu̶ caãniatacu̶ nemo cũ̶ catunuetarore caroaro cũ̶ marĩ ãnicotegarã.
45015007	Recommendation	Jesucristo mu̶jããrẽ cũ̶ caátatorea bairo mu̶jãã cũ̶ã mu̶jãã mena macããnarẽ na ĩñamairĩ caroaro nu̶cũ̶bu̶gorique mena na ĩñaña. Bairo mu̶jãã caáto ĩñarã, “Caroú̶ cañuu̶ niñami Dios,” ĩ ĩñagarãma camasã cũ̶ã.
44021024	Recommendation	Torecu̶, na mena ácú̶ja templo, Dios ya wiipu̶. Topu̶ judío majã caroarã ãnigarã Dios cũ̶ caĩñajoro na caátinucũrõrẽ bairo mu̶, mu̶ mena caáná cũ̶ã, mu̶jãã átigarã. Tunu sacerdote majã mu̶jããrẽ na caátibojarijere mu̶ majũ na mu̶ wapatibojagu̶. Bairo mu̶ caáto jũ̶gori na poare juarerotiri bero, “Merẽ Diore marĩ caĩrĩcãrõrẽ bairo marĩ áti yaparoya,” ĩ masĩgarãma yua. Bairo narẽ mu̶ caátibojarore ĩñarĩ, camasã pu̶ame, “Pablo cũ̶ caátajere na cabu̶su̶pairije cariape mee niña. Cũ̶ cũ̶ã rita, Moisés ãnacũ̶ cũ̶ caroticũrĩqũẽrẽ ĩroayami,” ĩ masĩgarãma.
45004012	Faith	Tunu bairoa marĩ judío majã marĩ rupau̶re cayisetarotiricarã, Abraham ãnacũ̶ cũ̶ rupau̶re cayisetamácũ̶pu̶a Dios mena cũ̶ catũ̶goñatutuajũ̶goricarore bairo Dios mena catũ̶goñatutuarã majũ ñicũ̶ cũ̶ã ãcũ̶ baiyami.
44001026	Description	Bairo qũĩ jẽniyaparori bero, ũ̶tã rupaacarẽ ãmeo wẽẽ nuniñuparã. Bairo átiri masĩñuparã Judare cawasoapau̶re. Matíare cũ̶ beseyupi Dios. Bairi yua, Matías pu̶ame pu̶ga wãmo peti ru̶pore jĩcã pẽnirõ cãnacãũ̶ catuaricarã apóstolea majã mena macããcũ̶ jĩcãũ̶ caãninemojũ̶gou̶ ãñupũ̶.
45004007	Grace	Atore bairo ĩ woatuyupi Dios ya tutipu̶: “Noa ũna roro na caátiere Dios cũ̶ camasiriyobojaricarã u̶seanirĩ ñiñama.
66011004	Description	Na, pu̶garã quetibu̶ju̶ri majã pu̶ame olivo yucu̶, bairi pu̶ga tutuu jĩñaworique ati yepapu̶ caãnierẽ ãnicõñarã baiwã. Dios cũ̶ caĩñajoro ati yepapu̶re caãnierẽ bairo ãnicõñarã baiwã.
59004009	Recommendation	Roro mu̶jãã caátiere tũ̶goñarĩ, tũ̶goña yapapuarotiya. Otiricaro cãrõ tũ̶goña yapapuaya. Boyetiricaro ũnorẽã, otirotiya. U̶seanirĩcãrõ ũnorẽã, yapapuarotiya, roro mu̶jãã caátiere tũ̶goñarĩ.
64001011	Recommendation	Bairi yu̶ yau̶, yu̶ baire bairo caãcũ̶, yu̶ camai, atie carorije macããjẽ na caátiere ĩñajeeticõãña. Caroa macããjẽ jetore átiãninucũña. Caroa macããjẽrẽ caátiãninucũũ̶ pu̶ame Dios mena jĩcãrõrẽ bairo caãcũ̶ niñami. Apei, carorije macããjẽ jetore caácu̶ pu̶ame Diore camasĩẽcũ̶rẽ bairo tuayami.
45004011	Faith	Bairi Abraham, Dios cũ̶ cũ̶ caĩrĩjẽrẽ caãnorẽ bairo cariape cũ̶ catũ̶goro beropu̶, cũ̶ rupau̶re cũ̶ yiseyupa. Tore bairo átirotiyupi Abraham, Dios mena cũ̶ catũ̶goñatutuarije jũ̶gori cũ̶rẽ ñe ũnie cawapa cũ̶goecu̶re bairo cũ̶ cũ̶ cacũrĩjẽrẽ cũ̶ camasĩparore bairo ĩ. Tore bairo cabairicu̶ ãnirĩ Abraham ãnacũ̶ pu̶ame nipetiro na rupau̶ cayiserotiena nimirãcũ̶ã, Dios mena catũ̶goñatutuarã cũ̶ãrẽ na ñicũ̶ caãnijũ̶goricu̶ ãñupĩ. Bairi Dios cũ̶ã torea bairo cariape cañurã ñe ũnie cawapa mánarẽ bairo na ĩñañami na rupau̶ cayiserotiena cũ̶ãrẽ.
45006007	Grace	Ni jĩcãũ̶ ũcũ̶ baiyasiri bero, cũ̶ rupau̶ roro caátigamirĩqũẽrẽ átinemoẽtĩñami.
47004010	Faith	Bairi noo jãã caánucũrĩpau̶ cãrõ jãã cũ̶ã Jesucristo roro na cũ̶ caátiecogaricarorea bairo roro cayasicoaparãrẽ jãã ãnicotenucũña jãã wapana jũ̶gori. Bairo Jesucristo cũ̶ cabairiquere bairo jãã cũ̶ã roro popiye tãmu̶omirãcũ̶ã, caroaro cũ̶ caãnajẽ cu̶tie macããjẽ cũ̶ãrẽ jãã áti ĩñomasĩnucũña camasãrẽ.
50002021	Sin	Aperã nipetiro na yaye caãnipee jetore bonucũñama. Marĩ caátiere Jesucristo cũ̶ carotirijere borã mee baiyama.
58011011	Faith	Tunu apeyera Abraham, “Yu̶re cũ̶ caĩrĩcãrõrẽã bairo jĩcã wãme ru̶saricaro mano yu̶ átibojagu̶mi Dios,” caãnorẽ bairo cariapea ĩ tũ̶goñañupĩ. Bairo Dios mena cũ̶ catũ̶goñatutuarije jũ̶gori, cũ̶, cũ̶ nu̶mo cũ̶ã cabu̶toa, capũnaacu̶ti masĩẽnapu̶ na caãnimiatacũ̶ãrẽ, jĩcãũ̶ na macũ̶cu̶tio joroque ásupi Dios cũ̶ camasĩrĩjẽ mena.
43006039	Grace	Yu̶ Pacu̶, yu̶re cajoricu̶, yu̶ cũ̶ caátiroticũrĩqũẽ atore bairo niña: Yu̶ yarã nipetiro cũ̶ cacũrĩcãrãrẽ yu̶ canetõrõ boyami. Bairo bairi ati u̶mu̶recóo capetiro caãno, cariaricarã na caãnimiatacũ̶ãrẽ, narẽ yu̶ cacatioro boyami.
46008006	Faith	Bairo jũ̶gũẽã capããrã na caãnimiatacũ̶ãrẽ, marĩ pu̶amerẽ, jĩcãũ̶ã niñami Dios marĩ Pacu̶ majũ. Cũ̶, marĩ Pacu̶ Dios, nipetirije ati u̶mu̶recóo macããjẽrẽ qũẽnoñupĩ. Marĩ cũ̶ãrẽ, cũ̶ã, marĩ qũẽnoñupĩ, cũ̶ yarã marĩ caãniparore bairo ĩ. Tunu bairoa jĩcãũ̶ã niñami Jesucristo marĩ Quetiupau̶. Cũ̶ jũ̶gori nipetiro ati u̶mu̶recóo macããjẽ baiãnimasĩña. Cũ̶ jũ̶gori marĩ cũ̶ã marĩ masacu̶ti ãniña.
52003006	Description	Bairo mu̶jããtu̶ Tesalónicapu̶ yu̶ cajoricu̶ Timoteo ãmerẽ atopu̶ tunuetayami tunu. Bairo mu̶jãã tu̶pu̶ caetaatacu̶ caroa majũ jãã queti jeatíupi: Caroaro jĩcãrõ tũ̶ni Dios mena tũ̶goñatutuari, caroaro mu̶jãã caãmeomai ãninucũrĩjẽ quetire jãã quetibu̶ju̶ etaami. Masiritiricaro mano caroaro mena jãã mu̶jãã catũ̶goñacõãnie cũ̶ãrẽ jãã quetibu̶ju̶etaami. Bairo jããrẽ camasiritiena ãnirĩ nocãrõ bu̶tioro, mu̶jããrẽ jãã cũ̶ã jãã caĩñagarorea bairo mu̶jãã cũ̶ã bu̶tioro jããrẽ mu̶jãã caĩñaganucũrĩjẽrẽ jãã quetibu̶ju̶ami Timoteo.
60005004	Grace	Bairo narẽ caroaro mena mu̶jãã cajũ̶goãnimasĩata, marĩ Quetiupau̶ Jesucristo mu̶jãã mena u̶seanigu̶mi. Tunu ati yepapu̶ cũ̶ cabauetari rũ̶mu̶ caãno mu̶jãã jogu̶mi caroa yericu̶taje capetietie majũrẽ yua. Caroaro mu̶jãã caátiãnajẽ wapa di rũ̶mu̶ ũno cariaetie majũrẽ mu̶jãã jogu̶mi marĩ Quetiupau̶.
47003012	Faith	“Di rũ̶mu̶ ũno Jesucristo yaye queti capetietie niña,” ĩ tũ̶goñarĩ, uwiricaro mano camasãrẽ tiere na jãã quetibu̶ju̶nucũña.
61002012	Sin	Caĩtopairi majã pu̶ame waibu̶toare bairo catũ̶goñarĩqũẽ mána niñama. Catũ̶goñamasĩẽna niñama. Waibu̶toa pu̶ame na catũ̶goñarĩjẽ mena mee tore bairã na caãnie jũ̶gori tore bairo bainucũñama. Bairo buianucũñama cabero camasã narẽ ñerĩ na capajĩãreparore bairo ĩrã. Torea bairo caĩtopairã cũ̶ãrẽ na regu̶mi na carorije wapa Dios.
43012006	Sin	Mai, Judas pu̶ame cabopacarãrẽ caĩñamai ũcũ̶ meena, tore bairo ĩ bu̶su̶wĩ. Cajeruti jeyanucũrĩ majõcu̶ ãnirĩ bairo ĩwĩ. Mai, cũ̶, Judas pu̶ame jãã yaye dinero cajãñarĩ poare caĩñarĩcãnu̶gõbojau̶ ãmi. Bairo caácu̶ nimicũ̶ã, ti poa macããjẽrẽ jericawori cũ̶ majũ cũ̶ caborijere cawapatinucũũ̶ ãnirĩ, tore bairo ĩwĩ.
62004016	Faith	Tore bairo cabaiãno jũ̶gori, merẽ yua, marĩ masĩña cariapea Dios marĩrẽ cũ̶ camaiãninucũrĩjẽrẽ. Dios pu̶ame ãmeo mairĩqũẽ macããcũ̶ niñami. Bairi ni ũcũ̶ cũ̶ yarãrẽ camaimasĩ, Dios yau̶ majũ niñami. Dios cũ̶ã cũ̶ mena nicõãñami.
44011019	Description	Esteban ãnacũ̶rẽ na capajĩãrocaro bero, Jesús bu̶su̶riquere catũ̶gou̶sari majãrẽ roro popiye na baio joroque na ásúparã. Bairo na caáto jũ̶gori, jĩcããrã Fenicia yepapu̶ rutiásúparã. Aperã Chipre yucu̶ poapu̶ rutiásúparã. Aperã Atioquía macãpu̶ ásúparã. Bairo caábataricarã topu̶ ãna, judío majã jetore caroa quetire na quetibu̶ju̶yuparã. Aperã judío majã caãmerã pu̶amerẽ na quetibu̶ju̶esuparã.
54006006	Faith	Bairopu̶a, Dios yaye macããjẽ masĩrĩqũẽ cariapea u̶mu̶recóopu̶ marĩ cawapatapee majũ niña. Tore bairo nocãrõ pairo cũ̶gogu̶mi Dios cũ̶ cajorijere ni ũcũ̶ ãme ati yepapu̶ ãcũ̶ mai cũ̶ cacũ̶gorije ũnie mena cayeriñucõãninucũũ̶.
66013007	Violence	Tunu bairoa Dios ya poa macããna caãna mena cũ̶ ãmeoqũẽ rotiwĩ monstruore. Narẽ ãmeoqũẽ jĩãtiri tũ̶nipu̶ cũ̶ rotiwĩ. Tunu bairoa nipetiro camasã poari apeye bu̶su̶ri majã tocãnacã macãã macããna tocãnacã yepaa macããnarẽ cũ̶ carotimasĩpeere cũ̶ jowĩ.
60002020	Faith	Mu̶jããrẽ, mu̶jãã quetiuparã, rorije mu̶jãã caátie wapa na catutiata roque, dope bairo mu̶jãã ĩ masĩẽtĩbujiorã. Yerijõrõ mu̶jãã quetiuparã mena mu̶jãã ãnimasĩẽtĩbujiorã. Caroa wãmerẽ mu̶jãã caátiatato bero caãnimiatacũ̶ãrẽ, roro popiye mu̶jãã baio joroque mu̶jãã na caápata roque, popiye mu̶jãã cabairijere mu̶jãã nu̶cãnetõõcõãgarã. Tũ̶goñaenarẽ bairo tiere tũ̶goñanetõõcõãña. Tie ñujãñuña marĩ Pacu̶ Dios cũ̶ caĩñajoro.
58009015	Grace	Torecu̶, Jesucristo pu̶ame yucu̶pãĩpu̶ cũ̶ cariarique jũ̶gori Dios cũ̶ pacu̶ mena, bairi camasã mena cũ̶ãrẽ jĩcã yericu̶narẽ bairo caroaro Dios mena marĩ ãnio joroque ásupi. Cawãma wãme mena, “Mu̶jãã yu̶ netõõbojagu̶,” cũ̶ caĩrĩcãrõrẽã bairo ásupi. “Bairo yu̶ caáto caãnijũ̶gorica wãme roticũrĩqũẽrẽ na cacũ̶gorica yu̶tea caãno roro na caátaje wapare yu̶ masiriyobojagu̶. Bairo yu̶ caáto bero, Dios cũ̶ caĩñabesericarã cũ̶ yarã caãniparã pu̶ame cũ̶ caĩjũ̶goyeticũrĩcãrõrẽã bairo yeri capetietiere cacũ̶goparã majũ nigarãma,” ĩrẽ bairo marĩ ásupi.
45006001	Sin	Bairi yua, yu̶ caĩatajere tũ̶gori bero, ¿dope marĩ caáto to ñucu̶ti? “Dios pu̶ame nemojãñurõ marĩ qũĩñamaiáto,” ĩrã, ¿nemojãñurõ carorije macããjẽrẽ marĩ átinemocõãcu̶ti?
49005004	Recommendation	Tunu roro marĩ cabu̶su̶ata, ñuẽtĩña. Bairi dise ũnie roro ati rupau̶ caborore bairo átaje ũnierẽ bu̶su̶pẽni epeeticõãña. Catũ̶goñarĩqũẽ mánarẽ bairo carorije cabu̶goro macããjẽ cũ̶ãrẽ bu̶su̶pẽni epeeticõãña. Diore basapeorique ũnie pu̶ame roquere átiãninucũña.
66006008	Violence	Bairo cũ̶ caĩrõ ĩñajou̶, ñiñabócawu̶ apei caballo caju̶ripuau̶ majũrẽ. Cũ̶ bui capesau̶ cũ̶ãrẽ cũ̶ ñiñawũ̶. Caballo bui capesau̶ pu̶ame, Camasãrẽ Riarique Caácu̶, wãmecu̶mi. Cũ̶ bero amí apei, Cariaricarã Na Caãnopu̶ Macããcũ̶, cawãmecu̶cu̶. Cũ̶ pu̶ame ati u̶mu̶recóo macããna baparicãnacã poa caãnarẽ jĩcã poa majũrẽ pajĩãmasĩwĩ. Besu átaje, au̶a riarique, riaye mena, o waibu̶toa camasã u̶garã mena na yasiorique caácu̶ ãmi. Tie ati masĩrĩqũẽrẽ cũ̶ jowĩ jĩcãũ̶.
45004016	Faith	Bairi Abraham jũ̶gori nipetiro cũ̶ pãrãmerã caãniparãrẽ Dios cũ̶ caĩcũrĩqũẽ caroaro caãnicõãnipeere ĩrã, Dios mena camasã na catũ̶goñatutuacõãno boya. Bairo ĩgu̶ ñiña: Moisés ãnacũ̶ cũ̶ caroticũrĩqũẽrẽ caátipeyogamirã jeto meerẽ, nipetiro Abrahãrẽ bairo Dios mena catũ̶goñatutuarãrẽ caroare na jogu̶mi Dios, na cũ̶ caĩcũrĩcãrõrẽã bairo. Bairo bairi Abraham ãnacũ̶ pu̶ame yua, marĩ nipetiro Dios mena catũ̶goñatutuarã ñicũ̶ caãnacũ̶ majũ nijũ̶goyupi.
44028018	Description	Romano majã pu̶ame yu̶ cabairijere jẽniña yaparori bero, “Pablo ñe ũnie buicu̶periyami. Bairi cũ̶ cayasimasĩrõ maniña,” ĩrĩ, yu̶ wiyogamiwã.
45009016	Grace	Bairi atore bairo marĩ masĩña: Dios, cũ̶ majũ cũ̶ caboro marĩ camasãrẽ marĩ bopaca ĩñamasĩñami. Cũ̶ marĩ camairotiro jũ̶gori mee marĩ mainucũñami. Tunu bairoa caroaro marĩ caátie jũ̶gori mee marĩ maiñami.
46010008	Sin	Bairi mu̶jãã cũ̶ã jãã ñicũ̶jãã ãnana jĩcããrã carõmio mena roro na caátiepericarore bairo átiepeeticõãña. Bairo roro na caátie wapa jĩcã rũ̶mu̶a veintitrés mil cãrõ majũ na yasio joroque ásupi Dios.
45007023	Sin	Bairi atiere yu̶ masĩña: Yu̶ catũ̶goñarĩjẽ mena caroa macããjẽrẽ yu̶ átigamiña. Bairo yu̶ caátigamiatacũ̶ãrẽ, yu̶pu̶re niña caroaro yu̶ caátigatũ̶goñarĩjẽrẽ ẽñotarore bairo yu̶re caátinucũrĩjẽ. Bairi yu̶ majũ rupau̶ mena carorijere tutuaro yu̶ átiganucũña. Bairo yu̶pu̶re caãno jũ̶gori carorijere yu̶ átijãnamasĩẽtĩña.
58006001	Faith	Bairo cabairoi, cabu̶toare bairo nemorõ Dios mena tũ̶goñatutuagarã, Jesucristo yaye queti camasiriyorijere marĩ buenemogarã. Marĩ cabuejũ̶gorique cañurĩjẽ to caãnimiatacũ̶ãrẽ, nemojãñurõ camasiriyorije to caãnimiatacũ̶ãrẽ, buenemorotiya. Marĩ cabuejũ̶gorique bairo ãmu̶: Roro marĩ caátiere yapapuari marĩ cayeri wasoariquere marĩ buewu̶. Roro marĩ caátiere marĩ cacũẽtĩcõãta, caũ̶petietopu̶ cayasiránárẽ bairo marĩ cabaibujioriquere marĩ buewu̶. Apeyera Dios mena tũ̶goñatutuarique cũ̶ãrẽ marĩ buejũ̶gowu̶.
46016011	Recommendation	Bairi ni jĩcãũ̶ ũcũ̶ mu̶jãã mena macããcũ̶ cũ̶ boeticõã cũ̶ baieticõãto. Atore bairo pu̶ame cũ̶ mu̶jãã ápa: Caroaro u̶seanirĩqũẽ mena yerijõrõã cũ̶ ju̶átinemo joya, noo cũ̶ caátópu̶ cũ̶ caátóre. Bairo mu̶jãã caáto, yu̶re ĩñau̶ atígu̶mi atopu̶re yua. Yu̶ pu̶ame cũ̶rẽ cũ̶ coteãcũ̶ yu̶ átiya aperã marĩ yarã catũ̶gou̶sari majã mena.
59002014	Faith	Mu̶jãã, yu̶ bairãrẽ bairo caãna, ni jĩcãũ̶ ũcũ̶, “Dios mena yu̶ tũ̶goñatutuaya,” caĩ nimicũ̶ã, caroaro átajere cũ̶ caápericõãta, cũ̶ caĩrĩjẽ wapa maniña. ¿Bairo cũ̶ caĩrĩjẽ jũ̶gori caroaro cũ̶ netõũ̶áti? Netõẽcũ̶mi.
43007025	Description	Bairo Jerusalén macãpu̶ Jesús camasãrẽ na cũ̶ caquetibu̶ju̶ripau̶ caãno to macããna jĩcããrã atore bairo ãmeo ĩwã na majũ Jesure ĩñarĩ: --¿Ãnia, na capajĩãrocaganucũũ̶ mee cũ̶ ãniñati?
43020022	Faith	Bairo jãã ĩrĩ bero, jãã buire putibatori, atore bairo jãã ĩwĩ: --Espíritu Santore mu̶jãã yu̶ joya ãmerẽ. Cũ̶rẽ cũ̶ bocáñeña yua mu̶jãã mena caãnipau̶re.
45010003	Sin	Bairi, “Dios pu̶ame Jesucristo mena marĩ catũ̶goñatutuaro jũ̶gori, ‘Ñe ũnie carorije cawapa cũ̶goena niñama,’ marĩ ĩ masĩñami,” ĩ tũ̶goñamasĩẽtĩnucũñama. Bairo tũ̶goñamasĩẽtĩrĩ yua, na majũ na caátitutuarije mena ñe ũnie cawapa mánarẽ bairo ãniganucũmiñama.
62005010	Faith	Bairi ni jĩcãũ̶ ũcũ̶ Dios macũ̶ Jesucristore cariape catũ̶gou̶sau̶ cũ̶ yaye quetire cũ̶ majũã quetibu̶ju̶ masĩñami cũ̶ yeripu̶. Diore cariape catũ̶goecu̶ pu̶ame caĩtopairi majõcu̶re bairo tuayami, cũ̶ macũ̶ Jesús yaye quetibu̶ju̶rique quetire cariape cũ̶ catũ̶gogaeto jũ̶gori.
43014012	Faith	Bairi mu̶na mee mu̶jããrẽ ñiña: Yu̶ caquetibu̶ju̶rijere cariape catũ̶gou̶sau̶ ãnirĩ yu̶ caátie ũnierẽ cũ̶ cũ̶ã átimasĩgu̶mi. Yu̶ roque yu̶ Pacu̶ tu̶pu̶ yu̶ caácoato jũ̶gori, cũ̶ pu̶ame jĩrĩã netõjãñurõ caroaro majũ átimasĩgu̶mi.
56002009	Recommendation	Tunu torea bairo caroaro na mu̶ quetibu̶ju̶wa ũ̶mu̶a paacoteri majãrẽ: Na quetiuparã na caĩrõrẽ bairo caroaro na tũ̶gou̶saáto. Camasã caroaro ãnajẽ cu̶tajere bairo cañurã na ãmarõ. Na quetiuparãrẽ tũ̶gou̶saetiri na caĩrĩjẽrẽ cabu̶su̶cãnamupairãrẽ bairo na ãmerĩcõãto.
58012015	Recommendation	Mu̶jãã majũ tũ̶goñatutuao joroque ãmeo ása, tocãnacãũ̶pu̶a mu̶jãã mena macããna Dios tu̶pu̶ na caẽmu̶etamasĩparore bairo ĩrã. Bairi ni jĩcãũ̶ ũcũ̶ mu̶jãã mena macããcũ̶ rorije caáticotei cũ̶ manicõáto. Rorije caácu̶ cũ̶ caãmata, rorije na áticotebujiou̶mi camasãrẽ.
54003007	Recommendation	Bairi ñubueri majãrẽ cajũ̶gobuenucũpau̶ pu̶ame ñubueri majã, bairi ñubueri majã mee cũ̶ã na canu̶cũ̶bu̶gou̶ ũcũ̶rẽ marĩ boya. Bairo ñubueri majã mee cũ̶ã na caĩroaena na caãmata, nipetiro camasã na bu̶su̶pai cotebujiorãma. Bairo na bu̶su̶pai coteri yua, wãtĩ cũ̶ carotiro jũ̶gori rori wãme na ĩtoepebujiorãma Dios yayere caboena pu̶ame.
49004007	Grace	Jĩcã majã marĩ caãnimiatacũ̶ãrẽ, marĩ, tocãnacãũ̶pu̶rea ape wãmerẽ, ape wãmerẽ marĩ caátimasĩpeere marĩ joyupi Jesucristo cũ̶ cajogari wãme ũnierẽ.
66016003	Description	Cũ̶ berore apei cabero macããcũ̶ ángel átí, cũ̶ yaru̶ macããjẽ capũnirĩjẽrẽ ria capairiya jesaropu̶ pobatowẽjowĩ. Bairo cũ̶ caáto, tiya ria oco pu̶ame rií jẽñacoapu̶. Camasocu̶ pajĩãrocaricu̶ riíre bairo jẽñacoapu̶ tiya oco. Tocãrõã yua, tiya macããna cacatiãnimiatana ru̶saricaro mano riapeticoámá.
49006006	Recommendation	Paabojari majã jĩcããrã caroaro paayama, na quetiuparã na caĩñajoro, jãã mena na u̶seaniáto, ĩrã. Bairo caroaro paamirãcũ̶ã, cabero na caĩñaeto pu̶amerẽ paaetiyama. Na ũnarẽ bairo baieticõãña. Mu̶jãã pu̶ame roque Jesucristore capaabojari majã ãnirĩ, Dios mu̶jãã caátipeere cũ̶ caborore bairo ĩtorique mano ása.
60003016	Recommendation	“Caãnimajũrã Dios yarã jãã ãniña,” ĩẽna, nu̶cũ̶bu̶gorique mena na quetibu̶ju̶ya. Caroaro átiãña, mu̶jãã catũ̶goñamasacu̶ti ãnie yerijõrõ to ãnimasĩõ joroque ĩrã. Mu̶jãã, Jesucristore catũ̶gou̶sari majãrẽ, roro caĩbu̶su̶pairã pu̶ame na majũã na caĩrĩjẽrẽ na tũ̶goñaboboo joroque ĩrã, caroaro átiãña mu̶jãã majũ nipetiro camasã mena.
43006040	Faith	Yu̶, Dios Macũ̶, atore bairo yu̶ caáto boyami yu̶ Pacu̶: Nipetiro camasã yu̶ caátiãnierẽ ĩñarĩ bero, yu̶ yaye quetire cariape catũ̶gou̶sarã na cacaticõãninucũrõ átirotiyami. Bairo bairi ati u̶mu̶recóo capetiro caãno, cariacoatana na caãnimiatacũ̶ãrẽ, narẽ yu̶ catiogu̶ tunu —na ĩ quetibu̶ju̶wĩ Jesús cũ̶tu̶ caãnarẽ.
44012023	Violence	Bairo na cũ̶ caĩãno, tocãrõã yua, ángel marĩ Quetiupau̶tu̶ macããcũ̶ pu̶ame Herodere cũ̶ riañao joroque ásupu̶, “Dios jĩcãũ̶ã niñami marĩ caĩroapau̶,” cũ̶ caĩẽtĩẽ wapa. Cabero yua, cũ̶rẽ becoa u̶garocacõãñuparã.
47001003	Grace	Diore cũ̶ marĩ basapeoto, marĩ Quetiupau̶ Jesucristo Pacu̶ majũrẽ. Cũ̶ã, marĩ Pacu̶ marĩrẽ caĩñamai majũ niñami. Cũ̶, Dios pu̶ame tocãnacãnia roro popiye marĩ catũ̶goñayapapuaro, marĩ yeri ñuo joroque caátinucũũ̶ niñami.
54001006	Sin	Bairo yu̶ caĩquetibu̶ju̶miatacũ̶ãrẽ, jĩcããrã to macããna tũ̶gomawijiacoayama. Bairo tũ̶gomawijiari yua, ñerẽ átiri mee tie jetore ãmeo bu̶su̶rique netõcõã ninucũñama.
45001016	Faith	Noa ũna camasã tie caroa quetire na catũ̶gou̶saata, na netõõgu̶mi Dios peeropu̶ na caábujiopeere. Bairi tie caroa quetire di rũ̶mu̶ ũno yu̶ quetibu̶ju̶boboetiya. Caãnijũ̶goro tie caroa quetire nipetiro judío majãrẽ na quetibu̶ju̶jũ̶goyupa Jesujãã. Bairi ãmerẽ yua judío majã caãmerã cũ̶ãrẽ quetibu̶ju̶rã jãã átiya.
46003011	Description	Bairi Jesucristo ũ̶tãã na cacũjũ̶goricare bairo caãcũ̶ yaye queti jetore yu̶ quetibu̶ju̶nucũña. Bairi apei ricaati quetibu̶ju̶ buipeomasĩẽtĩñami. Jĩcãũ̶ã niñami Jesucristo ũ̶tãã caãnimajũrĩcãrẽ bairo caãcũ̶.
49005033	Recommendation	Torecu̶, atore bairo mu̶jãã caátipeere yu̶ boya: Mu̶jãã, canu̶moacu̶na tocãnacãũ̶ã, mu̶jãã rupau̶re mu̶jãã camairõrẽã bairo mu̶jãã nu̶moa cũ̶ãrẽ na maiña. Tunu bairoa mu̶jãã, carõmia, camanapũ̶ãcu̶na cũ̶ã tocãnacãõã mu̶jãã manapũ̶ãrẽ na nu̶cũ̶bu̶goya.
51002013	Grace	Mu̶jãã, cajũ̶goyepu̶re roro mu̶jãã caátaje jũ̶gori, bairi tunu Diore camasĩẽnarẽ bairo mu̶jãã caãnoi, jĩcãũ̶ caũ̶mu̶ cabaiyasiricu̶ ãnacũ̶ cañurĩjẽrẽ cũ̶ caátimasĩẽtatorea bairo mu̶jãã cũ̶ã caroare mu̶jãã átimasĩẽsupa. Bairo mu̶jãã cabaimiatacũ̶ãrẽ, Dios Jesucristore cũ̶ cacatioricarorea bairo mu̶jãã cũ̶ãrẽ cawãma yeri cu̶tajere mu̶jãã joyupi. Jesucristo yarã ãnirĩ roro mu̶jãã caátaje nipetirijere masiriyobojayupi.
54004014	Recommendation	Caroa wãme mu̶ caátimasĩpee Dios mu̶ cũ̶ cajoriquere átiãni jãnaeticõãña camasã mena. Mai, ñubueri majã quetiuparã cabu̶toa camasĩrĩ majã pu̶ame Dios cũ̶ camasĩõrĩjẽ jũ̶gori di wãme caroaro camasã mena mu̶ caátiãnipeere mu̶ uparotirã, na wãmorĩ mena mu̶ ru̶poa buire ñigãpeowã. Tiere mu̶ pu̶ame masiriticũẽtĩcõãña.
66021001	Description	Bairo tie cabaipetietaro bero, ñiñawũ̶ yua cawãma u̶mu̶recóore. Tunu bairoa yepa cũ̶ãrẽ cawãma yepa majũrẽ ñiñawũ̶. Caãnijũ̶gorica u̶mu̶recóo, bairi caãnijũ̶gomirĩcã yepa cũ̶ã cayasipetiátato bero ãmu̶. Ria capairiya, ria pu̶to cũ̶ã yasicoapu̶. Bairi tie caãnijũ̶gomirĩqũẽ cabu̶cu̶ u̶mu̶recóo cabu̶cu̶ yepa cũ̶ã tocãrõã mamu̶ yua.
52005016	Recommendation	Tocãnacã rũ̶mu̶a u̶seanirõ caroaro áticõã ninucũña marĩ Quetiupau̶ cũ̶ caĩñajoro.
66009006	Description	¡Tame, ti rũ̶mu̶ caetaro, camasã riayasicoátájere bomigarãma, bu̶tioro capũnirõ jũ̶gori yua! Bairo bomirãcũ̶ã, riamasĩẽtĩgarãma. Cariacoagarã na caãnimiatacũ̶ãrẽ, na cariápeepu̶a manigaro mai.
52004014	Faith	Merẽ cariape Jesús riacoamicũ̶ã, tunu cũ̶ cacatiriquere marĩ masĩña. Bairo cariape camasĩrã marĩ caãmata, “Jesure cũ̶ cacatioricarorea bairo, cũ̶rẽ tũ̶gou̶sari cariaricarã cũ̶ãrẽ na catiogu̶mi Dios,” marĩ ĩ masĩmajũcõãña.
62004015	Faith	Bairi ni jĩcãũ̶ ũcũ̶ Jesús Dios macũ̶ cũ̶ caãnierẽ caãnorẽ bairo cariape cũ̶ catũ̶goñamasĩcõãta, Dios mena jĩcãrõrẽ bairo caãcũ̶ niñami. Dios pu̶ame cũ̶ã cũ̶ mena nicõãñami.
43010009	Grace	Yu̶a, oveja na cajããrĩ jope majũrẽ bairo caãcũ̶ yu̶ ãniña. Bairi yu̶re caĩroau̶ pu̶ame yu̶ jũ̶gori cũ̶ carorije wapare canetõecoricu̶pu̶ niñami. Jĩcãũ̶ oveja jãáti, o witiáti bero cataa bócau̶gamasĩrẽ bairo tuayami yua caroa yericu̶taje mena.
58011037	Violence	Aperã cũ̶ãrẽ ũ̶tã rupaa mena na pajĩãrenucũñupã. Aperã cũ̶ãrẽ yisericapãĩ mena na rupau̶ri recomacããrĩ na pajure batorenucũñupã. Aperã cũ̶ãrẽ ñosẽrĩcãpãĩrĩ mena na ñosẽ renucũñupã. Aperã cũ̶ã roro majũ bopacooro baiyupa. Ñe ũnie cacũ̶goenarẽ bairo noo na caboropu̶ áñesẽãñupã. Waibu̶toa oveja, o cabra aseri mena jutii jãñarĩ roro na caátipacõõrã baiñesẽãnucũñupã.
62002029	Faith	Merẽ atore bairo mu̶jãã masĩña: “Jesucristo caroaro cariape caácu̶ cañuu̶ majũ niñami. Tunu bairo nipetiro camasã caroa macããjẽ cañurĩjẽrẽ caána, Dios yarã cũ̶ pũnaarẽ bairo caãna niñama,” mu̶jãã ĩ masĩña.
44013047	Grace	Bairi atore bairo marĩ Quetiupau̶ jãã ĩ jowĩ: ‘Ati yepapu̶re cabusurijere bairo mu̶jãã yu̶ cũña camasã na caĩñajoro. Bairo yu̶ caátoi, camasãrẽ yu̶ canetõõrĩqũẽrẽ na mu̶jãã quetibu̶ju̶garã nocãrõ cayoaropu̶ macããna cũ̶ãrẽ tie quetire,’ jãã ĩ jowĩ marĩ Quetiupau̶ —na ĩñuparã Pablojãã judío majãrẽ.
47004002	Faith	Bairi tunu cañuena yasioropu̶ rorije na caátie ũnie caboborijere jãã boetinucũña. Ĩtorique mena Dios yaye quetire jãã quetibu̶ju̶etinucũña. Diore caĩñapeoecorã ãnirĩ tie queti cũ̶ãrẽ wasoaricaro mano caroaro cariape jãã quetibu̶ju̶nucũña. Tore bairo cariape macããjẽrẽ jãã caquetibu̶ju̶rijere jããrẽ camasĩrã tiere caroaro masĩcõãñama.
44002033	Description	Bairi ãmerẽ yua, Diotu̶ cariape nu̶gõãpu̶ carui ãcũ̶mi, cũ̶rẽ rotibojagu̶. Tunu bairoa Dios cũ̶rẽ cũ̶ caĩrĩcãrõrẽã bairo Espíritu Santo cũ̶ caátípeere rotimasĩñami. Mu̶jãã nipetirije mu̶jãã catũ̶goataje, mu̶jãã caĩñaataje cũ̶ã Jesucristo cũ̶ caáto jũ̶gori baiapu̶.
51003010	Recommendation	Jĩcãũ̶ cawãmau̶ cabu̶cu̶ jutirore cũrĩ, cawãmarõ pu̶ame cũ̶ cajãñawasoarore bairo mu̶jãã cũ̶ã roro mu̶jãã caátiãnigarijere jãnarĩ, cawãma wãme caroaro átiãnajẽ pu̶amerẽ mu̶jãã tũ̶goñajũ̶goyupa. Dios mu̶jããrẽ caqũẽnorĩcũ̶ pu̶ame tunu mu̶jããrẽ qũẽnonemoñami, cũ̶rẽ bairo ãnajẽ cu̶tajere mu̶jãã cacũ̶goparore bairo ĩ. Bairo nemojãñurõ cũ̶rẽ bairo ãnajẽ cu̶tiri yua, ñe ũnie ru̶saeto cũ̶ mu̶jãã masĩgarã.
43011004	Faith	Bairo cũ̶ na caĩquetijoatajere tũ̶gori, Jesús pu̶ame atore bairo jãã ĩwĩ: --Atie Lázaro cũ̶ cariaye cu̶tiãnie cũ̶ riayasimajũcoao joroque caátipee mee niña. Dios cũ̶ catutuarije camasãrẽ yu̶ caáti ĩñopee roque nigaro. Tunu bairoa yu̶, Dios macũ̶ yu̶ caátitutuãnie cũ̶ãrẽ na ĩñao joroque yu̶ átigu̶, Lázaro cũ̶ cariarije jũ̶gori —jãã ĩwĩ Jesús.
45001017	Faith	Atie queti bairo marĩ masĩõña: “Jesucristo mena na catũ̶goñatutuari wãme mena jeto jũ̶gori carorije cawapa cũ̶goenarẽ bairo na ĩñañami Dios,” marĩ ĩ masĩña. Torea bairo na ĩñañami cũ̶ mena catũ̶gou̶sajũ̶gorãrẽ. Atiere torea bairo ĩ quetibu̶ju̶ woatuyayupa tirũ̶mu̶pu̶re: “Cañuu̶rẽ, cũ̶ mena catũ̶goñatutuau̶ cũ̶ caãnie jũ̶gori, ‘Ñe ũnie carorije cawapa cũ̶goecu̶ niñami,’ qũĩ ĩñagu̶mi Dios,” ĩ woatuyupa Dios ya tutipu̶.
43019017	Description	Bairo cũ̶ neáná yua, Jesure yucu̶pãĩrẽ cũ̶ pu̶sarotiri, cũ̶ neámá Calavera cawãmecu̶topu̶. (Calavera ĩrõ, Gólgota, o “ru̶poa coro” ĩgaro ĩña yu̶ yaye hebreo mena.)
45012006	Faith	Marĩ tocãnacãũ̶pu̶rea ricaati wãme jeto cariape marĩ caátimasĩpee ũnierẽ marĩ joyupi Dios. Noo cũ̶ cajogarijere marĩ joyupi. Bairi tiere caroaro marĩ átigarã. Dios yaye quetire marĩ caquetibu̶ju̶masĩpeere cũ̶ cajoricarã marĩ caãmata, marĩ catũ̶goñatutuaro cãrõ tiere camasãrẽ na marĩ quetibu̶ju̶garã.
66004007	Description	Bairi sere caãnijũ̶gou̶ pu̶ame, macãnu̶cũ̶ yai cajũãũ̶ riapére bairo cacũ̶gou̶ ãmi. Cũ̶ bero macããcũ̶ nurĩcũ̶ wecu̶ riapére bairo cacũ̶gou̶ ãmi. Apei cũ̶ bero caãcũ̶ camasocu̶ riapére bairo cacũ̶gou̶ bauwĩ. Catu̶sau̶ pu̶ame aa bauriquere bairo cabauu̶ majũ wu̶nucũwĩ.
49005015	Recommendation	Bairi caroaro tũ̶goñaña mu̶jãã caátiãnipeere. Catũ̶gomasĩẽnarẽ bairo ãmerĩcõãña. Catũ̶gomasĩrã na caãnorẽ bairo pu̶ame roque átiãña.
45010012	Grace	Bairi Dios pu̶ame judío majã, judío majã caãmerã cũ̶ãrẽ na ĩñaricawoetiyami. Jĩcãrõ tũ̶ni caroaro cariape na ĩñañami Dios camasãrẽ. Cũ̶, marĩ Quetiupau̶, nipetiro Quetiupau̶ jĩcãũ̶ã niñami. Bairi cũ̶rẽ cajẽnirãrẽ tocãnacã wãme caroare netõjãñurõ na jomajũcõãgu̶mi.
45010004	Faith	Jesucristo ati yepapu̶ etari, marĩ nipetiro camasã cũ̶ mena catũ̶goñatutuarãrẽ, Moisés ãnacũ̶ cũ̶ caroticũrĩqũẽrẽ carotiecocõãna meerẽ bairo caãna marĩ ãnio joroque ásupi, ñe ũnie carorije cawapa cũ̶goenarẽ bairo marĩ caãnimasĩparore bairo ĩ, Dios cũ̶ caĩñajoro.
50004006	Recommendation	Bairi ati u̶mu̶recóo cabaipee jĩcã wãme ũnoacãrẽ tũ̶goñarĩqũẽ paipatowãcãẽtĩcõãña. Dios pu̶amerẽ cũ̶ jẽniña nipetirije ati u̶mu̶recóo cabaipeere. Tunu jẽni yaparorã, “Dios, jãã mena mu̶ ñujãñuña,” qũĩña.
46010006	Faith	Tore bairo jãã ñicũ̶jãã ãnana marĩ bai ĩñojũ̶goyupa, marĩ cũ̶ã narẽ bairo ãmerẽ carorije macããjẽrẽ marĩ caĩñau̶garipeaetiparore bairo ĩrã. Bairi narẽ bairo carorije macããjẽrẽ caboetiparã marĩ ãniña.
66009002	Description	Cũ̶ pu̶ame tocãrõã ti ope caũ̶cũ̶ãrĩ opere pããcõãwĩ to llave mena yua. Ti ope pu̶ame bairo cũ̶ capããrõ, pairo busewitiwu̶. Peero wese joerica peero nocãrõ pairo caũ̶rĩ peero cãrõ majũ busewitiwu̶. Nocãrõ pairo ti ope macããjẽ cabuseroi yua, muipu̶re cũ̶ buse biatocoapu̶. Dope bairo átia mano wĩnorẽ buse bijapeticoapu̶.
52004006	Recommendation	Tunu bairoa ni jĩcãũ̶ ũcũ̶ apei nu̶mo ũcõrẽ ĩtori, roro cũ̶ átiepeeticõãto. Tore bairo caátipairãrẽ tutuaro mena roro na baio joroque átiyami marĩ Quetiupau̶. Tie nipetirijere merẽ mu̶jããrẽ jãã quetibu̶ju̶ yaparowu̶.
47005017	Faith	Bairi ni jĩcãũ̶ ũcũ̶ Jesucristore catũ̶gou̶sajũ̶gou̶ ape yeri cacũ̶gou̶pu̶ niñami. Roro cũ̶ caátinucũrĩqũẽrẽ caátijãnarĩcũ̶pu̶ niñami. Bairo roro cajũ̶goyepu̶ cũ̶ caátiãnajẽrẽ pitiri bero, caroa macããjẽ jeto caátiãninucũũ̶ majũ tuayami yua.
43005020	Faith	Yu̶ Pacu̶ yu̶re mairĩ, nipetirije cũ̶ caátinucũrĩjẽrẽ ñiñoñami. Ãme caámasĩẽcũ̶rẽ cũ̶ yu̶ caátiorije netõjãñurõ caroa macããjẽ cũ̶ caátigarijere yu̶ áti ĩñogu̶mi caberopu̶re. Tie roquere ĩñarã, nemorõ mu̶jãã ĩña acu̶amajũcõãgarã.
49004028	Recommendation	Tunu apeyera ñiña: Cajerutiri majõcu̶ tocãrõã, cũ̶ jerutijãnacõãto. Cũ̶ ũna tiere jãnarĩ, caroa wãme paariquere na paáto, aperã cabopacarãrẽ jĩcã wãme ũno na caju̶átinemomasĩparore bairo ĩrã.
57001022	Recommendation	Apeyera tunu mu̶ tu̶pu̶ ácú̶, yu̶ cacãniparore yu̶ mu̶ qũẽnocũbojacotegu̶. Bairi tãmurĩã yu̶ witigu̶. Dios pu̶ame yu̶re mu̶jãã cajẽnibojarijere catũ̶gou̶ ãnirĩ, preso jorica wiipu̶ caãniatacu̶ yu̶ witio joroque átigu̶mi. Bairo witiri bero, mu̶jãã tu̶pu̶ yu̶ atígu̶ tunu. Bairi caroaro yu̶ mu̶jãã yuwa mu̶ wiipu̶.
58013009	Recommendation	Bairi mu̶jãã nipetiro ape wãme quetibu̶ju̶rique ũnierẽ tũ̶gou̶saeticõãña. Dios cũ̶ camairĩjẽ mena yeri tutuarã marĩ ãnio joroque caáto ñuña. U̶garique wãmerẽ besecõñarĩ na cau̶garotirore bairo marĩ caáto mee, marĩ yeri tũ̶goñatutuao joroque marĩ átiya. Tie caátirotirije dope átimasĩã maniña, cañumiatacũ̶ãrẽ.
52005012	Recommendation	Yu̶ yarã, apeyera atore bairo mu̶jããrẽ jãã átirotiya: Mu̶jãã watoa capaãna, marĩ Quetiupau̶ cũ̶ caborore bairo mu̶jããrẽ caquetibu̶ju̶ jũ̶gonucũrãrẽ nu̶cũ̶bu̶gorique mena na ĩñaña.
43009022	Description	Cũ̶ pacu̶a pu̶ame tore bairo na ĩ quetibu̶ju̶yuparã judío majã quetiuparãrẽ, na uwimirã. Mai, na, judío majã quetiuparã pu̶ame jĩcãrõ tũ̶goñarĩqũẽ cu̶tiri, “Ni jĩcãũ̶ ũcũ̶, ‘Jesús, Mesías niñami,’ cariape caĩ ũcũ̶rẽ ñubuerica wiipu̶a cũ̶ marĩ wiyogarã,” ãmeo ĩñuparã. Bairo na caátigarijere tũ̶goña uwiri, tore bairo na ĩñuparã cũ̶ pacu̶a.
50003003	Faith	Na pu̶ame na rupau̶ macããjẽrẽ cayisetaricarã na caãnimiatacũ̶ãrẽ, cũ̶ yarãrẽ bairo na ĩñaẽtĩñami Dios. Marĩ pu̶ame roquere cũ̶ yarãrẽ bairo marĩ ĩñañami, cũ̶ mena marĩ catũ̶goñatutuarije jũ̶gori. Bairo ãna, Espíritu Santo cũ̶ camasĩõrĩjẽ jũ̶gori Diore cũ̶ marĩ ĩroaya. Tunu, “Jesucristo yarã marĩ ãniña,” u̶seanirĩqũẽ mena marĩ ĩ tũ̶goñaña. Ape wãme, bui marĩ rupau̶ macããjẽ jũ̶gori marĩrẽ dope bairo átimasĩã maa.
62003023	Faith	Mai, Dios cũ̶ caroticũrĩqũẽ pu̶ame atore bairo ĩña: “Dios macũ̶ Jesucristore cũ̶ tũ̶gou̶saya. Tunu Jesucristo mu̶jããrẽ cũ̶ camairotiricarore bairo mu̶jãã cũ̶ã mu̶jãã majũ ãmeo maiña,” ĩ quetibu̶ju̶ya tie cũ̶ caroticũrĩqũẽ.
66013011	Description	To bero ñiñaroyawu̶ tunu monstruo ati yepa rocai cabuiaetanu̶cãũ̶rẽ. Cũ̶ pu̶ame pu̶garo jawiicu̶mi nu̶rĩcũ̶ corderore bairo yua. Baimicũ̶ã, moecũ̶ dragõrẽ bairo rorije bu̶su̶rique cu̶mi.
46014020	Recommendation	Torena, yu̶ yarã, cawĩmarã na catũ̶gomasĩjĩãtietore bairo baieticõãña. Cabu̶toa tũ̶goñarĩcãrõrẽ bairo tũ̶goñarĩqũẽ cu̶tiri caroaro tũ̶gomasĩpeyocõãña yu̶ caquetibu̶ju̶rijere. Carorijere cawĩmarã na catũ̶gou̶samasĩẽtõrẽã bairo mu̶jãã cũ̶ã carorije macããjẽ pu̶ame roquere ápericõãña.
59005013	Recommendation	Apeyera tunu: Ni jĩcãũ̶ ũcũ̶ mu̶jãã mena macããcũ̶ popiye bairi cũ̶ cayapapuata, Diore cũ̶ jẽniáto. Apei caroaro u̶seanirõ cũ̶ caãmata, Diore basariquere cũ̶ basapeoáto.
58012012	Recommendation	Bairi cũ̶ ricaari, cũ̶ ñicããrĩ catutuaecu̶, Dios cũ̶ camasĩrĩjẽ jũ̶gori tunu cũ̶ cacatinemorõrẽã bairo mu̶jãã cũ̶ã Dios cũ̶ camasĩrĩjẽ jũ̶gori cũ̶ mena tũ̶goñatutuanemoña tunu. Caroaro cariape áticõã ninucũña. Ricaati átiãnajẽrẽ jãnacõãña.
60001017	Recommendation	Apeyera tunu Dios caĩñabesemasĩ, camasã roro na caátaje wãme cãrõ ni jĩcãũ̶ ũcũ̶rẽ ĩñaricaworicaro mano caĩñau̶ majũrẽ, “Dios jãã Pacu̶ majũ mu̶ ãniña,” mu̶jãã caĩata, caroaro cariape cũ̶ mu̶jãã ĩroagarã. Cũ̶rẽ qũĩroacõã ninucũña tocãnacã rũ̶mu̶a ati yepapu̶ mu̶jãã caãni rũ̶mu̶ cãrõ.
58010036	Recommendation	Jesucristo yarã ãnirĩ popiye mu̶jãã bainemogarã. Bairo cabairã nimirãcũ̶ã, roro mu̶jããrẽ na caátiere tũ̶goñaenarẽ bairo tũ̶goñanetõcõãña, Dios cũ̶ caborore bairo mu̶jãã caátimasĩcõãniparore bairo ĩrã. Bairo ána, cũ̶ caĩjũ̶goyeticũrĩcãrõrẽã bairo tie caroare mu̶jãã bocagarã.
58011001	Faith	Dios mena tũ̶goñatutuarique atore bairo niña: “Marĩrẽ caroaro cũ̶ caátipeere marĩ jogu̶mi cũ̶ caĩrĩcãrõrẽ bairo,” cariape marĩ caĩcotemasĩrĩjẽ niña. Caroaro marĩrẽ cũ̶ caátipeere mai ĩñaetimirãcũ̶ã, pu̶gani tũ̶goñarĩcãrõ mano cariape cũ̶ caĩrĩjẽrẽ marĩ catũ̶goñarĩjẽ niña.
49004017	Recommendation	Bairi Jesús mu̶jããrẽ yu̶ cũ̶ caĩrotiro jũ̶gori, atore bairo mu̶jãã caátiãnipeere mu̶jããrẽ yu̶ átirotiya: Ati u̶mu̶recóo macããna Diore camasĩẽna na caátiãninucũrõrẽ bairo mu̶jãã cũ̶ã mu̶jãã caátinucũrĩjẽrẽ jãnacõãña. Diore camasĩẽna pu̶ame, na majũã na catũ̶goñarĩ wãme mena caátimasĩã manie ũnierẽ átiãninucũñama.
51002016	Recommendation	Aperã atore bairo mu̶jããrẽ ĩrãma: “Jãã, judío majã, eti, u̶ga, jãã caátirotinucũrĩjẽrẽ mu̶jãã tũ̶gonu̶cũ̶bu̶goetiya. Tunu bairoa jãã bose rũ̶mu̶rĩ macããjẽ, muipu̶ apei cũ̶ cabuiari rũ̶mu̶ macããjẽ, bairi jãã cayerijãrĩ rũ̶mu̶ macããjẽ cũ̶ãrẽ mu̶jãã tũ̶gonu̶cũ̶bu̶goetiya. Bairo nu̶cũ̶bu̶goetiri, roro mu̶jãã átiya,” mu̶jããrẽ ĩrãma. Bairo na caĩmiatacũ̶ãrẽ, na tũ̶gou̶saeticõãña.
66007015	Faith	Bairo yu̶ quetibu̶ju̶ yaparo, bairo ñi quetibu̶ju̶nemowĩ tunu cabu̶cu̶: “Bairi Dios cũ̶ caruiro cũ̶ carotimasĩrĩpau̶ riapepu̶ niñama ãmerẽ. Ñamii, u̶mu̶recóo tocãnacãnia cũ̶ ya wii templo wiipu̶ qũĩroanucũñama. Na caĩroau̶ Dios carotimasĩ cũ̶ caruiropu̶ carui pu̶ame tocãnacã rũ̶mu̶ na qũẽnogu̶mi. Na ĩñaricanu̶gõgu̶mi cũ̶ catutuarije mena yua.
44020010	Description	Pablo cũ̶ã ruiátí, cũ̶ buipu̶ etanu̶cãrĩ, cũ̶ rupau̶ ãnatõrẽ newãmu̶owĩ. Bairo cũ̶ átiri, atore bairo na ĩwĩ cũ̶ yarãrẽ: —Tũ̶goñarĩqũẽ paieticõãña; caticõãñami.
55002010	Faith	Bairi yu̶ pu̶ame, Dios yarã cũ̶ cabesericarã caroaro na caãnipeere ĩ, roro popiye yu̶ tãmu̶onucũña. Na cũ̶ã yu̶ caquetibu̶ju̶rijere tũ̶gori bero yua, nocãrõ caroaropu̶ netõjĩãtiri, yeri capetietiere Jesucristo jũ̶gori na cacũ̶goparore bairo ĩ, bu̶tioro yu̶ quetibu̶ju̶nucũña.
60005014	Recommendation	Tunu mu̶jããrẽ ñinemoña: Caroaro mena ãmeo mairĩ ãmeo bocáya jĩcã majãrẽ bairo. Nipetiro mu̶jãã Jesucristo yarãrẽ caroa yericu̶taje mu̶jãã cũ̶ jonemoáto marĩ Pacu̶ Dios. Bairoa to baiáto. Tocãrõã niña atie queti yu̶ cawoaturije.
49005021	Recommendation	Mu̶jãã nipetiro Jesucristore caĩroarã mu̶jãã ãniña. Bairi nu̶cũ̶bu̶gorique mena ãmeo ĩñaña mu̶jãã majũ. Ãmeo baibotioeticõãña.
61003017	Recommendation	Bairi yu̶ bairãrẽ bairo caãna yu̶ camairã, merẽ atiere caroaro majũ mu̶jãã masĩña yu̶ caquetibu̶ju̶rijere. Bairi caroaro tũ̶goñamasĩña. Maijũ̶goya mu̶jãã yerire. Mu̶jããpu̶ caĩtorã na caĩquetibu̶ju̶rijere mu̶jãã tũ̶gou̶sare. Narẽ mu̶jãã ĩtoecore carorã na caquetibu̶ju̶rijere. Diore catũ̶gou̶sarã nimirãcũ̶ã, yasirique macããjẽrẽ mu̶jãã tũ̶gou̶sare.
51003018	Recommendation	Mu̶jãã, carõmia, mu̶jãã manapũ̶ã na caĩrĩjẽrẽ nu̶cũ̶bu̶gorique mena na tũ̶gou̶saya. Marĩ Quetiupau̶re caĩroarã ãnirĩ bairo mu̶jãã caáto ñuña.
54005020	Recommendation	Aperã ñubueri majã mena macããna jĩcããrã carorije macããjẽrẽ caátiãninucũpairã pu̶amerã tutuaro mena na mu̶ quetibu̶ju̶wa nipetiro ñubueri majã na catũ̶goropu̶. Bairo narẽ mu̶ caquetibu̶ju̶ ĩñorĩjẽrẽ tũ̶gori, na cũ̶ã narẽ ĩñacõrĩ roro na caáperiparore bairo ĩ, tore bairo na mu̶ quetibu̶ju̶wa.
45014013	Recommendation	Bairo tiere tũ̶goñarĩ marĩ caãmeobu̶su̶painucũrĩjẽrẽ marĩ jãnarõã. Bairo pu̶ame átirotiya: Mu̶jãã yarã Jesucristore catũ̶gou̶sari majãrẽ, mu̶jãã caátiãnie mena roro na tũ̶goña yapapuao joroque na ápericõãña. Jesucristo mena na catũ̶goñatutuarijere royetueticõãña.
45002010	Grace	Aperã caroa macããjẽrẽ caátiãninucũrã roquere caroaro na átigu̶mi Dios. Nipetiro camasã na catũ̶goro, “Caroaro majũ mu̶jãã ápu̶,” na ĩgu̶mi. Tunu caroa yericu̶tajere na jogu̶mi. Caãnijũ̶goro tore bairo na átigu̶mi judío majã cañurãrẽ. Na bero judío majã caãmerã cañurã cũ̶ãrẽ bairoa na átigu̶mi.
58011034	Violence	Aperã cũ̶ã na wapana narẽ peero pairo caũ̶rõpu̶ narẽ na cacũremiatacũ̶ãrẽ, ũ̶ẽsupã. Aperã cũ̶ã na wapana ñosẽrĩcãpãĩ mena na capajĩãgamiatacũ̶ãrẽ, rutimasĩñupã. Aperã cũ̶ã catutuaena caãnimirĩcãrã, Dios mena na catũ̶goñatutuarije jũ̶gori na wapana pajĩãrĩ majã poarire na pajĩãnetõmasĩñupã.
48006017	Faith	Bairo atiere yu̶ caquetibu̶ju̶ro bero, ato jũ̶goyere ni jĩcãũ̶ ũcũ̶ roro popiye yu̶ cũ̶ bairique yeoeticõãto. Bairi merẽ yu̶ cabairijere masĩñama camasã. Roro popiye yu̶ baio joroque yu̶ na caátaje jũ̶gori capee majũ yu̶ rupau̶re yu̶ cãmii cu̶tiya. Tiere ĩñarĩ, camasã cariapea Jesucristo yau̶, cũ̶ paabojari majõcu̶ yu̶ caãnierẽ masĩñama.
66018021	Violence	Tocãrõã yua, jĩcãũ̶ ángel catutuau̶ majũ buiaetari jĩcã ũ̶tãrẽ newãmu̶ojowĩ. Ũ̶tã oricare wãĩãrĩcãrẽ bairi tii caãniarẽ newãmu̶ojowĩ. Tiare yua ria capairiyapu̶ werocañua jori, atore bairo ĩwĩ: “Tia ũ̶tãrẽ bairo ti macã capairi macã Babilonia ãnatõ riapu̶ rocañua rujoecogaro. Pu̶gani baunemoetigaro yua.
65001020	Faith	Mu̶jãã roque, yu̶ bairãrẽ bairo caãna yu̶ camairã, nocãrõ cañurĩjẽ Dios mena tũ̶goñatutuariquere jãnaeticõãña. Maijũ̶goya tocãnacã rũ̶mu̶a Jesucristo mena mu̶jãã caãnierẽ. Tunu bairoa Espíritu Santo Dios Yeri majũ mu̶jããrẽ cũ̶ camasĩõrĩjẽ jũ̶gori Diore cũ̶ jẽninucũña.
45012002	Recommendation	Ati u̶mu̶recóo macããna cañuena na caátiãninucũrõrẽ bairo átiãmerĩcõãña. Atore bairo pu̶ame mu̶jãã caátipee ñuña: Mu̶jãã cacatiri rũ̶mu̶ cãrõ nemojãñurõ mu̶jãã catũ̶goñarĩjẽrẽ tũ̶goñawasoacõã ninucũña, caroaro cariape mu̶jãã caátiãnimasĩparore bairo ĩrã. Bairo mu̶jãã caátiãmata, caroaro Dios cũ̶ caborore bairo mu̶jãã caátiãnipeere mu̶jãã masĩgarã. Caroaro átajere, bairi Dios cũ̶ caĩñajesorije ũnierẽ, bairi ñe ũnie caru̶saetie cariape macããjẽ átaje cũ̶ãrẽ mu̶jãã átimasĩgarã.
46015009	Sin	Bairi yu̶ pu̶ame aperã apóstolea majã roca macããcũ̶ majũrẽ bairo yu̶ tuaya. Tunu bairoa apóstol nimicũ̶ã, apóstol mee, cabu̶goro macããcũ̶rẽ bairo yu̶ tuaya, roro popiye na baio joroque Dios ya poa macããnarẽ yu̶ caátaje jũ̶gori.
62002015	Recommendation	Ati u̶mu̶recóo macããjẽrẽ caĩñamainetõrãrẽ bairo baieticõãña. Ni jĩcãũ̶ ũcũ̶ mu̶jãã mena macããcũ̶ ati u̶mu̶recóo macããjẽrẽ cũ̶ caĩñamainetõata, Dios marĩ Pacu̶ majũrẽ camaiecũ̶ niñami.
45002001	Sin	Bairi noo caãna mu̶jãã mena macããna pu̶ame, “Ãnoa carorã cañuena niñama,” na caĩata, camasã na caátiere caĩñabeserãrẽ bairo bainucũñama. Mu̶jãã cũ̶ã narẽã bairo roro caátipairã mu̶jãã ãniña. Bairi mu̶jãã pu̶ame aperãrẽ, “Mu̶jãã yaye wapa mu̶jãã buicu̶tiya,” na mu̶jãã caĩata, mu̶jãã cũ̶ã narẽã bairo cabuicu̶na mu̶jãã tuacõãña.
48002009	Description	Bairo yu̶ cabairo jũ̶gori Santiago, Pedro, bairi Juan ñubueri majã quetiuparãrẽ bairo caãna pu̶ame yu̶ paariquere merẽ masĩwã. Bairo masĩrĩ yua, “Dios pu̶ame caroaro cũ̶ quetibu̶ju̶ masĩõ joroque cũ̶ ásupi Pablore,” ĩ tũ̶goñawã. “Mu̶ paarique ñumajũcõãña,” ñiwã yua. Bairo caĩrã ãnirĩ, “Jĩcãrõrẽã bairo jãã paarique bapa mu̶ ãniña,” ñigarã yua, yu̶ wãmo ñewã. Yu̶ bapa Bernabé cũ̶ãrẽ cũ̶ wãmo ñewã. Bairi yua jĩcã yericu̶na, atore bairo jãã ãmeo ĩ tuawu̶: “Mu̶jãã pu̶ame judío majã caãmerãrẽ na mu̶jãã quetibu̶ju̶garã Dios yaye quetire. Jãã pu̶amea judío majãrẽ caquetibu̶ju̶parã jãã ãnigarã,” jãã ãmeo ĩ tuawu̶ yua.
43019023	Description	Cabero yua, soldaua Jesure yucu̶pãĩpu̶ cũ̶ papuaturi bero, Jesús jutiro bui macããtõ ãnatõrẽ ãmeo wobatowã. Baparicãnacã seero majũ wobatori ãmeo nuniwã jĩcãrõ jeto yua. Cũ̶ jutiwu̶ cũ̶ãrẽ newã soldaua majã. Mai, ti jutiwu̶ pu̶ame jĩcãpãĩ jutipãĩrẽã na caeruiátáwu̶ ãmu̶.
45002021	Sin	Bairo, “Aperãrẽ caquetibu̶ju̶masĩrĩ majã jãã ãniña,” caĩrã nimirãcũ̶ã, ¿nopẽĩrã mu̶jãã majũ yeri roro mu̶jãã caátie pu̶amerẽ mu̶jãã quetibu̶ju̶gaetiyati? “Yajaeticõãña,” caĩquetibu̶ju̶rã nimirãcũ̶ã, ¿nopẽĩrã mu̶jãã cũ̶ã mu̶jãã yajapainucũñati?
46006019	Faith	Atore bairo mu̶jãã masĩrã: Dios, Espíritu Santore mu̶jãã joyupi. Bairi mu̶jãã rupau̶ pu̶ame Dios ya wii templo wiire bairo caãni rupau̶ niña. Tie wiipu̶re caãcũ̶rẽ bairo Espíritu Santo pu̶ame mu̶jããpu̶re ninucũñami. Bairi mu̶jãã majũã mu̶jãã caboro carotiparã mee mu̶jãã ãniña.
47005014	Grace	Jesucristo bu̶tioro marĩrẽ cũ̶ camairĩjẽrẽ tũ̶goñarĩ popiye baimirãcũ̶ã, cũ̶ caborore bairo jãã átiãnajẽ cu̶tinucũña. Jesucristo jĩcãũ̶ã marĩ nipetiro popiye marĩ cabaibujioriquere marĩ riabojayupi. Bairi cũ̶ mena cariaricarãrẽ bairo marĩ tuaya. Bairo cũ̶ cariabojariquere cariape jãã camasĩjũ̶goricapau̶pu̶ina yua, tocãnacã rũ̶mu̶a cũ̶ carotirore bairo jeto jãã átinucũña.
58003001	Faith	Bairo cabairoi, mu̶jãã yu̶ yarãrẽ bairo caãna, Dios yarã, cũ̶ ya poa macããna mena macããna, Dios cũ̶ cabesericarã cũ̶ yarã majũ, atore bairo mu̶jããrẽ ñiña: Jesucristo pu̶ame apóstol majũ Dios cũ̶ caquetibu̶ju̶rotijoricu̶ niñami. Marĩ sumo sacerdote majũ niñami. Cũ̶ jũ̶gori caroaro cariape Dios mena marĩ tũ̶goñatutuamasĩña. Bairi cũ̶ jetorea cariape tũ̶goñanucũña.
44020035	Recommendation	Bairo yu̶ caátiãnajẽrẽ ĩñacõrĩ, caroaro paarique cu̶tajere, bairi cabopacarãrẽ caroaro marĩ caju̶átimasĩpee cũ̶ãrẽ mu̶jãã masĩwũ̶. Atore bairo marĩ Quetiupau̶ cũ̶ caĩrĩqũẽrẽ tũ̶goñarĩ bairo yu̶ ápu̶: ‘Aperã mu̶ cabopacarijere na cajoata, u̶seanirĩ mu̶ ãniña.’ Yu̶ pu̶ame aperãrẽ, na cabopacarijere mu̶ cajoata roque, Dios pu̶ame netõjãñurõ u̶seani tũ̶goñarĩqũẽrẽ mu̶ jogu̶mi,” na ĩ quetibu̶ju̶wĩ Pablo cabu̶toa camasĩrã Efeso macããnarẽ.
58013004	Recommendation	Tunu apeyera cawãmo jiyaricarãrẽ nipetiro na mu̶jãã caĩñanu̶cũ̶bu̶goro ñuña. Roro ãmeo átiepeeticõãña. Caroa wãme átaje jetore átiãña. Dios pu̶ame ĩñabesegu̶mi roro caãmeo átieperi majãrẽ. Canu̶mocu̶na, canu̶mo mána cũ̶ã roro na caátie jũ̶gori popiye na baio joroque na átigu̶mi Dios.
43020005	Description	Bairo etau̶, ti masã opere murĩ jãñurĩ ñiñajõ jowu̶. Juti wẽẽrĩ jeto baucũñawũ̶. Yu̶ jãápéwu̶ ti masã opere baipu̶a.
66016018	Description	Bairo cabu̶su̶ro bero, tocãrõã bu̶tioro cabu̶po yaberije yabewu̶. Capee bu̶su̶rique ocajowu̶. Bu̶tioro bu̶po cũ̶ã pawĩ. ¡Tame, ati yepa cũ̶ã netõnu̶cãrõ majũ yuguiwu̶ yua! Diwatoa ũno ati yepare camasã na caãnijũ̶goro berore, tocãrõ tutuaro yepa yuguiñaesupa.
66019010	Faith	Bairo cũ̶ caĩrõ, yu̶ pu̶ame yu̶ ru̶po patuuri mena yu̶ etanumuwũ̶ ángel ru̶pori tu̶pu̶, qũĩroagu̶ yua. Bairo yu̶ caáto ĩñarĩ, bairo ñiwĩ: “Tame, yu̶re tore bairo ápericõãña. Yu̶ cũ̶ã mu̶rẽã bairo caãcũ̶ Dios yau̶ cũ̶ paabojari majõcu̶ yu̶ ãniña. Mu̶ yarã aperã Jesús yaye queti cũ̶ caquetibu̶ju̶cũrĩqũẽrẽ cajãnaenarẽ bairo yu̶ cũ̶ã Dios paabojari majõcu̶ yu̶ ãniña. Bairi yu̶re ĩroaeticõãña. Dios roquere tore bairo qũĩroaya,” ñi quetibu̶ju̶wĩ ángel. Tie Jesús cũ̶ caquetibu̶ju̶cũrĩqũẽ pu̶ame caroaro jĩcãrõ tũ̶ni profeta majã Dios yarã na quetibu̶ju̶ masĩõ joroque caátie niña.
46002010	Grace	Tierea Dios ãmerẽ yua marĩ masĩõ joroque átiyami cũ̶ Yeri Espíritu Santo jũ̶gori. Espíritu Santo pu̶ame nipetiro wãme caĩñamasĩpeyou̶ majũ niñami. Nocãrõ Dios cũ̶ camasĩnetõnu̶cãcõãrĩjẽrẽ, camasã na camasĩẽtĩẽ cũ̶ãrẽ camasĩ majũ niñami Espíritu Santo pu̶ame.
50002029	Recommendation	Yu̶ mu̶jãã ju̶quetibu̶ju̶masĩẽtĩña, cayoaropu̶ caãna ãnirĩ. Baipu̶a, yu̶re mu̶jãã caju̶átinemorotijoricu̶ pu̶ame caroaro yu̶ ju̶átinemoñami. Cũ̶ cũ̶ã Jesucristo yaye quetire camasãrẽ yu̶ ju̶quetibu̶ju̶nucũñami. Bairo yu̶ ju̶quetibu̶ju̶ri yua, cauwiorije watoa ãnirĩ riacoabujiowĩ. Torena, mu̶jãã tu̶pu̶ cũ̶ caetaro, u̶seanirĩqũẽ mena cũ̶ mu̶jãã jẽnibocágarã, marĩrẽ bairo marĩ Quetiupau̶ yau̶ cũ̶ caãnoi. Tunu bairoa nipetiro cũ̶, Epafroditore bairo caãnarẽ na ĩroaya.
51003020	Recommendation	Mu̶jãã, na pũnaa cũ̶ã, caroaro mu̶jãã caátipee cũ̶ãrẽ ĩñau̶seanigu̶mi Dios. Bairi mu̶jãã pacu̶a na caĩrĩjẽ nipetirijere tũ̶gou̶saya.
47001012	Faith	Bairãpu̶a, jĩcã wãme jũ̶gori jãã u̶seaniña: Jãã catũ̶goñaata, caroaro jĩcãrõ tũ̶ni ati u̶mu̶recóopu̶re jãã átiãniña. Mu̶jãã watoapu̶re ãna, tore bairo majũ jãã átiãninucũwũ̶. Tiere tũ̶goñarĩ jãã u̶seaninucũña. Tore bairo jãã caátiãnie pu̶ame jãã majũ jãã camasĩrĩjẽ jũ̶gori mee, Dios cañuu̶ ãnirĩ tore bairo jãã átiãnimasĩõ joroque átiyami.
43014021	Faith	Yu̶ caroticũrĩjẽrẽ tũ̶gou̶sari, yu̶ caroticũrĩjẽrẽ bairo caáticõãninucũũ̶ pu̶ame cariapea yu̶ maicõãninucũũ̶ átigu̶mi yua. Bairi yu̶re camaicõãcũ̶rẽ yu̶ Pacu̶ cũ̶ã cũ̶ maicõã ninucũgu̶mi. Yu̶ cũ̶ã cũ̶ yu̶ maicõã ninucũgu̶. Bairi cũ̶ ñiñogu̶ yu̶ camasĩrĩjẽrẽ yua,” jãã ĩ quetibu̶ju̶wĩ Jesús cũ̶ cabuerãrẽ yua.
51002023	Sin	Mu̶jããrẽ na carotigamirĩjẽ pu̶ame camasiriyorije niña. Tiere catũ̶gou̶sarã pu̶ame, “Aperã netõrõ caãnimajũrã jãã ãniña,” ĩ tũ̶goñañama. Tunu tore bairo ána, na rupau̶rire popiye baio joroque átiyama. Bairi tie ũnie rotirique cariape quetire bairo baibauya marĩrẽ. Bairo baimirõcũ̶ã, marĩ rupau̶pu̶ rorije marĩ caátigarije caãnierẽ ẽñotamasĩẽtĩña tie ũnie mu̶jããrẽ na carotigamirĩjẽ pu̶ame.
64001006	Recommendation	Bairi jãã cañubue neñarõpu̶ ãna, na cũ̶ã, “Bu̶tioro jããrẽ camai ãnirĩ caroaro jãã ju̶átinucũñami Gayo,” ĩ bu̶su̶nucũñama mu̶rẽ. Bairi mu̶rẽ ñiña: Tunu na caetaro, na ju̶átinemoña. Na cabopacarijere na joya, na caquetibu̶ju̶ ñesẽãmasĩnucũparore bairo ĩ. Dios cũ̶ caborore bairo na ju̶átinemoña.
55002023	Recommendation	Aperã cabu̶goro macããjẽ dope caátiãmanie bu̶su̶riquere quetibu̶ju̶gari na caãmeobu̶su̶rique netõnucũrĩjẽ ũnierẽ di rũ̶mu̶ ũno tũ̶gopeoeticõãña. Tie ũnie pu̶ame marĩ ãmeo teeo joroque caátie niña. Tiere merẽ caroaro mu̶ masĩña.
47003018	Faith	Bairo cabairo jũ̶gori yua marĩ nipetiro Jesucristo yarã caãna pu̶ame juti asero ũno mena cabu̶gatoecorãrẽ bairo mee marĩ ãniña. Dios yaye quetire caroaro cariape merẽ marĩ masĩña. Tunu bairoa ẽñoorõrẽ muipu̶ cũ̶ caasirocaturore bairo marĩ cũ̶ã caroaro marĩ caátiãnie, marĩ Quetiupau̶ yaye nocãrõ caroa macããjẽrẽ marĩ áti ĩñonucũña camasãrẽ. Marĩ Quetiupau̶, cũ̶ Yeri Espíritu Santo jũ̶gori marĩ wasoanutuao joroque marĩ átinucũñami marĩ yeri marĩ catũ̶goñarĩjẽrẽ. Bairo cũ̶ caáto jũ̶gori yua, tocãnacã rũ̶mu̶a nemojãñurõ cũ̶rẽ bairo caãnajẽcu̶na marĩ ãninemonutuanucũña.
58009014	Grace	Bairo atie cabaimiatacũ̶ãrẽ, ¡Jesucristo yaye rií pu̶ame roque waibu̶toa rií netõjãñurõ caãnimajũrĩjẽ niña! Espíritu Santo caãnicõãninucũũ̶ cũ̶ camasĩrĩjẽ jũ̶gori Jesucristo cũ̶ rupau̶ majũrẽã Diopu̶re cũ̶ jou̶re bairo ásupi. Waibu̶toa riire na cajoemu̶gõjonucũrĩjẽ netõjãñurõ cũ̶ caátie pu̶ame ñe ũnie ru̶saesupa. Cũ̶ cariarique jũ̶gori caũ̶petietopu̶ cayasiránárẽ bairo marĩ cabaibujioriquere netõõñupĩ. Bairo marĩ netõõñupĩ Jesús Dios caãnicõãninucũũ̶rẽ caroaro cũ̶ marĩ catũ̶gou̶samasĩparore bairo ĩ.
44011017	Grace	Torecu̶, judío majã na caãmerĩmiatacũ̶ãrẽ, na jowĩ Dios Espíritu Santo, cũ̶ Yeri majũrẽ. Marĩ judío majã Jesucristo marĩ Quetiupau̶re catũ̶gou̶sarãrẽ cũ̶ cajoricarorea bairo na jowĩ na cũ̶ãrẽ. Bairo na cũ̶ caátibojarore ĩñarĩ, “Dope bairo na mena yu̶ bapacu̶perigu̶,” ñimasĩẽpũ̶. Dios yu̶ cũ̶ carotirore yu̶ baibotiomasĩẽpũ̶ —na ĩ quetibu̶ju̶yupu̶ Pedro to Jerusalén macããna catũ̶gou̶sari majãrẽ.
49004030	Faith	Dios Yeri Espíritu Santore cũ̶ yapapuao joroque ápericõãña. Marĩ yeripu̶ cũ̶ caãnie jũ̶gori “Dios yarã marĩ ãniña,” marĩ ĩmasĩña. Tunu bairoa marĩ yeripu̶ cũ̶ caãnie jũ̶gori, “Dios yarãrẽ cũ̶ canetõõpeyori rũ̶mu̶ caetaro, marĩ cũ̶ã marĩ netõgarã,” marĩ ĩmasĩña.
66003003	Recommendation	Masacatiri tũ̶goña nemoña tunu Dios yaye quetire mu̶jãã na caquetibu̶ju̶ jũ̶goriquere. Tie queti jetore tũ̶gou̶sacõã ninucũña. Mu̶jãã carorije wapare tũ̶goña yapapuari Dios pu̶amerẽ cũ̶ tũ̶gou̶saya tunu. Tore bairo caroaro masacatirique mena Diore tũ̶gou̶sari mu̶jãã caãmerĩcõãta, tãmurĩã mu̶jãã tu̶pu̶ yu̶ atígu̶ yajari majõcu̶re bairo yua. “Cũ̶ acú̶mi,” yu̶re mu̶jãã caĩyueti rũ̶mu̶ caãno mu̶jãã yu̶ popiye peyou̶ atígu̶.
62003007	Recommendation	Yu̶ pũnaarẽ bairo caãna ni jĩcãũ̶ ũcũ̶ mu̶jããrẽ qũĩtoeticõãto. Ni jĩcãũ̶ ũcũ̶ caroaro cariape macããjẽ jetore caátiãnimasĩ cũ̶ caãmata, cañuu̶ caroú̶ niñami Dios cũ̶ caĩñajoro. Marĩ Quetiupau̶ Jesús cariape caácu̶ cañuu̶ cũ̶ caãnorẽã bairo cũ̶ cũ̶ã cariape caácu̶ cañuu̶ niñami.
62004001	Recommendation	Yu̶ yarã, yu̶ bairãrẽ bairo caãna, yu̶ camairã, cariape tũ̶goeticõãña aperã, “Dios yarã jãã ãniña,” ĩmirãcũ̶ã ricaati na caquetibu̶ju̶ata. Espíritu Santo na yeripu̶ na cacũ̶goeticõãta, na tũ̶gou̶saeticõãña. “¿Cariape na quetibu̶ju̶yati?” ĩrã, na caĩrĩjẽrẽ caroaro tũ̶gobeseya. Ati u̶mu̶recóore capããrã niñama caĩtopairã. “Dios yaye quetire jãã cũ̶ã jãã quetibu̶ju̶ya,” ĩmirãcũ̶ã, wãtĩ yaye macããjẽ pu̶amerẽ quetibu̶ju̶rã átiyama.
44013038	Grace	“Bairi yu̶ yarãrẽ bairo caãna, atore bairo masĩña mu̶jãã cũ̶ã: Jesucristo jũ̶gori carorije marĩ caátiere camasiriyobojaecoricarã marĩ ãniña, cũ̶ yaye quetire marĩ catũ̶gou̶saata. Cũ̶, Jesús jũ̶gori nipetiro catũ̶gou̶sari majã carorije camánarẽ bairo tuayama. Nipetirã Moisés ãnacũ̶ cũ̶ caroticũrĩqũẽ jũ̶gori canetõmasĩẽna cũ̶ã carorije camánarẽ bairo tuayama, cũ̶ yaye na catũ̶gou̶saata.
50003001	Recommendation	Yu̶ yarã, yu̶ bairãrẽ bairo caãna, ãmerẽ mu̶jããrẽ yu̶ quetibu̶ju̶tu̶sagu̶: ¡Jesucristo mena u̶seanirĩ ãnicõãña! Bairo mu̶jããrẽ yu̶ caĩwoaátajere tunu ãmerẽ yu̶ caĩwoatunemorõ yu̶re ricaati baipatowãcõẽtĩña. Tunu tore bairo yu̶ caáto mu̶jããrẽ ñumajũcõãña.
46011034	Recommendation	Bairi ni jĩcãũ̶ ũcũ̶ mu̶jãã mena macããcũ̶ bu̶tioro majũ queyari mu̶jãã caĩrõrẽ bairo cũ̶ caboeticõãta, cũ̶ ya wiipu̶a cũ̶ u̶gacõãto u̶gariquere. Mai, Dios pu̶ame neñapori mu̶jãã cau̶ganucũrĩjẽrẽ cũ̶ canu̶cũ̶bu̶goetie jũ̶gori roro popiye cũ̶ baio joroque cũ̶ caáperiparore bairo ĩ, cũ̶ ya wiipu̶a cũ̶ u̶gacõãto. Baipu̶a, apeye yu̶ caĩquetibu̶ju̶garijere mu̶jããrẽ ĩñau̶ ácú̶pu̶, caroaro mu̶jãã yu̶ quetibu̶ju̶ qũẽnonemogu̶.
43018031	Description	Bairo cũ̶ na caĩyu̶ro, Pilato pu̶ame na ĩwĩ tunu: —Ãnirẽ cũ̶ neánája. Mu̶jãã majũ mu̶jãã caátirotinucũrõrẽã bairo cũ̶ ása. Bairo na cũ̶ caĩrõ, na pu̶ame bairo qũĩwã: —Jãã, judío majã camasãrẽ jĩcãũ̶ ũcũ̶ cũ̶ãrẽ jãã carotiro mena cũ̶ riao joroque jãã átimasĩẽtĩña.
46012031	Faith	Bairi mu̶jãã pu̶ame caroa wãme mu̶jãã caátipeere Espíritu Santo cũ̶ cajogarije macããjẽ netõjãñurõ caroaro ju̶átimasĩrĩqũẽrẽ bootũ̶goñarĩ caroaro átiãña. Mai, yu̶ pu̶ame mu̶jããrẽ netõjãñurõ caroaro mu̶jãã caátimasĩpeere mu̶jãã yu̶ quetibu̶ju̶nemogu̶:
58007026	Description	Tore bairo cabairoi yua, Jesús niñami marĩ sacerdote, marĩrẽ cacoteãninucũũ̶ majũ. Cũ̶ã, cañuu̶ ñe ũnie carorije wapa cacũ̶goecu̶ niñami. Bairi camasã roro na caátore bairo caápei niñami. Dios pu̶ame carorije caána na camanopu̶ cũ̶ cũñupĩ cũ̶tu̶ u̶mu̶recóo bui macã tutipu̶.
50004013	Faith	Noo tocãnacã wãme cabairo yu̶ nu̶cãcõã nimasĩña, Jesucristo yu̶re tũ̶goñatutuarique cũ̶ cajoroi.
52004003	Recommendation	Caroarã, cũ̶ cajericaworicarãrẽ bairo caãna, cũ̶ yarã ñe ũnie carorije áperã mu̶jãã caãno boyami Dios. Ati rupau̶ mena roro átieperique ũnierẽ áperã, caroaro mu̶jãã caãno boyami.
51004002	Recommendation	Apeyera tunu Diore cũ̶ jẽnijãnaeticõãña. Tocãnacã rũ̶mu̶a jĩcãrõ tũ̶ni ape wãme tũ̶goñarĩcãrõ mano cũ̶ jẽniña. Diore, “Mu̶ ñujãñuña jãã mena,” qũĩ jẽniña.
44007029	Description	Bairo cũ̶ caĩrĩjẽrẽ tũ̶go, Madián yepapu̶ ruticoásúpu̶ Moisés pu̶ame. Topu̶ ãnicoteyupu̶ ape majõcu̶re bairo. Bairi tunu nu̶mo bócari pu̶garã pũnaa cu̶supu̶ Moisés.
46011007	Description	Caũ̶mu̶ roque cũ̶ ru̶poare cũ̶ bu̶gatoeticõãto. Mai, caũ̶mu̶ pu̶ame, Dios bauriquere bairo cabauu̶, Dios cũ̶ caqũẽnojũ̶goricu̶ majũ niñami. Tunu bairoa Dios nocãrõ caroaro cũ̶ caãnajẽ cu̶tiere bairo cabauu̶ majũ niñami, caũ̶mu̶ pu̶ame. Carõmio pu̶ame roque caũ̶mu̶ cũ̶ caãnajẽ cu̶tiere bairo cabauo majũ niñamo.
51003015	Faith	Jĩcã poa macããna, jĩcã rupau̶re bairo caãna mu̶jãã cũñupĩ Dios. Bairi caroa yericu̶taje Jesucristo mu̶jããrẽ cũ̶ cajorique jũ̶gori, tũ̶goña beseya jĩcã majãrẽ bairo mu̶jãã caátipeere. Diore, “Jãã mena mu̶ ñujãñuña,” qũĩnucũña.
58002010	Grace	Nipetiro ati u̶mu̶recóo macããjẽ, Dios cũ̶ caátaje niña. Nipetirije ati u̶mu̶recóo caãnie baiãnimasĩña Dios cũ̶ caátirotimasĩrĩjẽ jũ̶gori. Dios pu̶ame cũ̶ pũna caãna nipetiro cũ̶tu̶ caroaro caãnopu̶ na caãnorẽ boyupi. Bairi Jesucristo popiye cũ̶ catãmu̶orĩqũẽ jũ̶gori ñe ũnie caru̶saecu̶ cariape camasãrẽ canetõõmasĩ majũ cũ̶ ásupi.
59004001	Sin	¿Ñe jũ̶gori roro mu̶jãã ãmeo tutiyati? Mu̶jãã majũ mu̶jãã yeri pũnapu̶ roro mu̶jãã caátigatũ̶goñarĩjẽ jũ̶gori roro mu̶jãã ãmeo tutiya.
46005001	Sin	Jĩcãũ̶ mu̶jãã mena macããcũ̶ carori wãme majũrẽ cũ̶ caátiere jãã queti tũ̶gonucũña. “Cũ̶ pacu̶ nu̶mo, cũ̶ mu̶ñorẽ roro átiepenucũñami,” jãã ĩ quetibu̶ju̶nucũñama. Ti wãme ñuetimajũcõãña. Aperã Diore camasĩẽna cũ̶ã ti wãme ũnopu̶rã áperimajũcõã nucũñama.
46010013	Faith	Mai, mu̶jãã pu̶ame wãtĩ roro mu̶jãã átio joroque cũ̶ caátinucũrĩjẽrẽ mu̶jãã átieconucũña. Tie pu̶ame ati u̶mu̶recóo caãna camasã Dios ya poa macããna na canu̶cãmasĩjĩãtietie majũ mee niña. Bairi mu̶jãã pu̶ame, “Dios roque, roro wãtĩ marĩ cũ̶ caátiganucũrĩjẽrẽ marĩ ẽñotabojagu̶mi,” Dios mena ĩ tũ̶goñatutuacõãña. Cũ̶ pu̶ame, nocãrõ roro popiye mu̶jãã baio joroque caátie caãnimiatacũ̶ãrẽ, tore bairo mu̶jãã tãmu̶o rotietigu̶mi, cũ̶ yarã mu̶jãã caãnoi. Dios pu̶ame roque roro mu̶jãã catãmu̶obujiopeere ẽñotabojagu̶mi. Bairo cũ̶ caáto, roro caátiecoenarẽ bairo caroaro mu̶jãã netõcoagarã yua.
44020029	Violence	Yu̶ caátó bero, aperã caĩtori majã, macãnu̶cũ̶ yaia cauwarãrẽ bairo caãna mu̶jããtu̶ etari roro mu̶jãã átigarãma, Jesucristore caĩroari poa macããna cũ̶ yayere na cajãnaparore bairo ĩrã.
53001004	Faith	Bairi tocãnacãpau̶ macããna ñubueri majã tu̶re etarã, caroaro mu̶jãã caátiãnierẽ jãã quetibu̶ju̶nucũña. Atore bairo jãã ĩnucũña nipetirore: “Marĩ yarã Tesalónica macã macããna bu̶tioro popiye baimirãcũ̶ã, ‘Ñugaro. Tũ̶goñaenarẽ bairo marĩ tũ̶goñanetõõcõãgarã,’ ĩnucũñama. Bairo ĩrĩ, Jesucristo yaye quetire jãnaena cũ̶ mena tũ̶goñatutuacõã ninucũñama,” jãã ĩ quetibu̶ju̶nucũña nipetirore.
62004012	Faith	Ni jĩcãũ̶ ũcũ̶ Diore ĩñañaecũ̶mi. Bairo marĩ camasã, Diore caĩñaena nimirãcũ̶ã, nipetiro marĩ yarãrẽ marĩ caãmeomaiata, Dios marĩ yeripu̶ nicõãñami. Bairo marĩ mena cũ̶ caãnoi, caroaro netõjãñurõ marĩ ãmeo maimasĩgarã.
48001001	Description	Yu̶, Pablo cawãmecu̶cu̶, Jesucristo cũ̶ caquetibu̶ju̶rotijou̶ apóstol majũ yu̶ ãniña. Camasã aperã ũna beseri na caquetibu̶ju̶rotijoricu̶ mee yu̶ ãniña. Jesucristo, cũ̶ pacu̶ Dios mena roque na caquetibu̶ju̶rotijoricu̶ majũ yu̶ ãniña. Mai, Dios pu̶ame cũ̶ macũ̶ Jesucristore cũ̶ catioyupi, cariacoatacu̶ cũ̶ caãnimiatacũ̶ãrẽ.
58012003	Recommendation	Mai, Jesús ati yepapu̶ cũ̶ caãno, carorã cũ̶rẽ popiye baio joroque caánarẽ roro na átiãmeesupi. Cariape cũ̶ caátiãnierẽ caroaro marĩ tũ̶goñagarã. Bairi mu̶jãã popiye baimirãcũ̶ã, u̶searitieticõãña. Ju̶tieticõãña mu̶jãã caátiãnie caroa macããjẽrẽ.
45006005	Faith	Jesucristo mena marĩ caãnicõãmata, cariapea cariaricu̶pu̶ nimicũ̶ã, tunu cũ̶ cacatiricarorea bairo marĩ cũ̶ã cacatinemoparã marĩ ãnigarã.
45015010	Recommendation	Tunu apepau̶pu̶ Dios ya tutire na cawoaturique atore bairo ĩnemoña: “¡Dios ya poa macããna cũ̶ cabesericarã mena mu̶jãã ape yepaa macããna judío majã caãmerã cũ̶ã u̶seanirĩ ãña!”
54004001	Sin	Timoteo, apeyera atore bairo cariapea marĩ masĩõñami Espíritu Santo. Ati u̶mu̶recóo caãnitu̶sari yu̶tea caãno jĩcããrã camasã tocãrõã Jesucristore cũ̶ tũ̶gou̶sajãnarĩ cũ̶ mena tũ̶goñatutua jãnagarãma. Caĩtopairã, wãtĩ yeri pũna jũ̶gori ricaati na caquetibu̶ju̶rije mena caquetibu̶ju̶rã pu̶amerẽ na tũ̶gou̶sajũ̶gogarãma.
56003001	Recommendation	Tunu atore bairo na mi quetibu̶ju̶ masĩõnemowã tũ̶gou̶sari majã ñubueri majãrẽ: “Quetiupau̶, o quetiuparã carotimasĩrã mu̶jãã ya macã macããna na caátirotinucũrõrẽ bairo cariape na tũ̶gou̶saya. Bairo caroaro cariape tũ̶gou̶sari tocãnacã wãme caroa macããjẽrẽ caátiãniganucũrãrẽ bairo mu̶jãã átiãnimasĩwã.
61003005	Sin	Bairo caĩrã ãnirĩ Dios cũ̶ carotimasĩrĩpau̶ u̶mu̶recóo tirũ̶mu̶pu̶a caãnicõãjũ̶goatajere masĩẽtĩñama. Marĩ Pacu̶ Dios pu̶ame cũ̶ carotimasĩrĩjẽ mena ati u̶mu̶recóore jẽñoñupĩ, oco mena jũ̶gori. Tie oco mena jũ̶gori niña ati u̶mu̶recóo ãme cũ̶ãrẽ.
60003018	Grace	Torecu̶na, Jesucristo cũ̶ majũã jĩcãnia roro popiye bairi riawĩ, marĩ carorije wapare netõõpeyo yaparoetagu̶. Cũ̶ pu̶ame roque cañuu̶ carorije caápei nimicũ̶ã, carorã yaye wapare netõõgu̶, roro popiye tãmu̶owĩ. Mu̶jãã cũ̶ã Dios yarã mu̶jãã caãniparore bairo ĩ, riawĩ. Marĩrẽ bairo caãcũ̶ ati rupau̶ cũ̶gori riawĩ Jesús ati yepapu̶re. Bairo riamicũ̶ã, Espíritu Santo Dios Yeri cacũ̶gou̶ ãnirĩ tunu catiwĩ.
61002021	Sin	Jicoqueipu̶a Jesucristo yaye queti caroaro cariape macããjẽrẽ na catũ̶gou̶saeto, ñumajũcõãbujioyupa. Jesucristo caroaro cũ̶ caroticũrĩqũẽrẽ tũ̶gou̶sari bero tunu tiere na cajãnaata roque, ñuẽtĩña. Ãme roquere netõjãñurõ popiye baigarãma.
53003006	Recommendation	Yu̶ yarã, yu̶ bairãrẽ bairo caãna, marĩ Quetiupau̶ Jesucristo cũ̶ catutuarije mena atore bairo jãã átirotiya mu̶jããrẽ: Ni ũcũ̶ capaagaecu̶ menarẽ bapacu̶pericõãña. “Dios yau̶ yu̶ ãniña,” caĩ cũ̶ caãnimiatacũ̶ãrẽ, jãã caquetibu̶ju̶cũrĩqũẽrẽ cũ̶ catũ̶gou̶sagaeticõãta, cũ̶ mena ãmerĩcõãña.
45005012	Sin	Jĩcãũ̶ caũ̶mu̶ ati yepa caãnijũ̶goricu̶ Adán cawãmecu̶cu̶ jũ̶gori carorije átaje nijũ̶goyupa ati yepapu̶re. Bairo carorije átaje caãnijũ̶goro bero yua camasã yasijũ̶goyupa. Bairi nipetiro camasã carorije caána ãnirĩ cayasiparã marĩ ãniña.
58011033	Faith	Bairo Dios mena tũ̶goñatutuari ape macã macããna mena caãmeoqũẽrã cũ̶ã na ya yepare ẽmamasĩñupã. Aperã cũ̶ã caroaro cariape camasãrẽ na rotimasĩñupã. Aperã Dios narẽ caroaro cũ̶ caátipeere cacoteju̶tiena ãnirĩ tiere cũ̶gomajũcõãñupã. Aperã cũ̶ãrẽ macãnu̶cũ̶ macããna yaijũãrã na na u̶gaetio joroque ásupi Dios, cũ̶ mena na catũ̶goñatutuarije jũ̶gori.
47004009	Faith	Roro popiye jãã tãmu̶o joroque jãã átiepenucũñama. Bairo roro na caána jãã caãnimiatacũ̶ãrẽ, Dios pu̶ame di rũ̶mu̶ ũno jãã aweyoetinucũñami. Jããrẽ capajĩãmasĩrã nimirãcũ̶ã, jãã yeri pu̶amerẽ dope átiyasiomasĩẽtĩñama.
59004004	Sin	Mu̶jãã jĩcã rũ̶mu̶rẽ Diore cũ̶ boo, ape rũ̶mu̶rẽ cũ̶ boeti, mu̶jãã cabaiata, jĩcãõ cõ manapu̶ mena caãnimasĩẽcõrẽ bairo mu̶jãã ãniña. “Noa ũna ati yepa macããjẽrẽ roro cau̶garipea netõrã pu̶ame Diore caĩñaterãrẽ bairo niñama,” ¿mu̶jãã ĩ tũ̶goñaẽtĩñati? Ni jĩcãũ̶ ũcũ̶ ati yepa macããjẽrẽ roro cũ̶ cau̶garipeanetõata, Diore caĩñateire bairo caãcũ̶ nicõãgu̶mi.
44016006	Description	Cabero Pablojãã Asia yepapu̶ Jesús yaye quetire na caquetibu̶ju̶ñesẽãrã ápáro jũ̶goye, Espíritu Santo pu̶ame na ẽñotayupu̶. Bairo cũ̶ caẽñotaroi, Frigia, bairi Galacia yepaare tẽñotásúparã.
45010006	Faith	Baipu̶a, apeyera Jesucristo mena marĩ catũ̶goñatutuarije jũ̶gori marĩ canetõpee pu̶amerẽ tũ̶goñarĩ, apewẽpu̶ Moisés ãnacũ̶ cũ̶ cawoatucũrĩqũẽrẽ marĩ tũ̶goroa mai. Atore bairo ĩ woatuyupi: “¿Ni ũcũ̶ u̶mu̶recóopu̶ cũ̶ wãmu̶ácú̶ati?” ĩ woatuyupi. Bairo ĩgu̶ ĩñupĩ: “Jesucristo marĩ cũ̶ netõapáro ĩrã, ¿ni ũcũ̶rẽ u̶mu̶recóopu̶ cũ̶ wãmu̶árotiri, cũ̶ marĩ piiruiojoroticu̶ti?” ĩgu̶ ĩñupĩ Moisés.
66016002	Violence	Bairo caĩocajorijere tũ̶gori yua, caãnijũ̶gou̶ ángel átí, cũ̶ yaru̶ macããjẽ capũnirĩjẽrẽ ati yepapu̶ pobatowẽcõãjowĩ. Bairo cũ̶ capobatowẽrõ bero, moecũ̶ monstruo ya wãmerẽ, bairi cũ̶rẽ bairo cabauu̶ wericu̶ ya wãme cũ̶ãrẽ cawoatuecoricarã nipetirore camii boarique na etawu̶. Cañuetie, capũnirĩjẽ majũ cãmii boarique na etawu̶.
66005008	Description	Bairo cũ̶ canerĩpau̶a yua, baparicãnacãũ̶ caãna seres majã bairi cabu̶toa masĩrĩ majã veinticuatro majũ caãna cũ̶ã na ru̶popatuuri mena ñigãtuwã, Cordero riapepu̶ qũĩroarã. Na pu̶ame nipetiro basau̶, paaricaro arpare cũ̶gowã. Tunu bairo jotu̶ bapa oro mena qũẽnorĩcãru̶re cũ̶gowã. Incienso caju̶tiñurĩjẽ tiru̶pu̶re jãñawũ̶. Ti coparu̶re cajãñarĩjẽ incienso pu̶ame Dios yarã, cũ̶ ya poa macããna na cañubuepeorije macããjẽrẽ bairo caãnie caroa majũ ãmu̶.
62005001	Faith	Bairi nipetiro Jesucristo mena tũ̶goñatutuari, “Jesucristo Mesías Dios cũ̶ cajou̶ majũ niñami,” caĩrã Dios yarã cũ̶ pũnaarẽ bairo caãna majũ niñama. Bairi ni jĩcãũ̶ ũcũ̶ aperã pacu̶re cũ̶ camaiata, cũ̶ pũnaa cũ̶ãrẽ na maimasĩñami. Torea bairo marĩ Pacu̶ Diore marĩ camaiata, cũ̶ yarã cũ̶ pũnaarẽ bairo caãna cũ̶ãrẽ na marĩ maimasĩña.
48005026	Recommendation	Bairo caãna ãnirĩ, cabaibotiorãrẽ bairo marĩ ãmerĩgarã. Tunu bairoa ãmeo ricawatiri ricaati jeto ãnajẽ cu̶tajere marĩ átiãmerĩgarã. Tunu bairo aperã yayere ĩñau̶garipeari na marĩ ĩñateetigarã.
54005001	Recommendation	Apeyera, Timoteo, cabu̶cu̶ camasĩrĩ majõcu̶ cũ̶ãrẽ tutuaro mena cũ̶ quetibu̶ju̶eticõãña. Caroaro nu̶cũ̶bu̶gorique mena pu̶ame roque, mu̶ pacu̶re bairo cũ̶ beyoya. Cawãmarã cũ̶ãrẽ mu̶ bairãrẽ bairo caroaro na ĩñaña.
60002012	Recommendation	Tunu apeyera Diore camasĩẽna watoa ãna, caroaro átiãña, “Jããrẽ bu̶su̶jãrẽma,” ĩrã. Bairo caána mu̶jãã caãnoi, na pu̶ame cabero mu̶jããrẽ roro bu̶su̶jãẽtĩgarãma, caroaro mu̶jãã caátiere masĩrĩ yua. Bairo tiere masĩrã, “Nocãrõ catutuau̶ cañuu̶ niñami Dios,” ĩgarãma, Cristo ati yepapu̶ tunuetari, nipetiro camasãrẽ na cũ̶ caĩñabeseri rũ̶mu̶ caãno.
50003006	Sin	Bairo caãcũ̶ majũ ãnirĩ, Jesucristo yaye cũ̶ caquetibu̶ju̶cũrĩqũẽrẽ catũ̶gou̶sari majã pu̶amerẽ popiye na baio joroque na yu̶ ápu̶. Tunu bairoa ni jĩcãũ̶ ũcũ̶, Moisés ãnacũ̶ cũ̶ caroticũrĩqũẽrẽ di wãme ũnorẽ, “Jĩcãrõ tũ̶ni áperiyami,” ñi masĩẽmi.
43004052	Description	Bairo na caĩquetibu̶ju̶ro tũ̶gori, “¿Dipau̶ muipu̶ cũ̶ caãno majũ cũ̶ cati jũ̶goati yu̶ macũ̶?” na ĩ jẽniñañupũ̶. Bairo cũ̶ caĩrõ, qũĩñuparã: --Ñamicã, jĩcãrõ riape beroaca cũ̶ bu̶gojãnaapu̶ —qũĩ quetibu̶ju̶yuparã.
43019031	Violence	Ti rũ̶mu̶ pu̶ame bairo Jesure cũ̶ na capajĩãrĩ rũ̶mu̶ Pascua bose rũ̶mu̶ jũ̶goye macãã rũ̶mu̶ ãmu̶. Bairi judío majã na rupau̶ri ãnajẽ yucu̶pãĩrĩpu̶a ape rũ̶mu̶ na cayerijãrĩ rũ̶mu̶rẽ catusaro boema. Mai, ti rũ̶mu̶ pu̶ame judío majã na cayerijãrĩ rũ̶mu̶ caãnimajũrĩ rũ̶mu̶rẽ bairo caãni rũ̶mu̶ ãmu̶. Bairi ti rũ̶mu̶ jũ̶goyepu̶a Pilato na capapuatuatanarẽ, tãmurĩ na riaáto ĩrã, na ñicããrĩrẽ cũ̶ capapererotiro boyuparã. Bairo átiri na rupau̶ri ãnajẽ cũ̶ãrẽ na cũ̶ cajereruio rotiro boyuparã.
43019012	Description	Bairo cabairi nimarõã, Pilato pu̶ame Jesure cũ̶ wiyogu̶ tũ̶goña macãpeyomiñupũ̶. Bairo baimicũ̶ã, nopẽ bairo majũ átimasĩẽsupu̶. Bairo Pilato cũ̶ cabairo ĩñarã, judío majã pu̶ame atore bairo qũĩwã: —¡Ni ũcũ̶ cũ̶ caboroa cũ̶ majũã rey quetiupau̶ majũ caãnigatũ̶goñau̶ pu̶ame emperador wapacu̶ majũ ãcũ̶ baiyami! ¡Bairi cũ̶ ũcũ̶ caãcũ̶ Jesure cũ̶ mu̶ cawiyoroticõãta, mu̶ cũ̶ã emperador quetiupau̶re cateeire bairo mu̶ tuabujiou̶!
43014001	Faith	“Yu̶ yarã, tũ̶goñarĩqũẽ paieticõãña. Dios mena tũ̶goñatutuari yu̶ mena cũ̶ãrẽ tũ̶goñatutuacõãña.
50001028	Faith	Tunu bairoa na pesua narẽ roro na caátigamirĩjẽrẽ uwietiuparã,” tore bairo mu̶jãã na caĩrĩjẽrẽ yu̶ queti tũ̶gogaya. Mu̶jãã pesua pu̶ame bairo mu̶jãã cauwietiere ĩñarĩ, “Marĩ yasicoagarã,” ĩ tũ̶goñagarãma. Bairo na caĩtũ̶goñamiatacũ̶ãrẽ, mu̶jãã pu̶ame, “Dios marĩ netõõgu̶mi,” mu̶jãã ĩ tũ̶goñamasĩgarã, mu̶jãã cauwietitũ̶goñarĩjẽ jũ̶gori.
43015016	Grace	Mu̶jãã, yu̶re bori yu̶ mu̶jãã beseepu̶. Yu̶ pu̶ame roque mu̶jããrẽ mairĩ mu̶jãã yu̶ besewu̶. Bairo mu̶jããrẽ beseri caroa quetire mu̶jãã yu̶ quetibu̶ju̶ rotijoya capããrã camasãrẽ, yu̶ yarã na ãnicõã ninucũõ joroque mu̶jãã caátiparore bairo ĩ. Tore bairo mu̶jãã caátiãnimasĩata, yu̶ wãme mena ĩrĩ nipetirije mu̶jãã cajẽnirĩjẽrẽ mu̶jãã jogu̶mi yu̶ Pacu̶.
58011004	Faith	Tirũ̶mu̶pu̶ macããcũ̶ Abel ãnacũ̶ pu̶ame Dios mena tũ̶goñatutuari, oveja waibu̶cu̶re pajĩãrĩ bero, cũ̶ riire joemu̶gõjoyupi, Diore qũĩroagu̶. Cũ̶ jũ̶gocu̶ Caín netõjãñurõ caroa wãmerẽ joemu̶gõjoyupi Abel. Bairo Abel cũ̶ caátie jũ̶gori Dios pu̶ame carorije wapa cacũ̶goecu̶re bairo qũĩñañupĩ. Cũ̶ cajoemu̶gõjorijere qũĩñajesobojayupi Dios. Ãmerẽ yua, Abel cũ̶ camanimiatacũ̶ãrẽ, Dios mena cũ̶ catũ̶goñatutuarique atore bairo ĩ quetibu̶ju̶garo ĩña: Marĩ cũ̶ã cũ̶rẽ bairo Dios mena marĩ catũ̶goñatutuarije boya.
46004001	Recommendation	Bairi jããrẽ, “Jesucristo cũ̶ caátirotirijere caána, cũ̶rẽ caju̶áti majã niñama,” caĩparã mu̶jãã ãniña. Dios yaye queti camasãrẽ cũ̶ camasĩõetaje ãme roquere cũ̶ camasĩõgariquere Diore caquetibu̶ju̶bojarã jãã ãniña.
66006013	Description	Tunu bairoa u̶mu̶recóo macããna ñocõã cũ̶ã ati yepapu̶ wẽẽcoama. Wĩno tutuaro capapuro jũ̶gori yucu̶ higuerau̶ ríca cacãme cawerore bairo majũ wẽẽpeticoama.
46010014	Recommendation	Bairi yu̶ yarã, yu̶ camairã, ati yepa macããna jũ̶gũẽãrẽ ñubuerique ũnie macããjẽrẽ tocãrõã jãnacõãña.
45012021	Recommendation	Bairi aperã mu̶jããrẽ roro na caátimiatacũ̶ãrẽ, roro na átiãmeeticõãña. Caroa pu̶amerẽ na átiãmeña. Bairo mu̶jãã caápata, roro mu̶jãã caãmeo átibujioataje buipearo ãninemoetigaro yua.
55002014	Recommendation	Timoteo, atiere na mu̶ quetibu̶ju̶nemowã. Bairo na quetibu̶ju̶nemorĩ, atore bairo na mu̶ átirotiwa Dios cũ̶ caĩñajoro: Cabu̶goro macããjẽ bu̶su̶rica risero macããjẽ ũnie mena tocãrõã na ãmeo bu̶su̶rique netõjãnacõãto. Tie ũnie ãmeo bu̶su̶rique netõrĩqũẽ cabu̶goro macããjẽ dope caátiãmanie majũ niña. Tie na cabu̶su̶rijere noa ũna catũ̶gori majã pu̶amerẽ roro na tũ̶gomawijiao joroque caátie ũnie majũ niña.
59004008	Recommendation	¡Diore cũ̶ tũ̶goñaña, tame! Bairo mu̶jãã catũ̶goñarõ, cũ̶ cũ̶ã mu̶jãã tũ̶goñagu̶mi. Mu̶jãã, carorije caána ãnirĩ roro mu̶jãã caátinucũrĩjẽrẽ jãnacõãña. Caroa jetore ása. Tunu bairoa mu̶jãã, ricaati catũ̶goñarã roro mu̶jãã catũ̶goñarĩjẽrẽ jãnacõãña. “Diore camairã nimirãcũ̶ã, ati yepa macããjẽrẽ roro marĩ cau̶garipearo ñurõ,” mu̶jãã caĩtũ̶goñarĩjẽrẽ jãnacõãña.
59002009	Sin	Tore bairo nipetiro camasãrẽ jĩcãrõ tũ̶ni na mu̶jãã caĩroaeticõãta, roro caána mu̶jãã ãnibujiorã. Bairi carorije cawapa cũ̶gorãrẽ bairo mu̶jãã tuabujiorã, Dios yaye cũ̶ caroticũrĩcã wãmerẽ caáperã ãnirĩ yua.
52004007	Grace	Mai, Dios pu̶ame, “Roro caátiãna majũ na ãmarõ,” ĩ mee, marĩ beseyupi. Cũ̶ yarã, cũ̶ caricaworicarã caroarã marĩ caãno pu̶amerẽ bou̶, marĩ beseyupi.
45001018	Sin	Bairi bairo baiya: Marĩ Pacu̶ Dios u̶mu̶recóopu̶ caãcũ̶ ati yepa macããna cañuena, cariape caátiãmerãrẽ roro popiye na tãmu̶o joroque na átimasĩñami. Na pu̶ame roro na caátie mena aperãrẽ caroa cariape quetire na tũ̶gou̶saetio joroque na átiyama aperã camasãrẽ.
62004007	Faith	Yu̶ yarã, yu̶ bairãrẽ bairo caãna yu̶ camairã ãmeo mairĩqũẽ cañurĩjẽ Dios cũ̶ cajorije niña. Bairi tocãnacãũ̶pu̶a nipetiro caãmeomaiparã marĩ ãniña marĩ yarãrẽ. Nipetiro caãmeomaimasĩrĩ majã Diore camasĩrã cũ̶ pũnaarẽ bairo caãna niñama.
62002009	Sin	Bairi ni jĩcãũ̶ ũcũ̶, “Yu̶a, Dios yau̶ cabusuropu̶ caãcũ̶ carorije caápei yu̶ ãniña,” caĩ nimicũ̶ã, cũ̶ yau̶re roro cũ̶ caasiaĩñateata, canaitĩãrõpu̶a mai caãcũ̶rẽ bairo tuacõãñami.
60004014	Grace	Bairi tunu Jesucristo yarã mu̶jãã caãno jũ̶gori roro popiye cabairã u̶seanirĩ ãña mu̶jãã, aperã roro na caĩeperi majã nimirãcũ̶ã. U̶seanirĩ ãña mu̶jãã roro na caĩeperã. Mu̶jãã roque Espíritu Santo, Dios nocãrõ catutuau̶ Yeri majũrẽ cacũ̶gorã mu̶jãã ãniña. Tocãnacãnia mu̶jãã mena ãnicõã ninucũñami Espíritu Santo Dios Yeri majũ.
44021019	Grace	Pablo pu̶ame na jẽni yaparori bero, judío majã caãmerã watoa cũ̶ caãno Dios cũ̶ camasĩrĩjẽ jũ̶gori Pablo cũ̶ caátaje caãno cãrõrẽ na quetibu̶ju̶wĩ.
43008046	Sin	¿Bairi ni pu̶ame mu̶jãã mena macããcũ̶, “Ati wãme carorijere caátacu̶ majũ niñami,” cariapea yu̶re qũĩ masĩñati? Cariape yu̶ caquetibu̶ju̶rije to ãnimiatacũ̶ãrẽ, ¿nopẽĩrã yu̶re mu̶jãã tũ̶gou̶saetiyati?
58010017	Grace	Na, roro na caátajere masiriyori bero, pu̶gani tunu tiere yu̶ tũ̶goñanemoetigu̶,’ ĩñami Dios,” marĩ ĩ quetibu̶ju̶yami Espíritu Santo.
46001005	Grace	Baipu̶a Dios, Jesucristo mena jũ̶gori nocãrõ majũ pairo netõrõ cũ̶ caátibojarique cañurĩjẽrẽ mu̶jãã joyupi. Bairo cũ̶ caáto jũ̶gori cũ̶ yaye bu̶su̶rique cũ̶ãrẽ nemojãñurõ mu̶jãã quetibu̶ju̶ masĩõ joroque ásupi Dios. Tunu bairoa cũ̶ yaye caroa quetire cariape masĩrĩqũẽ cũ̶ãrẽ mu̶jãã joyupi.
45015030	Recommendation	Yu̶ yarã, yu̶ bairãrẽ bairo caãna, mu̶jãã Jesucristore catũ̶gou̶sarã mu̶jãã ãniña. Tunu Espíritu Santo cũ̶ camasĩõjorije jũ̶gori caãmeomaimasĩrã mu̶jãã ãniña. Bairo caãna mu̶jãã caãnoi, yu̶re ju̶átinemorã, atore bairo mu̶jãã caáto yu̶ boya: Popiye baimicũ̶ã caroaro yu̶ caátiãnipeere Diopu̶re yu̶ jẽnibojaya.
43007020	Violence	Bairo cũ̶ caĩrõ tũ̶gorã, atore bairo qũĩwã to caãna Jesure: --¿Noa mu̶rẽ na pajĩãgayati? ¡Cawãtĩ yeri pũnacu̶cu̶ mu̶ ãcũ̶! —qũĩwã.
45003025	Grace	“Yu̶ macũ̶ yucu̶pãĩpu̶ cũ̶ cariarije jũ̶gori camasã na carorije wapare na yu̶ masiriyobojagu̶,” ĩ tũ̶goñañupĩ Dios. Bairi marĩ pu̶ame tiere masĩrĩ, Jesucristo mena marĩ catũ̶goñatutuata, caroaro marĩ ẽmu̶etamasĩgarã yua marĩ cũ̶ canetõõrĩqũẽrẽ. Bairo átiri marĩ masĩõñami, Dios cañuu̶ cariape caácu̶ cũ̶ caãnajẽ cu̶tiere. Bairi tunu tirũ̶mu̶pu̶ macããna roro na caátiere ĩñamicũ̶ã, cariapea yerijõrõ catũ̶goñau̶ ãnirĩ, roro popiye na baio joroque na ápeyupi.
43018018	Description	Mai, ti ñamirẽ bu̶tioro yu̶su̶awu̶. Bairo cabairo, sacerdote majã quetiupau̶ paabojari majã, bairi templo wiire cacoteri majã mena peero riowã. Bairo átiri, ti peero tu̶pu̶ jũmawã. Bairi Pedro cũ̶ã na menapu̶ peero jũmau̶ ámi.
49006011	Recommendation	Dios cũ̶ camasĩõrĩjẽ nipetirije mu̶jããrẽ cũ̶ cajorije mena wãtĩ mu̶jããrẽ cũ̶ caĩtorijere ẽñotaya. Jĩcãũ̶ soldau pajĩãrĩcãrõpu̶ ácú̶, cũ̶ rupau̶re maijũ̶gou̶, ru̶poa peorica coro, bairi ãpõã jutiro cũ̶ãrẽ jãñañami. Torea bairo Dios cũ̶ camasĩõrĩqũẽ jũ̶gori wãtĩ roro cũ̶ caĩrĩjẽ, roro cũ̶ caátigarije cũ̶ãrẽ mu̶jãã ẽñotamasĩgarã.
43013037	Faith	Bairo cũ̶ caĩrõ tũ̶go, Pedro pu̶ame atore bairo qũĩwĩ: --Yu̶ Quetiupau̶, ¿dopẽĩ ãmerẽ mai mu̶ yu̶ u̶samasĩẽtĩbujiocu̶ti? ¡Cotericaro mano mu̶ cariaparo ũnorẽã, yu̶ pu̶ame roque yu̶ riamasĩña! —qũĩwĩ Pedro Jesure.
50004007	Faith	Bairo mu̶jãã caátiãmata, Dios pu̶ame caroa yeri pũna cu̶tajere mu̶jãã jogu̶mi. Tie cũ̶ cajorije pu̶amerẽ ni jĩcãũ̶ ũcũ̶ tũ̶gomasĩ peyoetigu̶mi, netõjãñurõ caroa majũ caãnoi. Bairi mu̶jãã, caroa yeri pũna cacũ̶gorã ãnirĩ mu̶jãã tũ̶goñatutuacõã ninucũgarã. Jesucristo yarã ãnirĩ bairoa mu̶jãã baicõã ninucũgarã.
59003009	Faith	Marĩ ñemerõ mena Dios, marĩ Pacu̶ majũrẽ cũ̶ marĩ basapeoya. Ti ñemerõ menaina tunu aperãrẽ roro na marĩ bu̶su̶paiya. Dios cũ̶ cabaurijere bairo cabaurã caãna na caãnimiatacũ̶ãrẽ, roro na marĩ bu̶su̶paiya.
46005010	Sin	Baipu̶a, ati u̶mu̶recóo macããna carorije caátipairã, apeye ũnierẽ cũ̶gomirãcũ̶ã paijãñurõ cabonemonucũrã, cayajapairã, aperã na cawericarãrẽ caĩroapairã ũnarẽ na ricawati weyonetõmajũcõãña ĩ mee, tore mu̶jãã yu̶ quetibu̶ju̶ woatujowu̶. Tore bairo nipetiro roro caátipairãrẽ mu̶jãã cawiti weyomajũcoagata, ati u̶mu̶recóore mu̶jãã aweyocoabujiorã.
44026009	Sin	“Yu̶ cũ̶ã cajũ̶goyepu̶re, ‘Jesús Nazaret macããcũ̶ yaye quetire catũ̶gou̶sarãrẽ capee roro majũ na yu̶ átigu̶,’ ñi tũ̶goñawũ̶.
61002014	Sin	Tunu bairoa dico ũcõ carõmiorẽ na caĩñaata, cõ mena roro átaje mena jeto tũ̶goñanucũñama. Carorije ũnierẽ caátiju̶tiena, cajãnaena majũ niñama. Aperã cayeritutuaena caroare caátiwẽpũ̶ẽna ũnarẽ na bu̶su̶jãrĩ narẽ roro na átiepenucũñama. Caroaro majũ tie ũnierẽ átipeyomasĩmajũcõãnucũñama. Torena, carorã cañuena, Dios cũ̶ careparã majũ niñama, tame.
43010012	Description	Apei, ovejare cũ̶ yarã meerẽ cacotei ãnirĩ, paawapatarique jetore bonucũñami. Bairo cabou̶ ãnirĩ, yai ovejare cau̶gau̶ cũ̶ caató ĩñarĩ, na aweyocoayami, ovejare cacoteecu̶ ãnirĩ. Bairo cũ̶ caaweyoro bero, yai pu̶ame na ñeacubato recõãñami, na u̶gau̶ yua.
59001019	Recommendation	Bairi mu̶jãã, yu̶ bairãrẽ bairo caãna, yu̶ camairã, tũ̶gopeoya yu̶ caĩrĩjẽrẽ: Mu̶jãã tocãnacãũ̶pu̶a caroaro tũ̶gopeoya caroa queti na caquetibu̶ju̶rijere. Cotericaro mano tũ̶gou̶saya. Bu̶su̶garã jũ̶goye pu̶ame mu̶jãã yeripu̶ tũ̶goñaña mai. Jicoquei ĩ wiyoeticõãña. Tunu bairoa asiarique cũ̶ãrẽ jicoquei asiaeticõãña.
46009014	Recommendation	Torea bairo átirotiyupi marĩ Quetiupau̶ Jesucristo cũ̶ã: “Noa ũna caroa quetire caquetibu̶ju̶ri majã na caãmata, ñubueri majã na cacũ̶gorijere u̶gari quetibu̶ju̶garãma camasãrẽ,” ĩcũñupĩ Jesús.
43012046	Grace	Yu̶a, yu̶ ãniña camasãrẽ canaitĩãrõpu̶ caãnarẽ cajĩñawou̶re bairo caátiatácu̶ ati yepapu̶re. Bairi yu̶ caquetibu̶ju̶rijere catũ̶gou̶sarã pu̶ame canaitĩãrõpu̶ caãnarẽ bairo roro átiãmerĩgarãma.
43005014	Description	Cabero Dios ya wii templo wiipu̶ cũ̶ boca etau̶, atore bairo qũĩwĩ Jesús cũ̶ cacatioatacu̶re: --Tũ̶gopeoya yu̶ caĩrĩjẽrẽ: Merẽ canetõatacu̶pu̶ mu̶ ãniña. Bairi roro mu̶ átinemoepa. Carorije mu̶ caátinemoata, nemojãñurõ mu̶ tãmu̶ogu̶ tunu —qũĩwĩ Jesús.
46016014	Recommendation	Bairo nipetirije mu̶jãã caátinucũrĩjẽrẽ mu̶jãã caápata, caroaro ãmeo mairĩqũẽ mena átiãninucũña.
43014015	Recommendation	Bairo jãã ĩ quetibu̶ju̶ yaparori bero, bairo jãã ĩ quetibu̶ju̶wĩ tunu Jesús: “Yu̶re mu̶jãã camaiata, yu̶ caroticũrĩjẽ cũ̶ãrẽ torea bairo caroaro mu̶jãã áticõã ninucũgarã yua.
58012025	Recommendation	Torecu̶, Jesús marĩrẽ caquetibu̶ju̶re caroaro cũ̶ marĩ tũ̶gou̶sagarã. Moisés ati yepa macããcũ̶ ãnacũ̶ Dios yayere marĩ ñicũ̶jãã ãnanarẽ cũ̶ caquetibu̶ju̶netõrĩjẽrẽ tũ̶gogaesupa. Bairi dope bairo netõmasĩẽsupa. Marĩ roque na netõjãñurõ bairã majũ marĩ netõmasĩẽna, u̶mu̶recóopu̶ macããcũ̶ marĩrẽ cũ̶ caquetibu̶ju̶garijere marĩ catũ̶gogaeticõãta.
48004008	Sin	Mai, mu̶jãã pu̶ame cajũ̶goyepu̶re Diore camasĩẽna majũ mu̶jãã ãñupã. Bairo Diore camasĩẽna ãnirĩ, Dios mee caãna, jũ̶gũẽãrẽ caĩroarã majũ mu̶jãã ãñupã. Na, jũ̶gũẽã pu̶ame cariape majũrã Dios ũna mee niñama.
44003026	Grace	Bairi cũ̶ macũ̶rẽ cũ̶ catiori bero, marĩ judío majã marĩ tu̶re cũ̶ jojũ̶goyupi. Caroaro marĩ caãnorẽ bori, marĩ nipetiro roro marĩ caátiere marĩ cajãnaparore bairo ĩ, marĩ judío majãtu̶re cũ̶ jojũ̶goyupi Jesure,” na ĩ quetibu̶ju̶yupu̶ Pedro to caneñarã etarãrẽ.
44010039	Violence	“Bairi jãã nipetirije Jesús Jerusalén, bairi Judea yepapu̶ cũ̶ caátajere caĩñarĩcãrã jãã ãniña. Bairo cũ̶ cabueñesẽãrõ bero yua, cũ̶ pajĩãrocawã. Yucu̶pãĩpu̶ cũ̶ papuaturocawã, cũ̶, Jesure yua.
46001010	Recommendation	Yu̶ yarã, yu̶ bairãrẽ bairo caãna, marĩ Quetiupau̶ Jesucristo cũ̶ catutuarije mena mu̶jããrẽ ñiña: Jĩcãrõrẽ bairo tũ̶goñanemorĩ masaricawoena, caroaro ãnicõãña. U̶seanirõ ãña. Jĩcãrõrẽ bairo tũ̶goñarĩ, jĩcãrõ tũ̶ni ãmeo tũ̶goñaña mu̶jãã yeripu̶.
51001021	Sin	Mu̶jãã, cajũ̶goyepu̶re Dios yarã mee, cũ̶ pesuare bairo caãna mu̶jãã ãñupã. Roro mu̶jãã caátaje jũ̶gori, tunu mu̶jãã yeripu̶ roro mu̶jãã catũ̶goñarĩjẽ jũ̶gori cũ̶rẽ cateerãrẽ bairo mu̶jãã ãñupã Dios cũ̶ caĩñajoro.
55002022	Recommendation	Torecu̶, mu̶ roque aperã cawãmarã roro na rupau̶ caborore bairo na caátie ũnierẽ di rũ̶mu̶ átiga tũ̶goñaeticõãña. Atore bairo pu̶ame ása: Caroaro cariape átiãnajẽ cu̶sa. Jesucristo mena tũ̶goñatutuacõã ninucũña. Diore, bairi aperã camasã cũ̶ãrẽ na maicõã ninucũña. Dios yarã caroarã ñe ũnie na yeripu̶ carorije mána caãna mena caroaro yerijõrõã nicõã ninucũña.
51003001	Faith	Jesucristo cariacoatacu̶ nimicũ̶ã Dios cũ̶rẽ cũ̶ cacatioro jũ̶gori mu̶jãã cũ̶ã cariacoatana nimirãcũ̶ã tunu cacatirãrẽ bairo mu̶jãã baiyupa Dios cũ̶ caĩñajoro. Bairo cabairã ãnirĩ, ati u̶mu̶recóo macããjẽ rotirique mee, Jesucristo jõbui Diotu̶ cariape nu̶gõã carui yaye queti pu̶ame roquere tũ̶gou̶saya.
66008007	Violence	Bairi caãnijũ̶gou̶ ángel putiwĩ cũ̶ yaro putiricaro trompetare yua. Bairo cũ̶ caputiripau̶a, tocãrõã ati yepapu̶re cayu̶su̶ari rupaaca ocorore bairo pairo wẽẽwũ̶. Peero cũ̶ã nocãrõ pairo rií asuyaro ati yepapu̶re ñawũ̶. Ati yepa ũ̶yasicoapu̶. Itia sero caãnorẽ jĩcã sero joerocaricarore bairo ati yepa ũ̶yasicoapu̶. Ati yepa macããjẽ yucu̶ majũ caãnie cũ̶ã itia sero cãrõ ũ̶peticoapu̶. Taa ati yepa caãnie nipetiro ũ̶peticoapu̶.
66011017	Faith	Bairo qũĩ basapeowã Diore: “Jãã Quetiupau̶ Dios nipetiro carotimasĩ, jãã mena mu̶ ñumajũcõãña. Mu̶a, tirũ̶mu̶pu̶a caãnijũ̶goatácu̶ mu̶ ãniña. Ãme cũ̶ãrẽ bairoa mu̶ ãnicõã ninucũña. Ãmerẽ nocãrõ mu̶ catutuarije mena camasã nipetirore mu̶ jetoa na mu̶ roti ãnimasĩjũ̶goya yua.
43004010	Grace	Bairo cõ caĩrõ tũ̶gou̶, atore bairo cõ ĩñupũ̶ Jesús carõmiorẽ: --Mu̶a, Dios camasãrẽ cũ̶ cajogarijere mu̶ masĩẽtĩña. Yu̶ cũ̶ãrẽ mu̶ masĩẽtĩña. Yu̶re mu̶ camasĩata roque, mu̶ pu̶ame ocore yu̶ mu̶ jẽnibujioataco. Bairo yu̶ mu̶ cajẽniata, yu̶ pu̶ame oco caticõã nio joroque caátiere mu̶ yu̶ jobujioatacu̶ —cõ ĩñupũ̶.
51003004	Grace	Bairi mu̶jãã cacatiri rũ̶mu̶rĩ cãrõ Jesucristo cũ̶ carotirore bairo mu̶jãã áticõã ninucũgarã. Bairo áticõã ninucũrã yua, ati yepapu̶ nemo cũ̶ cabaujaetari rũ̶mu̶ caetaro mu̶jãã cũ̶ã cũ̶rẽ bairo cũ̶ mena cũ̶ caasiyabatorije mena mu̶jãã ãnicõãgarã.
43020031	Faith	Bairo woatu peyoetimicũ̶ã, atie mu̶jããrẽ yu̶ caquetibu̶ju̶woaturijere mu̶jãã yu̶ quetibu̶ju̶cũña, tiere ĩñarĩ cariapea Jesús Dios macũ̶, Dios cũ̶ cajou̶ Mesías cũ̶ caãnierẽ mu̶jãã camasĩparore bairo ĩ. Bairo cũ̶rẽ cariape tũ̶gou̶sari, mu̶jãã pu̶ame yeri capetietie cũ̶ cajorije majũrẽ mu̶jãã cũ̶gogarã yua.
62004006	Faith	Marĩ roque Dios yarã, cũ̶tu̶ macããna marĩ ãniña. Bairi Diore camasĩ pu̶ame marĩ caquetibu̶ju̶rijere caroaro tũ̶gou̶sanucũñami. Apei Diore camasĩẽcũ̶ pu̶ame marĩ caquetibu̶ju̶rijere tũ̶gou̶sagaetiyami. Tore bairo na cabairijere ĩñarã, atore bairo marĩ ĩ masĩña: “Ãnoa caroa yeri cu̶taje Dios cũ̶ cajorije cariape macããjẽrẽ quetibu̶ju̶yama. Ãnoa aperã pu̶ame, caĩtopairã wãtĩ yeri pũna cacũ̶gorã niñama,” marĩ ĩ tũ̶goña besemasĩña.
65001012	Description	Apeyera tunu Jesucristo cũ̶ cariarica rũ̶mu̶rẽ tũ̶goñarĩ marĩ yarã mena mu̶jãã cabose rũ̶mu̶ qũẽnorõ, caĩtopairã cũ̶ã bobooro mu̶jãã mena neñanucũñama. Mu̶jãã cañubuerore na cũ̶ã neñanucũñama, cañuena nimirãcũ̶ã. Ti rũ̶mu̶ caãno yua, roro na caborore bairo u̶ga, eti, nu̶cũ̶bu̶goricaro mano u̶seanirõ bainucũñama. Na rupau̶ jetore maijũ̶gonucũñama. Tũ̶gopeoya mai. Atore bairo niñama: Oco poari caocomanierẽ wĩno capapujorore bairo niñama. Otericu̶, otei, tocãnacãnia carícajoetiire bairo caãna niñama. Tii, carícamano jũ̶gori yua, tiire wããrĩ rocamasĩñama camasã. Torea bairo caĩtopairã cũ̶ã niñama. Dios yaye caroare marĩ catũ̶gogamiatacũ̶ãrẽ, di rũ̶mu̶ ũno marĩ quetibu̶ju̶etiyama.
44005015	Description	Bairi cariayecu̶narẽ na cacũñarõ mena Pedro cũ̶ caátíwãpu̶ na cũñuparã. Pedro narẽ cũ̶ capãñaeticõãta, “Cũ̶ canetõátíe wãtĩãcã ũno na etagaro,” ĩrã, na cũñuparã.
49006016	Faith	Tunu soldau cũ̶ wãmoa tiire cũ̶goyami. Cũ̶ wapana, “Yeruu̶ mena na cawẽrĩjẽ caũ̶rĩjẽ yu̶pu̶re caetaro yu̶ ũ̶rẽ,” ĩ, bairo átiyami. Torea bairo mu̶jãã cũ̶ã Jesucristo mena mu̶jãã catũ̶goñatutuaro boya, wãtĩ mu̶jããrẽ roro cũ̶ caátigamirĩjẽrẽ mu̶jãã caẽñotamasĩparore bairo ĩrã. Atie caãnimajũrĩjẽ niña.
51003023	Recommendation	“Camasã ũ̶mu̶a jãã caãno jũ̶gori mee, Jesucristo ũ̶mu̶a jãã caãno jũ̶gori pu̶ame caroaro jãã paagarã,” ĩ tũ̶goñarĩ paaya mu̶jãã cawapatarije ũnierẽ.
58012016	Recommendation	Ni jĩcãũ̶ ũcũ̶ mu̶jãã mena macããcũ̶ roro cũ̶ rupau̶ caborore bairo cũ̶ átiepeeticõãto. Tunu bairoa Dios yaye caroa wãmerẽ, “Cabu̶goro macããjẽ niña,” caĩrãrẽ bairo baieticõãña. Esaú ãnacũ̶rẽ bairo baieticõãña mu̶jãã. Cũ̶ pu̶ame cũ̶ pacu̶ cũ̶ camacũ̶cu̶tijũ̶goricu̶ ãnirĩ, cajũ̶gocu̶re bairo cũ̶ cabaiãnipeere cũ̶goyupi. Bairo caãcũ̶ nimicũ̶ã, tiere, “Cabu̶goro macããjẽ niña,” caĩrẽ bairo baiyupi. Jĩcã bapa u̶garica bapa jũ̶gori cajũ̶gocu̶re bairo cũ̶ caãnierẽ wapatireyupi cũ̶ baire.
43018040	Sin	Bairo Pilato na cũ̶ caĩjẽniñarõ, na pu̶ame nipetirã bairo ĩ awajawã: —¡Cũ̶rã cũ̶ wiyoeticõãña! ¡Barrabás pu̶ame roquere cũ̶ wiyoya! Mai, Barrabás pu̶ame preso jorica wiipu̶ caãcũ̶ ãmi, camasãrẽ na cũ̶ capajĩãrĩqũẽ wapa jũ̶gori.
55003004	Sin	Tunu bairoa jĩcã majã nimirãcũ̶ã, roro bu̶su̶jã buitiregarãma aperã na yarã camasãrẽ. Roro majũ caasiapairã nigarãma. Nocãrõ pairo roro na caátie mena nimirãcũ̶ã, “Caroa macããjẽrẽ caãna majũ jãã ãniña,” ĩ tũ̶goña botionucũgarãma. Dios yaye macããjẽrẽ tũ̶gou̶sari bero, cũ̶ mena tũ̶goñatutuaricaro ũnorẽã, na majũ rupau̶ caborore bairo na caátigarije pu̶ame jetore bu̶tioro u̶garipeari átiãniganucũgarãma.
50002009	Grace	Bairo cũ̶ cabairique jũ̶gori tocãnacãũ̶ buipu̶ netõrõ caãnimajũũ̶ cũ̶ cũñupĩ Dios. Camasã tocãnacã wãme na caãmeoĩroarique netõjãñurõ caroa cũ̶ wãmetiyupi Dios.
61001016	Description	Tunu apeyera, Jesucristo, marĩ Quetiupau̶, ati yepapu̶ tunu cũ̶ caatípee, cũ̶ carotimasĩrĩpau̶ macããjẽ cũ̶ãrẽ caroa cariape macããjẽrẽ jãã quetibu̶ju̶wu̶. Jãã majũã ĩ tũ̶goñamacãrĩ jãã caĩquetibu̶ju̶rique mee ãmu̶. Jãã majũpu̶a cũ̶rẽ jãã ĩñawũ̶. Nocãrõ cũ̶ carotimasĩrĩjẽ, cũ̶ catutuarije cũ̶ãrẽ jãã ĩñamajũcõãwũ̶.
61003016	Sin	Tocãnacã cartapu̶a tore bairo Pablo cũ̶ã mu̶jããrẽ ĩ quetibu̶ju̶ woajonucũñami. Bairopu̶a, jĩcã wãmerĩ cũ̶ caquetibu̶ju̶rije masiriyo jãñunucũña, bueata. Bairi aperã camasã catũ̶gomasĩẽna, Dios mena catũ̶goñatutuajũ̶gomasĩẽna pu̶ame cariape tũ̶goetiyama. Bairo tũ̶gomasĩẽtĩrĩ yua, Pablo yaye quetire quetibu̶ju̶ mawijiocõãnucũñama. Tore bairo átinucũñama nipetirije Dios yaye cũ̶ caquetibu̶ju̶cũrĩqũẽrẽ. Tie wapa popiye na baio joroque na átigu̶mi marĩ Pacu̶ Dios.
44014014	Description	Bairo Bernabé, Pablojããrẽ na caátigarijere tũ̶gori, na jutiire tũ̶gowooyuparã, “Bairo mu̶jãã caátigarijere ñuẽtĩña,” ĩrã. Áti yaparo yua, camasã watoapu̶ atu̶átí, atore bairo qũĩ awajayuparã:
45015008	Faith	Tunu atore bairo mu̶jãã ñi quetibu̶ju̶nemoña: Jesucristo pu̶ame jãã, judío majãrẽ jãã ju̶átigu̶ asúpi ati yepapu̶re. Tie Dios cũ̶ caátipeere jãã ñicũ̶jãã ãnanarẽ cũ̶ caĩjũ̶goyeticũrĩcãrõrẽ bairo cañuu̶ ãnirĩ cũ̶ caátipeyorijere marĩ masĩõ joroque ĩ, asúpi Jesús ati yepapu̶re.
59001026	Sin	Tunu bairoa ni ũcũ̶, “¡Diore camasĩ yu̶ ãniña!” caĩ nimicũ̶ã, noo cũ̶ caboro roro cũ̶ caĩrĩjẽrẽ cũ̶ cajãnamasĩẽtĩcõãta, cũ̶ majũã ĩtou̶ átiyami. Bairo cũ̶ majũã caĩtou̶re bairo cũ̶ caãno jũ̶gori yua, “¡Diore camasĩ yu̶ ãniña!” cũ̶ caĩrĩjẽ pu̶ame wapa maa.
43015020	Recommendation	Cajũ̶goye atore bairo mu̶jãã yu̶ caquetibu̶ju̶atajere tũ̶goñanemoñijate: Ni jĩcãũ̶ ũcũ̶ paabojari majõcu̶ cũ̶ quetiupau̶ netõjãñurõ ãmerĩñami. Yu̶re roro yu̶ áti u̶sanucũwã, yu̶ pajĩãgarã. Bairi mu̶jãã cũ̶ãrẽ torea bairo roro mu̶jãã átigarãma. Tunu bairoa yu̶ yaye quetire na catũ̶gou̶saata, mu̶jãã cũ̶ãrẽ mu̶jãã tũ̶gou̶sagarãma mu̶jãã caquetibu̶ju̶rijere.
43008031	Faith	Cabero atore bairo ĩwĩ Jesús judío majã cũ̶rẽ catũ̶gou̶sajũ̶gorã pu̶amerẽ: —Yu̶ caquetibu̶ju̶rijere caroaro cariape mu̶jãã catũ̶gou̶sa ãmata, yu̶ yarã, yu̶ cabueri majã majũ, mu̶jãã tuagarã.
44007011	Description	“Cabero Egipto yepare bairi Canaán yepa cũ̶ãrẽ au̶a riarique ãñuparõ. Tie caãno nipetiro camasã popiye baiyuparã. Marĩ ñicũ̶jãã ãnana cũ̶ãrẽ na cau̶gapee peticoasuparo.
63001004	Faith	Apeyera bu̶tioro yu̶ u̶seaniña aperã jĩcããrã mu̶jãã mena macããna caroaro cariape marĩ Pacu̶ Dios cũ̶ caãnirotirore bairo na caátiãnierẽ ĩñarĩ.
54005008	Faith	Noa ũna na yarãrẽ na caju̶átipeere caátigaena cañuena niñama. Bairo caãna ãnirĩ, netõjãñurõ na paco, o na ñicõ ũcõrẽ na caju̶átigaeticõãta roque, Dios mena tũ̶goñatutuariquere caboenarẽ bairo majũ tuacõãñama. Bairi Diore camasĩẽna netõjãñurõ cañuena majũ caãna niñama na ũna.
58010022	Faith	Bairo marĩrẽ cũ̶ cacoteroi, marĩ yeri marĩ catũ̶goñarĩjẽ mena cũ̶ pacu̶ Dios tu̶pu̶ marĩ etaroa. Nu̶cũ̶bu̶gorique mena ĩtoricaro mano, bairi tunu tũ̶goñatutuarique mena uwiricaro mano Diotu̶ marĩ etaroa marĩ yeripu̶ mena. Marĩ rupau̶re oco caroa cau̶gueri manie mena cosewericarorea bairo roro marĩ caátajere care ecoricarã ãnirĩ, Diotu̶ caetaparã majũ marĩ ãniña marĩ yeripu̶ mena.
48001023	Description	Atore bairo na caĩquetibu̶ju̶rije jetore tũ̶gonucũñupã: “Marĩrẽ roro capajĩãga u̶samirĩcũ̶ ãmerẽ yua tũ̶goñatutuarique caroa quetire camasãrẽ na quetibu̶ju̶ átiupu̶. Ji yu̶teapu̶re mai marĩrẽ cayasioregamirĩcũ̶ camasãrẽ caroa quetire na quetibu̶ju̶ átiupu̶,” na caĩquetibu̶ju̶nucũrĩjẽ jetore tũ̶gonucũñupã.
44027034	Recommendation	Bairi jĩcã wãme u̶garique ũnierẽ mu̶jããrẽ tutuaro mena yu̶ u̶garotiya. Mu̶jãã cau̶garo boya, mu̶jãã cacatigaata. Cariape mu̶jããrẽ ñiña: Ni jĩcãũ̶ ũcũ̶ marĩ mena macããcũ̶ yasietigu̶mi. Mu̶jãã poawẽ jĩcãwẽãcã ũno yasietigaro —jãã ĩwĩ Pablo.
66002003	Faith	Yu̶re tũ̶gou̶sajãnaena, tocãnacã rũ̶mu̶a yu̶ mena mu̶jãã tũ̶goñatutuacõã ninucũña. Tocãnacã rũ̶mu̶a yu̶ yaye queti jũ̶gori bu̶tioro popiye tãmu̶omirãcũ̶ã, mu̶jãã ju̶tietiya.
56002002	Recommendation	Bairi cabu̶toa camasãrẽ cajũ̶goñubueparã pu̶ame cũ̶ã caroaro caãna, marĩ caĩñanu̶cũ̶bu̶gorãrẽ bairo nigarãma. Bairo cariape caána ãnirĩ caroaro mena quetibu̶ju̶garãma camasãrẽ. Tunu bairoa caroaro cariape roro átato mano Dios mena tũ̶goñatutuagarãma. Tunu bairoa Dios narẽ cũ̶ camairĩjẽrẽ masĩrĩ caroaro tutuaro, popiye baimirãcũ̶ã, tũ̶goñaenarẽ bairo tiere tũ̶goñanetõcõãgarãma.
44017030	Recommendation	Tirũ̶mu̶pu̶re camasã roro na caátiere boetimicũ̶ã, popiye na baio joroque ápeyupi, cũ̶ yaye queti nipetirijere na camasĩẽtoi. Ãme pu̶ame roque na camasĩrõĩ, tocãnacãũ̶ã camasã nipetiro na caãnopu̶ roro na caátiere na jãnarotiyupi.
43019025	Description	Bairo Jesure yucu̶pãĩpu̶ cũ̶ na capapuatunu̶cõátatotu̶ ĩñarã etawã María Jesús paco, apeo cũ̶ mu̶gõ María Cleofas nu̶mo, bairi María Magdalena yua.
66019013	Description	Tunu bairoa jutiiro riípu̶ catuatatore jãñawĩ. Cũ̶ wãme yua atore bairo woaturique ãmu̶: “Dios Yaye Quetire Caquetibu̶ju̶ri Majõcu̶” wãmecu̶mi.
46008009	Recommendation	Bairi mu̶jãã pu̶ame maijũ̶goya tore bairo mu̶jãã caátimasĩrĩjẽrẽ. Aperã Dios mena catũ̶goñatutuawẽpũ̶ẽnarẽ roro átajere na átio joroque ápericõãña.
44013034	Grace	Bairi merẽ Dios cajũ̶goye majũpu̶a Jesús rupau̶ri ãnajẽ caboaetipeere quetibu̶ju̶ jũ̶goyeticũñupĩ. Atore bairo ĩnemoñupĩ tunu cũ̶ ya tutipu̶: ‘Davire caroaro cariape cũ̶ yu̶ caĩquetibu̶ju̶ricarorea bairo yu̶ átigu̶,’ qũĩñupũ̶ Dios.
43014020	Faith	Mu̶jããrẽ Espíritu Santo cũ̶ caetari rũ̶mu̶ caãno yua, mu̶jãã masĩgarã yu̶ Pacu̶ mena yu̶ caãnierẽ. Bairi mu̶jãã cũ̶ã yu̶ mena ãna, yu̶ cũ̶ã bairi mu̶jãã mena yu̶ caãnie cũ̶ãrẽ mu̶jãã masĩgarã yua.
62002003	Faith	Dios cũ̶ caátiroticũrĩqũẽrẽ tie caátirotirore bairo marĩ caápata, pu̶gani tũ̶goñanemorĩcãrõ mano merẽ marĩ masĩgarã cũ̶ yarã marĩ caãnierẽ.
43008024	Sin	Bairi merẽ cajũ̶goye torea bairo mu̶jããrẽ yu̶ quetibu̶ju̶apu̶: “Roro mu̶jãã caátie wapa jũ̶gori mu̶jãã baiyasigarã,” mu̶jãã ñiapũ̶. “Mesías, Dios macũ̶ majũã niñami,” yu̶ mu̶jãã ĩ tũ̶goñaẽtĩña. Torena, roro mu̶jãã caátinucũrĩjẽ mena mu̶jãã baiyasigarã —na ĩwĩ Jesús judío majã quetiuparãrẽ.
66017006	Sin	Tiere ĩñarĩ bero yua, yu̶ tũ̶goñamasacati rocajowu̶. ¡Tame, cõ pu̶ame Dios ya poa macããna cõ capajĩãrericarã rií mena cũmumecũ̶õ baiwõ! Jesús yaye quetire na caquetibu̶ju̶rije jũ̶gori cõ capajĩãrericarã yaye rií mena cũmumecũ̶õ baiwõ. Bairo cõ cabairijere ĩñarĩ yu̶ pu̶ame yu̶ acu̶anetõcoapu̶.
58012017	Description	Merẽ mu̶jãã masĩña tie bero cũ̶ cabairiquere. Dios Esaure caroare cũ̶ cajopeere cũ̶ pacu̶ cũ̶ caĩquetibu̶ju̶ro bu̶tioro tũ̶gogamiñupĩ. Bairo cũ̶ cabomiatacũ̶ãrẽ, cajũ̶gocu̶ cũ̶ caãnierẽ cũ̶ baire cũ̶ cawapatirericaro jũ̶gori cũ̶ yu̶masĩẽsupi cũ̶ pacu̶. Tutuaro mena otimicũ̶ã, cajũ̶gocu̶re bairo cũ̶ caãnimirĩqũẽrẽ tunu cũ̶gomasĩẽsupi Esaú.
43007012	Description	Mai, topu̶ caãna camasã patoaca pu̶ame, Jesús cũ̶ caátiãnierẽ ĩñarĩ, atore bairo ãmeo ĩ bu̶su̶yupa na majũ: “Caroú̶ niñami. Cũ̶ cabuerije cariape niña,” qũĩñuparã jĩcããrã. Aperã pu̶ame, “Caroú̶ mee niñami. Cũ̶ cabuerije jũ̶gori camasãrẽ na tũ̶goña mawijiao joroque ácu̶ átiyami,” ĩñuparã.
44011021	Faith	Na, caquetibu̶ju̶ri majã pu̶ame marĩ Quetiupau̶ cũ̶ catutuarije mena quetibu̶ju̶yuparã. Bairi capããrã camasã tirũ̶mu̶pu̶ macããjẽ na caĩroariquere jãnarĩ, marĩ Quetiupau̶ pu̶amerẽ qũĩroajũ̶goyuparã.
52002004	Faith	Bairo pu̶ame roque ámi Dios: Jããrẽ ĩñamairĩ jãã bese yaparori bero, cũ̶ yaye queti camasãrẽ cũ̶ canetõrĩqũẽ quetire jãã quetibu̶ju̶ rotijowĩ camasãrẽ. Bairi jãã pu̶ame tie quetire mu̶jããrẽ jãã quetibu̶ju̶nucũña. Bairo jãã caquetibu̶ju̶rijere camasã na ĩñajesoáto ĩrã mee, tore bairo jãã quetibu̶ju̶nucũña. Dios, jãã yeri nipetirore caĩñabesemasĩ pu̶ame roque qũĩñajeso joroque ĩrã, tore bairo jãã quetibu̶ju̶nucũña.
46015057	Grace	Dios pu̶ame roque riariquere marĩ netõnu̶cãõ joroque marĩ átigu̶mi marĩ Quetiupau̶ Jesucristo jũ̶gori. ¡Bairi nocãrõ majũ Diore cũ̶ marĩ cabasapeoro ñunetõmajũcõãña!
54005005	Faith	Baiopu̶a jĩcãõ cariapea camanapu̶ mácõ cawapeao jĩcãõ majũã catuao pu̶ame Dios mena jeto tũ̶goñatutuariquere macãnucũñamo. Bairo Dios jetore tũ̶goñamacãrĩ yua, u̶mu̶reco, ñami bu̶tioro cũ̶ jẽni ãninucũñamo.
43016024	Grace	Mai, mu̶jãã mena yu̶ caãno, jĩcãni ũno yu̶ wãme mena ĩrĩ, mu̶jãã jẽnietinucũña. Bairi ãmea mu̶jãã jẽnigarã. Bairo mu̶jãã cajẽniata, Dios pu̶ame mu̶jãã jogu̶mi mu̶jãã caborijere, jĩcãrõ tũ̶ni mu̶jãã cau̶seanirĩjẽ to caãnijĩãtiparore ĩrã,” ĩ quetibu̶ju̶wĩ Jesús, jãã, cũ̶ cabuerãrẽ.
46007021	Recommendation	Bairi mu̶rẽ Dios, ũ̶mu̶ paabojari majõcu̶re bairo mu̶ caãno, cũ̶ cabesericu̶ mu̶ caãmata, tũ̶goñarĩqũẽ paieticõãña. Baipu̶a, jĩcã rũ̶mu̶ caãno mu̶ quetiupau̶ ũ̶mu̶ mu̶ caãnorẽ mu̶ wiyobujiou̶mi. Bairo mu̶ quetiupau̶ cũ̶ caápata, tãmurĩã mu̶ witicoagu̶ cũ̶tu̶re yua.
65001019	Sin	Na ũna, caĩtopairi majã roque caroaro jĩcãrõ marĩ ãnimasĩẽtĩõ joroque caána niñama. Ati u̶mu̶recóo macããna roro na caátiãnie ũnie jetore átiãninucũñama. Bairo caãna ãnirĩ Espíritu Santo Dios Yeri majũrẽ cacũ̶goena majũ tuanucũñama.
48001006	Sin	Ãmerẽ bu̶tioro yu̶ tũ̶goña yapapuaya, Diore catũ̶gou̶saricarã nimirãcũ̶ã, cũ̶rẽ yoaro mee mu̶jãã cajãnarĩjẽ jũ̶gori yua. Dios pu̶ame Jesucristo jũ̶gori mu̶jããrẽ maiwĩ. Bairo mu̶jããrẽ cũ̶ camaimiatacũ̶ãrẽ, cũ̶ yaye caroa queti camasãrẽ cũ̶ canetõõrĩjẽ quetire jãnarĩ, apeye queti pu̶amerẽ mu̶jãã tũ̶gou̶saya. Tiere masĩrĩ, bu̶tioro yu̶ tũ̶goña yapapuaya.
58012014	Recommendation	Nipetiro camasã mena caroaro yerijõrõ ãnajẽcu̶sa. Tunu bairo carorije wapa mánarẽ bairo ãnajẽcu̶sa. Carorije wapa cacũ̶gorã pu̶ame marĩ Quetiupau̶re ĩñamasĩẽtĩgarãma. Caroa yeri pũna cacũ̶gorã roque qũĩñagarãma.
43021006	Description	Jesús pu̶ame tiere tũ̶gori, bairo jãã ĩwĩ: --Bapire cariape nu̶gõã pu̶ame wẽroca ñuajoya. Bairo ána, capããrã mu̶jãã wai pajĩãgarã —jãã ĩwĩ. Bairo cũ̶ caĩrõ, cũ̶ carotirore bairo jãã ápu̶. Bairi yua, bairo jãã caáto, dope bairo bapire jãã áti tũ̶gãmu̶gõpãmu̶o jomasĩẽpũ̶, capããrã majũ bapire wai na cajããrõ jũ̶gori yua.
46007019	Recommendation	Yisetarotirique ũnie, o yisetarotietaje cũ̶ã caãnimajũrĩjẽ mee niña. Dios cũ̶ caátirotirijere tũ̶gopeori marĩ caátiãninucũrĩjẽ roque caãnimajũrĩjẽ niña.
45012008	Recommendation	Camasãrẽ yeri ñajããõ joroque átimasĩrĩqũẽrẽ cũ̶ cajoricarã marĩ caãmata, caroaro mena na tũ̶goñao joroque na marĩ áticõã ninucũgarã. Tunu bairo camasãrẽ dinero, o apeye ũnierẽ jomasĩrĩqũẽrẽ cũ̶ cajoricarã marĩ caãmata, u̶seanirĩqũẽ mena na marĩ cajoro ñuña. Camasãrẽ átijũ̶goãnimasĩrĩqũẽrẽ cũ̶ cajoricarã marĩ caãmata cũ̶ãrẽ, caroaro tũ̶goñamasĩrĩ, nu̶cũ̶bu̶gorique mena na marĩ caátiãnijũ̶goãnimasĩrõ ñuña. Tunu bairoa camasãrẽ ĩñamaimasĩrĩqũẽrẽ cũ̶ cajoricarã marĩ caãmata cũ̶ãrẽ, u̶seanirĩqũẽ mena na marĩ ju̶átinemogarã.
44019002	Faith	Narẽ, atore bairo na ĩ jẽniñañupũ̶: —¿Dios yaye quetire mu̶jãã catũ̶gou̶sajũ̶gori rũ̶mu̶rẽ Espíritu Santore mu̶jãã cũ̶gojũ̶gori? Bairo cũ̶ caĩjẽniñarõ, atore bairo qũĩñuparã: —Jãã cũ̶gojũ̶goepu̶. Espíritu Santo cũ̶ caãnierẽ di rũ̶mu̶ ũno jãã tũ̶goñaẽpũ̶.
53003014	Recommendation	Ni jĩcãũ̶ ũcũ̶ ati carta mena mu̶jããrẽ jãã caquetibu̶ju̶rijere cũ̶ catũ̶gou̶saeticõãta, roro cũ̶ caátiere ĩñaposeroya. Cũ̶ mena bapacu̶pericõãña, roro cũ̶ cabairijere tũ̶goñabobori cũ̶ yeri cũ̶ catũ̶goñawasoaparore bairo joroque ĩrã.
46015050	Sin	Yu̶ yarã, atore bairo mu̶jããrẽ ĩ quetibu̶ju̶gu̶ ñiña: Camasã ati yepa macããna rii cu̶ti, õwãã cu̶ti na cabairi rupau̶ mena Dios cũ̶ carotimasĩrĩpau̶pu̶re etamasĩẽtĩñama. Tunu bairoa caboarije ũnie, u̶mu̶recóo macããjẽ caboaetie mena ãnimasĩẽtĩña.
43006027	Recommendation	Mu̶jãã cau̶gapee jeto meerẽ macãña. Ati yepa macããjẽ u̶garique yoaro mee peticoaya. Mu̶jããrẽ yu̶ cajogarije yeri capetieti pũna pu̶ame roquere bu̶tioro macãña. Tie pu̶ame niña capetietie majũ. Torecu̶na, yu̶ jowĩ yu̶ Pacu̶ Dios, “Caticõãninucũpeere camasãrẽ na mu̶ jogu̶,” ĩ —na ĩwĩ Jesús.
59004003	Sin	Diore mu̶jãã jẽniña bairãpu̶a. Bairo jẽnimirãcũ̶ã, caroaro mu̶jãã jẽnietinucũña. Mu̶jãã rupau̶ caátigarije jetore tũ̶goñarĩ, roro cũ̶ mu̶jãã jẽniña. Torecu̶, mu̶jãã cajẽnirĩjẽrẽ yu̶etiyami Dios.
49005020	Faith	Tocãnacãnia marĩ Pacu̶ Diore, “¡Mu̶ ñujãñuña jãã mena!” qũĩña, nipetiri wãme mu̶jããrẽ cũ̶ caátiere tũ̶goñarĩ. Marĩ Quetiupau̶ Jesucristo wãme mena, cũ̶ camasĩrĩjẽ mena bairo qũĩcõã ninucũña.
48003006	Faith	Abraham ãnacũ̶ pu̶ame caroaro Dios mena cũ̶ catũ̶goñatutuarije jũ̶gori, ñe ũnie cawapa cũ̶goecu̶re bairo qũĩñañupĩ.
66021023	Grace	Bairi tunu ti macã ñe ũnie ru̶saepu̶. Muipu̶ u̶mu̶reco macããcũ̶, o ñami macããcũ̶ ũcũ̶ cũ̶ã ti macãrẽ cũ̶ cajĩñabusuwopee mamu̶. Merẽ Dios cũ̶ caasiyabatorije mena jũ̶gori ti macã caroaro jĩcãrõ tũ̶ni busuwopeticõãwũ̶. Tunu bairoa cũ̶ macũ̶ Cordero cũ̶ã jĩñaworicare bairo caãcũ̶ ti macãrẽ cajĩñawonemou̶ majũ ãmi.
45008009	Faith	Mu̶jãã roque ãmerẽ, na rupau̶ caborore bairo caátiãninucũrã na caátiãninucũrõrẽ bairo mu̶jãã átiãmerĩña. Espíritu Santo cũ̶ camasĩõrĩjẽ jũ̶gori roque cũ̶ caátirotirore bairo jeto mu̶jãã átiãninucũña. Tore bairo mu̶jãã átiãninucũgarã, caãnorẽ bairo Espíritu Santo Dios Yeri majũ mu̶jãã yeripu̶ cũ̶ caãmata. Tunu bairoa Jesucristo cũ̶ cajou̶ Espíritu Santo majũrẽ ni ũcũ̶ cũ̶ yeripu̶ cacũ̶goecu̶ pu̶ame Jesucristo yau̶ mee niñami.
45011023	Faith	Bairo cabairije caãnimiatacũ̶ãrẽ, judío majã cariape na catũ̶gou̶sagaetiere jãnarĩ cũ̶ mena na catũ̶goñatutuajũ̶goata, cũ̶ yarãrẽ bairo na ãnio joroque na átigu̶mi tunu. Olivou̶ ru̶pu̶u̶ na capaatarica ru̶pu̶u̶re jeeri tunu na capuaotenemorõrẽ bairo na átigu̶mi tunu. Dise ũnie Dios cũ̶ caátimasĩẽtĩẽ maniña. Bairi tore bairo na átimasĩñami tunu cũ̶ pũnaa majũ roquere.
66014005	Description	Tunu bairoa di rũ̶mu̶ ũno cabu̶goroa ĩtoesupa. Ñe ũnie jĩcã wãme carorije caáperatana majũ ãma Dios cũ̶ caĩñajorore.
44024014	Faith	Atie yu̶ catũ̶goñarĩjẽrẽ mu̶rẽ yu̶ quetibu̶ju̶roa: Yu̶ ñicũ̶jãã Diore na catũ̶gou̶saricarore bairoa yu̶ cũ̶ã cũ̶ yu̶ tũ̶gou̶saya. Bairo cũ̶ tũ̶gou̶sari yua, Dios ya tutipu̶ Moisés ãnacũ̶ cũ̶ caroticũrĩqũẽ nipetirije, bairi profeta majã na caĩquetibu̶ju̶cũrĩqũẽ cũ̶ãrẽ cariape yu̶ tũ̶goya. Bairi Jesús caroa wãme cũ̶ caátiãnirotiricarore bairo yu̶ átiãninucũña. Tierea yu̶re caĩbu̶su̶pairã pu̶ame, “Cariape mee niña cũ̶ caĩrĩjẽ,” ĩ bu̶su̶painucũñama.
45013008	Recommendation	Aperãrẽ na wapamoeticõãña. Jicoquei na mu̶jãã cawapamorĩjẽrẽ na wapatipeyocõãña. Ãmeo mairĩqũẽ pu̶ame capetietie niña. Bairi ãmeo maicõãninucũña. Ni ũcũ̶ aperãrẽ camaicõãninucũũ̶ pu̶ame Dios cũ̶ caátiroticũrĩqũẽ nipetirijere caroaro cariape ácu̶ átiyami.
66016009	Sin	Bairo cũ̶ caáto yua, muipu̶ peero mena camasã roro majũ joe ecowã. Bairo roro majũ tãmu̶omirãcũ̶ã, roro na caátajere tũ̶goña yapapuari Dios pu̶amerẽ cũ̶ tũ̶gou̶sajũ̶goema. Diore qũĩroari cũ̶ basapeoema. Bairo qũĩroapeere, Dios cũ̶ catũ̶gojesoetie ũnie pu̶amerẽ roro ĩbu̶su̶wã. Dios roro na caátaje wapa roro na cũ̶ caátiere carotimasĩ cũ̶ caãnimiatacũ̶ãrẽ, tore bairo roro cũ̶ bu̶su̶paiwã.
66021012	Description	Tunu bairoa ti macãrẽ ẽñotarica tu̶riro cũ̶ã pairo ũ̶mu̶arĩ tu̶riro ãmu̶. Ti macã rupa macãrẽã ẽñota ãmejorericaro ãmu̶. To ẽñotaricaro pu̶ame pu̶ga wãmo petiro ru̶pore pu̶ga pẽnirõ cãnacã jopee majũ jopeericu̶pu̶. Ti jopeerire tocãnacã jopepu̶rea jĩcãũ̶ jeto ángelea majã cotewã. Tunu bairoa tocãnacã jopepu̶rea Israel yepa macããna pu̶ga wãmo petiro ru̶pore pu̶ga pẽnirõ cãnacã poa caãna caãnijũ̶goricarã wãmerĩ tusawu̶. Jĩcãũ̶ wãme jeto jĩcã jopere woaturique tusawu̶.
48003013	Grace	Cristo pu̶ame roque Moisés ãnacũ̶ cũ̶ caroticũrĩqũẽ jũ̶gori nocãrõ pairo marĩ carorije wapa marĩ cacũ̶gomirĩqũẽrẽ marĩ netõbojayupi. Cũ̶ pu̶ame carorije caápei nimicũ̶ã, carorije caácu̶re bairo yua roro majũ marĩ yaye wapa jũ̶gori marĩ riabojayupi. Atore bairo ĩña Dios ya tutipu̶ na cawoatucũrĩqũẽ cũ̶ã: “Ni jĩcãũ̶ ũcũ̶ cañuecũ̶ majũ caãcũ̶ yucu̶pãĩpu̶ papuatuecori cũ̶ riaáto,” ĩ quetibu̶ju̶ya ti tutipu̶.
48001013	Sin	Bairãpu̶a, mu̶jãã tũ̶goricarã mai cajũ̶goyepu̶ judío majã na carotirore bairo ãcũ̶ yu̶ caátajere. Tutuaro mena Dios ya poa macããnarẽ popiye na baio joroque na yu̶ átiu̶sanucũwũ̶. Bairo ácu̶, Dios ya poa macããna na petio joroque yu̶ átigamiwũ̶.
66020002	Description	Tiwẽ cũ̶ cacũ̶goriwẽ cadenawẽ mena dragõrẽ cũ̶ jiyawĩ. Moecũ̶ ãña caroagou̶ cabu̶cu̶ caãnijũ̶goatácu̶ wãtĩ, o Satanás cawãmecu̶cu̶re cũ̶ jiyawĩ yua ángel. Yoaro mil cũ̶maarĩ cãrõ majũ cũ̶ jiyacũrocau̶ ámi, camasãrẽ tocãnacã yu̶tea cũ̶ caĩtoetiparore bairo ĩ.
44008009	Description	Ti macãrẽ ãñupũ̶ jĩcãũ̶ Simón cawãmecu̶cu̶ cajũ̶goyepu̶re cũmurẽ bairo caáti ĩñorĩcũ̶. Cũ̶, Simón pu̶ame Samaria yepa macããna camasãrẽ, “Yu̶a, caãnimajũũ̶ yu̶ ãniña,” na ĩtoepeyupu̶.
50003010	Faith	Atie pu̶ame niña caãnimajũrĩjẽ: Jesucristore cũ̶ yu̶ masĩgamajũcõãña bu̶tioro. Jesucristo cariacoatacu̶ cũ̶ caãnimiatacũ̶ãrẽ, Dios cũ̶ catiotutua masĩñupĩ. Tie tutuarique majũrẽã yu̶ cũ̶ã yu̶ yeripu̶ yu̶ bomajũcõãña. Tunu yu̶ cũ̶ã ñi tũ̶goñamasĩgaya: “ ‘Jesucristo mena popiye marĩ baigarã. Cũ̶ mena marĩ baiyasigarã,’ ĩ quetibu̶ju̶rique dope bairo ĩgaro to ĩñati,” netõjãñurõ ñi tũ̶goñamasĩgaya.
54005022	Recommendation	Caroaro camasã na caátiãnierẽ mu̶ camasĩẽpata, ni jĩcãũ̶ ũcũ̶rẽ cũ̶ ru̶poa ñigãpeoeticõãña Dios cũ̶ caĩñojoro mu̶ wãmorĩ mena. Bairo mu̶ caápata, mu̶ cũ̶ã carorije macããjẽ na caátiãnierẽ bairo caácu̶ mu̶ tuabujiou̶. Bairi nipetiro carorije macããjẽ átiãnajẽrẽ di rũ̶mu̶ ápeia nicõãña.
56002003	Recommendation	Torea bairo cabu̶toa rõmirĩ cũ̶ã nu̶cũ̶bu̶gorique mena na caãnajẽcu̶to yu̶ boya. Roro caĩbu̶su̶paicoterã ãnirĩ caeticũmupairãrẽ bairo na caãno yu̶ boetiya. Aperã camasã na caátiere na caĩñajesopee ũnierẽ na na caáti ĩñorõ ñuña.
46007038	Recommendation	Bairi ni jĩcãũ̶ ũcũ̶ cũ̶ nu̶mo roco caãnipao mena cũ̶ cawãmo jiyaata, ñuña. Bairopu̶a, cũ̶ cawãmo jiyaeticõãta pu̶ame roque, ñunetõmajũcõãña.
59001022	Recommendation	Bairi Dios yaye quetire tũ̶gorique jeto boetiya. Tiere tũ̶gori bero cũ̶ caátirotirije cũ̶ãrẽ marĩ caáto ñuña. Tore bairo mu̶jãã caápericõãta, mu̶jãã majũã caĩtorãrẽ bairo mu̶jãã baibujiorã.
43007001	Violence	Tipau̶ bero Galilea yepapu̶ baiñesẽãwĩ Jesús. Judea yepapu̶re ágaemi. Mai, topu̶ caãna judío majã quetiuparã pu̶ame Jesure cũ̶ pajĩãgarã cũ̶ macãrã baiãñuparã.
46001030	Grace	Dios pu̶ame roque cũ̶ macũ̶ Jesucristo jũ̶gori cũ̶ mena macããna majũ mu̶jãã ásupi. Tunu bairoa Jesucristo jũ̶gori caroa wãme marĩ camasĩpee cũ̶ãrẽ marĩ joyupi. Cũ̶, Cristo jũ̶gori marĩ carorije wapare marĩ canetõpee cũ̶ãrẽ cũñupĩ Dios. Cũ̶ yarã caroarã, cũ̶ canetõõrĩcãrã majũ marĩ cũñupĩ Dios.
43013005	Description	Bairo áti yaparo, ocore jotu̶ bapapu̶ waapiojãwĩ. Bairo átiri, jãã, cũ̶ cabuerã ru̶porire cosejũ̶gowĩ Jesús. Bairo cose yaparori bero, jutii asero cũ̶ isitawẽpu̶ cũ̶ capajũãtuatato mena jãã ru̶porire parebopowĩ Jesús.
44022004	Violence	Mai, cajũ̶goyepu̶re cawãma quetire catũ̶gou̶sari majãrẽ popiye na baio joroque na yu̶ ápu̶. Narẽ yu̶ átipajĩãregawu̶. Bairi narẽ ñee, preso jorica wiipu̶ na yu̶ jorewu̶ noo caũ̶mu̶a, o carõmia caãnarẽ.
43007043	Description	Bairo camasã Jesús cũ̶ caátiãnierẽ tũ̶goñarĩ, jĩcãrõrẽ bairo yericu̶pewa. Bairi na majũ ricaati jeto ãmeo tũ̶goñarĩqũẽ ricawaticõãma.
60005002	Recommendation	Dios yarã ñubueri majãrẽ caroaro na ĩñacoteya. Caroaro cariape na quetibu̶ju̶ya mu̶jãã, ñubueri majãrẽ. Mu̶jãã narẽ caroaro cariape na mu̶jãã quetibu̶ju̶ masĩña. Caroaro átato jesoro Dios cũ̶ caborore bairo cariape na quetibu̶ju̶ya. Rotimajũrĩcãrãrẽ bairo ápericõãña. Cabuerã mu̶jãã caãnoi, pairo mu̶jãã cawapatapee cũ̶ãrẽ tũ̶goñaeticõãña. Caroaro yerijõrõ átiãña mu̶jãã paarique ñubueriquere.
46015056	Sin	Carorije ati yepa macããjẽ pu̶ame marĩ riayasio joroque caátie majũ niña. Tie pu̶ame manigaro. Tunu bairoa tirũ̶mu̶pu̶ macããjẽ roticũrĩqũẽ carorijere marĩ masĩõ joroque caátie, marĩrẽ ĩñabeserore bairo caátie cũ̶ã manigaro yua.
59005004	Sin	Tunu bairoa mu̶jãã paabojari majãrẽ na mu̶jãã wapatiesupa na cawapatamirĩjẽrẽ. Bairi Dios nocãrõ capããrã ángelea majãrẽ carotimasĩ pu̶ame mu̶jããrẽ na cawapajẽnirĩjẽrẽ tũ̶gou̶mi. “Jããrẽ wapa joetiyama jãã quetiuparã,” paabojari majã cũ̶ na caĩrĩjẽrẽ tũ̶gou̶mi.
60002001	Recommendation	Bairi yu̶ yarã, nipetirije carori wãme mu̶jãã caátiãnierẽ tocãrõã jãnacõãña. Cañuenarẽ bairo mu̶jãã caãnie, apeye mu̶jãã caĩtopairije cũ̶ãrẽ jãnacõãña. Tunu bairoa mu̶jãã roro mu̶jãã caĩbu̶su̶paicoterije cũ̶ãrẽ jãnacõãña. Tunu bairoa roro ãmeo ĩñau̶garipea pairique cũ̶ãrẽ jãnacõãña. Roro mu̶jãã caãmeobu̶su̶pairije ũnie cũ̶ãrẽ tocãrõã jãnacõãña yua. Tie ũnierẽ ĩnemoeticõãña.
46007039	Recommendation	Jĩcãõ carõmio cawãmo jiyarico, mai cõ manapu̶ cũ̶ cacatiro, cõ manapu̶ mena macããcõ majũ niñamo. Cõ manapu̶ cũ̶ cariacoapata roque, nemo apei caũ̶mu̶ noo cõ cabou̶re manapu̶cu̶ti masĩñamo tunu. Baipu̶a, cõ manapu̶ caãnipau̶ pu̶ame Diore catũ̶gou̶sau̶ cũ̶ caãno ñuña.
55002018	Sin	Bairo na pu̶ame cariape quetire tũ̶gou̶sajãnarĩ, ricaati tũ̶gomawijiarã baiyama. Tore bairo tũ̶gomawijiari yua, “Merẽ Dios camasã cariaricarãrẽ cũ̶ cacatiobujiorica rũ̶mu̶ netõcoasupa,” ĩ quetibu̶ju̶nucũñama. Bairo na caĩquetibu̶ju̶rije mena yua jĩcããrã camasãrẽ Jesucristo mena na catũ̶goñatutuarijere na átimawijiorã átiyama.
48005006	Faith	Bairi Jesucristo mena marĩ caãmata, yisetarotirique ũnie, o yisetarotietaje cũ̶ã caãnimajũrĩjẽ mee niña. Jesucristo mena marĩ catũ̶goñatutuarije roque caãnimajũrĩjẽ niña. Bairo cũ̶ mena marĩ catũ̶goñatutuarije mena caroaro camasãrẽ na marĩ maimasĩgarã.
58005009	Grace	Bairo popiye cũ̶ cabairique jũ̶gori caroú̶ majũ ñe ũnie camácũ̶ baietari bero, nipetiro cũ̶rẽ catũ̶gou̶sari majãrẽ yerijõrõ ãnicõã ninucũrĩcãpau̶pu̶ caetaparã na ãnio joroque na ásupi Jesús.
46016001	Recommendation	Apeyera, marĩ yarã, marĩrẽ bairo Jesucristo mena catũ̶goñatutuari majãrẽ mu̶jãã cadinero neñobojapeere mu̶jãã yu̶ quetibu̶ju̶pa: Bairi Galacia yepa macããna ñubueri majã poari dinero neñorã na caátipeere yu̶ caátiroticũrĩcãrõrẽ bairo mu̶jãã cũ̶ã mu̶jãã ápa.
49005022	Recommendation	Mu̶jãã, carõmia, camanapũ̶ãcu̶na cũ̶ã, marĩ Quetiupau̶ yaye quetire marĩ catũ̶gou̶sarore bairo mu̶jãã manapũ̶ã na caĩrĩjẽ cũ̶ãrẽ tũ̶gou̶saya.
43008012	Faith	Cabero tunu Jesús camasãrẽ na quetibu̶ju̶nemogu̶, atore bairo na ĩ cõña quetibu̶ju̶wĩ: --Ati u̶mu̶recóo macããnarẽ cajĩñawou̶re bairo caãcũ̶ yu̶ ãniña. Bairi ni ũcũ̶ yu̶re catũ̶gou̶sau̶ pu̶ame caroaro cariape tũ̶goñamasĩgu̶mi. Tie cũ̶ yu̶ camasĩõjorije jũ̶gori yeri capetieti pũnarẽ cũ̶gogu̶mi —na ĩwĩ Jesús.
65001017	Recommendation	Mu̶jãã roque yu̶ bairãrẽ bairo caãna, yu̶ camairã narẽ bairo baieticõãña. Marĩ Quetiupau̶ Jesucristo yarã apóstolea majã na caĩquetibu̶ju̶cũrĩqũẽrẽ tũ̶goñaña mu̶jãã cũ̶ã.
44017025	Grace	Ñe ũnie cũ̶ caãnipeere cũ̶rẽ marĩ caátibojapee cũ̶ ru̶saetiya Diore. Cũ̶ pu̶ame roque niñami marĩ camasãrẽ marĩ cacatiãnierẽ cajou̶. Tunu bairoa marĩ cayerijoãnie, wĩno cũ̶ãrẽ, apeye nipetirije cũ̶ jetoa marĩrẽ cajou̶ niñami.
62005009	Faith	Bairãpu̶a, camasã na caĩquetibu̶ju̶rijere marĩ catũ̶gou̶saro ñuña. Dios cũ̶ caquetibu̶ju̶rije pu̶ame cũ̶ macũ̶ Jesús yaye quetire quetibu̶ju̶rique niña. Cañurĩjẽ majũ niña. Bairi tie roquere netõjãñurõ tũ̶gou̶sarotiya marĩ Pacu̶ Dios cũ̶ caquetibu̶ju̶rije caãnimajũrĩjẽ caãnoi.
45013014	Faith	Bairo pu̶ame marĩ átigarã: Soldau cũ̶ rupau̶re cũ̶ caqũẽnorõrẽ bairo marĩ cũ̶ã marĩ Quetiupau̶ Jesucristo cũ̶ catutuarije mena tutuaro marĩ yeri tũ̶goñatutuagarã. Ati rupau̶ mena roro marĩ caátiganucũrõrẽ bairo marĩ átiãmerĩgarã yua.
58011030	Description	Cabero israelita majã Jericó cawãmecu̶ti macãrẽ ẽmagarã, ti macã ẽñotaricaro u̶saropu̶ basa ãmejoreyuparã jĩcã wãmo peti pu̶ga pẽnirõ cãnacã rũ̶mu̶ majũ. Bairo na caáto, Dios mena na catũ̶goñatutuarije jũ̶gori, ti macã ẽñotarique ñaapeticoasuparo.
44019011	Grace	Tiwatoare Dios pu̶ame camasãrẽ Pablo jũ̶gori capee caroa wãmerẽ na áti ĩñoñupũ̶.
43008034	Sin	Jesús atore bairo na ĩnemowĩ tunu: —Cariape mu̶jããrẽ ñiña: Nipetirã carorije caána roro na caátinucũrĩjẽrẽ jãnamasĩẽtĩñama. Bairi carorijere caátirotiecocõãninucũrã majũ tuayama.
62004011	Faith	Yu̶ yarã, yu̶ bairãrẽ bairo caãna, yu̶ camairã, tore bairo marĩrẽ Dios cũ̶ camairĩqũẽ to caãmata, marĩ cũ̶ã marĩ yarãrẽ caãmeomaiparã marĩ ãniña. Marĩ yarãrẽ ãmeo ju̶átinemorotiya.
44002028	Grace	Cariacoatacu̶ yu̶ caãnimiatacũ̶ãrẽ, yu̶ mu̶ catiogu̶ tunu. Bairi mu̶ tu̶pu̶ yu̶ caãno, u̶seanio joroque yu̶ mu̶ átigu̶,’ ĩ quetibu̶ju̶yupi David ãnacũ̶ Jesús cũ̶ caĩpeere,” na ĩñupũ̶ Pedro, to caneñarã etaatánarẽ.
54004013	Recommendation	Bairi yu̶ yau̶, Timoteo, to mu̶ caãnopu̶ yu̶ caetaparo jũ̶goye tocãnacã rũ̶mu̶a neñanucũrĩ Dios yaye woaturique macããjẽrẽ na quetibu̶ju̶cõã ninucũña ñubueri majãrẽ. Marĩ yarã to macããna catũ̶gou̶sari majã nemojãñurõ Dios yaye macããjẽrẽ na masĩnemo joroque tocãnacã rũ̶mu̶a cariape na quetibu̶ju̶cõã ninucũña.
47004008	Description	Ati yepapu̶re ãna, roro popiye jãã bainucũña. Bairo cabairã nimirãcũ̶ã, “¿dope bairo marĩ bairãti?” di rũ̶mu̶ ũno jãã ĩ tũ̶goñaetinucũña. Tunu bairoa roro popiye jãã cabairije mena tũ̶goña yapapuamirãcũ̶ã, di rũ̶mu̶ jãã quetibu̶ju̶ jãnaetinucũña.
44002013	Description	Bairo na caĩmiatacũ̶ãrẽ, aperã jĩcããrã, “¡Cũmurã baiyama!” na ĩ boyetiyuparã apóstolea majãrẽ.
66021018	Description	Bairi tunu ti macã ẽñota ãmejorericaro pu̶ame ũ̶tã caroa jaspe cawãmecu̶tie mena qũẽnorĩcãrõ ãmu̶. Ti macã pu̶ame caroa majũ oro mena qũẽñorĩcã macã ãmu̶. Caroaro majũ u̶gueri mano ẽñoorõrẽ bairo ĩña ãmewiyorica macã ãmu̶. Caroa macã majũ ãmu̶.
66015006	Description	Ti aru̶a, Dios ya aru̶apu̶ jĩcã wãmo peti pu̶ga pẽnirõ cãnacãũ̶ caãniatana ángelea majã witiamá. Jĩcã wãmo peti pu̶ga pẽnirõ cãnacãũ̶ caãna jĩcã wãmo peti pu̶ga pẽnirõ cãnacã wãme carorijere caátitu̶saparã majũ witiamá. Jutii, lino mena qũẽnorĩqũẽ cau̶gueri manie, caasiyarije majũrẽ jãñawã. Tunu bairoa wẽñarĩcãwẽ, oro mena qũẽnorĩcãwẽrẽ na cotiapu̶ esaro wẽñarĩ witiamá.
45012014	Recommendation	Mu̶jããrẽ roro caánarẽ, “Caroare mu̶jãã cũ̶ joáto Dios,” na ĩña. Caroaro na cabaipee pu̶amerẽ Diore na jẽnibojaya. “Roro cũ̶ áparo mu̶jããrẽ Dios,” na ĩẽtĩcõãña.
66001015	Description	Tunu bairoa cũ̶ ru̶pori cũ̶ã ãpõã bronce peeropu̶ joeri caroaro na capaaqũẽnorĩqũẽ caroa caasiyarore bairo majũ bu̶tioro asiyawu̶. Cũ̶ cabu̶su̶ata cũ̶ãrẽ, nocãrõ poero pairo cabu̶su̶rore bairo tutuaro bu̶su̶wĩ.
43017026	Grace	Yu̶ pu̶ame mu̶ caátiãnierẽ caroaro na masĩõ joroque na yu̶ átinucũña. Baipu̶a, bairo jeto mu̶rẽ na masĩcõã ninucũõ joroque na yu̶ áticõã ninucũgu̶, yu̶re mu̶ camai ãninucũrĩjẽrẽ bairo na cũ̶ãrẽ to baiáto ĩ. Yu̶ majũ cũ̶ã na mena yu̶ caãniparore bairo ĩ, mu̶rẽ na masĩcõã ninucũõ joroque na yu̶ áticõã ninucũgu̶,” qũĩ jẽniwĩ Jesús cũ̶ pacu̶ Diore.
45008032	Grace	Dios cũ̶ macũ̶ caãnimajũũ̶rẽ cũ̶ riaroti joyupi ati yepapu̶re, marĩ nipetiro marĩ carorije wapare netõõgu̶. Marĩ mairĩ, “Cũ̶ yu̶ joetigu̶ yu̶ macũ̶rẽ,” ĩẽsupĩ. Bairo caátacu̶ majũ ãnirĩ nipetirije caroaro marĩ caãnajẽ cu̶tipee cũ̶ãrẽ marĩ jomajũcõãgu̶mi.
65001018	Sin	Atore bairo mu̶jãã ĩ quetibu̶ju̶yupa mai: “Catu̶sari yu̶tea caãno ãnigarãma camasã caĩtopairi majã majũ. Dios yaye quetire roro caĩboyetieperã capããrã nigarãma. Na rupau̶ caborore bairo jeto caáti majã ũna nigarãma,” mu̶jãã ĩ quetibu̶ju̶yupa.
45011018	Recommendation	Bairo caãna ãnirĩ mu̶jãã pu̶ame, “Judío majã olivou̶ majũ ru̶pu̶u̶re bairo caãna netõjãñurõ caãnimajũrã jãã ãniña,” ĩ tũ̶goñaeticõãña. Bairi atie pu̶amerẽ tũ̶goña masiritieticõãña: Tii olivou̶ ru̶pu̶u̶ mee tii nu̶cõõrẽ jũ̶gocatiãniña. Tii nu̶cõõ jũ̶gori roque nipetirije tii ru̶pu̶u̶ cũ̶ãrẽ jũ̶gocatiãniña. Bairi, “Judío majã netõjãñurõ Dios cũ̶ camairã jãã ãniña,” ĩ tũ̶goñaeticõãña.
47001024	Faith	Bairi tutuaro mena mu̶jãã caátipeere mu̶jãã átirotigarã mee, tore bairo jãã quetibu̶ju̶nucũña. Merẽ bairãpu̶a Dios mena caroaro catũ̶goñatutuarã mu̶jãã ãniña. Caroaro marĩ nipetiro u̶seanirĩqũẽ mena nemojãñurõ Diore marĩ camasĩparore bairo, mu̶jããrẽ ju̶átinemorã bairo jãã quetibu̶ju̶ya.
43011001	Description	Jĩcãũ̶ ãñupĩ riayewai Lázaro cawãmecu̶cu̶. Cũ̶ pu̶ame Betania cawãmecu̶ti macã macããcũ̶ ãmi. Ti macãpu̶ macããcõ María, apeo cũ̶ yao Marta cũ̶ã ãmo.
52004008	Sin	Bairi ni ũcũ̶ atie jãã caátirotirijere cũ̶ caboeticõãta, camasocu̶ ũcũ̶rẽ cũ̶ baibotiou̶ mee baiyami. Dios, mu̶jããrẽ Espíritu Santore cajoricu̶ majũ pu̶ame roquere cũ̶ baibotiou̶ átiyami.
62004002	Faith	Bairo na caĩquetibu̶ju̶rijere caroaro mu̶jãã catũ̶gobesemasĩata, cariapea, “Ãnoa Dios yaye meerẽ quetibu̶ju̶yama,” mu̶jãã ĩ masĩgarã. Bairi jĩcãũ̶ ũcũ̶, “Cariapea Jesucristo marĩrẽã bairo ati rupau̶ cacũ̶gou̶ ati yepapu̶ etayupi,” caĩquetibu̶ju̶masĩ roque Espíritu Santo Dios Yeri majũrẽ cacũ̶gou̶ niñami.
65001008	Sin	Tie quetire masĩmirãcũ̶ã, camasĩẽna qũẽguericaropu̶ caãnarẽ bairo caãna ãnirĩ roro na rupau̶ caborore bairo átinucũñama. Na majũ na yerire royetunucũñama. Bairo caãna ãnirĩ marĩ Quetiupau̶ cũ̶ carotimasĩrĩjẽrẽ cabaibotiorãrẽ bairo ãninucũñama. Tunu bairoa roro na tutirenucũñama nocãrõ catutuarã cabauena cũ̶ãrẽ.
60003011	Recommendation	Cũ̶ ũcũ̶ carorije macããjẽrẽ cũcõãrĩna, caroa macããjẽ pu̶amerẽ átiãninucũñami. Caroaro átiãnijũ̶goyecu̶ti masĩñami, aperã cũ̶ã yeri jõrõ ãnajẽ cu̶tajere na caátibocámasĩparore bairo ĩ.
51001023	Faith	Carorije cawapamoenarẽ bairo mu̶jãã tuagarã, Jesucristo mena caroaro mu̶jãã catũ̶goñatutuacõãmata. Tunu bairoa caroa quetire mu̶jãã catũ̶goriquere mu̶jãã cajãnaeticõãta, torea bairo mu̶jãã tuagarã. Atie quetire nipetiropu̶re tũ̶gorã átiyama camasã aperã cũ̶ã. Yu̶, Pablo cawãmecu̶cu̶ cũ̶ã atie quetirea caquetibu̶ju̶ri majõcu̶ yu̶ ãniña.
43008059	Violence	Bairo cũ̶ caĩrõ tũ̶gori, ũ̶tã rupaa mena cũ̶rẽ wẽjĩãgamiwã. Cũ̶ pu̶ame ti wii, Dios ya wiipu̶ caãniatacu̶ na watoapu̶ “Cũ̶ jãã,” ĩ masĩã mano na witiweyocoámí yua.
49004024	Recommendation	Jĩcãũ̶ cawãmau̶ cabu̶cu̶ jutiirore cũrĩ, cawãmarõ pu̶ame cũ̶ cajãñawasoarore bairo mu̶jãã cũ̶ã roro mu̶jãã caátiãnigarijere jãnirĩ, cawãma wãme caroaro átiãnajẽ pu̶amerẽ tũ̶goñajũ̶goya. Tiere mu̶jãã tũ̶goñamasĩõ joroque ásupi Dios. Ni jĩcãũ̶ ũcũ̶ Dios cũ̶ cayeri wasoaricaro jũ̶gori caroaro átiãnajẽ pu̶amerẽ catũ̶goñamasĩ caroaro cariape ãnigu̶mi. Roro átiepeetigu̶mi.
66014012	Faith	Bairi mu̶jãã Dios yarã caãna, ¡netõjãñurõ tũ̶goñatutuaya Dios mena! Cũ̶ mena jeto tũ̶goñawẽpũ̶ña. Cũ̶ caroticũrĩcãrõrẽ bairo jeto áticõã ninucũña. Jesús cũ̶ãrẽ tocãnacã rũ̶mu̶a cũ̶ quetire tũ̶gou̶sacõã ninucũña. Atore bairo jĩcãrõ tũ̶ni cabairã roque cariapea Dios yarã majũ nigarãma.
44013030	Description	Bairo na caátacu̶ cũ̶ caãnimiatacũ̶ãrẽ, Dios pu̶ame tunu cũ̶ catioyupi.
43010011	Description	Yu̶ pu̶ame roque oveja nurĩcãrãrẽ caroaro caĩñarĩcãnu̶gõ cotemasĩrẽ bairo yu̶ ãniña. Bairi ni jĩcãũ̶ ũcũ̶ oveja coteri majõcu̶ cañuu̶, cũ̶ canurã ovejare mairĩ popiye tãmu̶omasĩñami.
49003002	Grace	Tunu bairoa merẽ atore bairo mu̶jãã camasĩrõ ñuña: Mu̶jããrẽ camai ãnirĩ, Dios pu̶ame mu̶jããrẽ yu̶ ju̶átinemo roticũwĩ.
56003010	Recommendation	Tunu bairi ni jĩcãũ̶ ũcũ̶ Jesucristore catũ̶gou̶sari majãrẽ caroaro na ãnimasĩẽtĩõ joroque caátiricawou̶ cũ̶ caãmata, jĩcãni, o pu̶gani cãrõ cũ̶ beyoya. Bairo mu̶ cabeyomiatacũ̶ãrẽ, mu̶ caĩrĩjẽrẽ cũ̶ cabotiocõãmata, cũ̶ wiyocõãña ñubueri majã menarẽ.
43010019	Description	Bairo Jesús cũ̶ caĩquetibu̶ju̶rijere tũ̶gori yua, ãmeo bu̶su̶rique ricawaticoama tunu judío majã.
43003033	Faith	Jĩcããrã niñama bairãpu̶a cũ̶ yaye quetire cariape catũ̶gou̶sarã. Bairo catũ̶gou̶sarã ãnirĩ, “Cariape quetibu̶ju̶yami,” ĩ tũ̶goña masĩñama.
61003014	Recommendation	Bairi yu̶ yarã, yu̶ bairãrẽ bairo caãna, yu̶ camairã, marĩ Quetiupau̶ cũ̶ catunuetaparo jũ̶goye caroaro caroa wãmerẽ marĩ áticõã ninucũgarã. Ñe ũnie wapa cacũ̶goena, cañurã, caroaro yerijõrõ caãnimasĩrã majũrẽ marĩ etari cũ̶ u̶seanio joroque caroaro marĩ átiãnigarã cũ̶ jũ̶goye mai.
53003001	Faith	Yu̶ yarã, yu̶ bairãrẽ bairo caãna, catu̶sari wãme mu̶jããrẽ ñiña: Jãã cũ̶ãrẽ Diopu̶re jãã mu̶jãã cajẽnibojaro jãã boya. Tãmurĩ marĩ Quetiupau̶ yaye queti nipetiropu̶ cajesanu̶cãpetiparore bairo ĩrã, jããrẽ mu̶jãã jẽnibojagarã. Tunu bairoa nipetiro camasã tiere tũ̶gorã, na caĩroaparore bairo ĩrã mu̶jãã jẽnibojagarã. Mu̶jãã, Jesucristo yaye quetire mu̶jãã caĩroajũ̶goricarorea bairo na cũ̶ã na caĩroapeere jãã boya.
47004014	Faith	Bairi cariape merẽ marĩ masĩña: Dios pu̶ame, Jesucristo cũ̶ cariacoamiatacũ̶ãrẽ cũ̶ catitunuo joroque cũ̶ caátatorea bairo jãã cũ̶ãrẽ jãã catiogu̶mi. Bairo jãã catiori bero mu̶jãã jĩcãrõã marĩ neágu̶mi cũ̶ caãno u̶mu̶recóopu̶ yua.
59005014	Recommendation	Tunu apei cariau̶ cũ̶ caãmata, ñubueri majãrẽ cajũ̶goãnarẽ na cũ̶ piiáto, “Diopu̶re yu̶ na jẽnibojaáto,” ĩ. Bairi na pu̶ame u̶se aceituna mena cariau̶re cũ̶ tuu yaparori bero, marĩ Quetiupau̶ wãme mena ĩrĩ cũ̶ na cajẽnibojaro boya, cũ̶ camasĩrĩjẽ mena cariau̶re cũ̶ cacatioparore bairo ĩrã.
44007023	Description	“Bairi yua, cabero cuarenta cũ̶marĩ majũ cũ̶gou̶, israelita majã cũ̶ ya poa macããna majũrẽ na ĩñau̶ ájũ̶goyupu̶.
44023027	Violence	Judío majã pu̶ame ãni Pablore ñerĩ, cũ̶ pajĩãgamiñupã. Bairo na caátigamiatacũ̶ãrẽ, aperã, ‘Romano majõcu̶ niñami,’ na caĩrĩjẽrẽ tũ̶gori, yu̶ pu̶ame yu̶ ũ̶mu̶a mena cũ̶ yu̶ wiyou̶ etawu̶.
44019029	Description	Aperã cũ̶ã tiere tũ̶gori, Efeso macã nipetiropu̶ mawijioroa awajacõã ñesẽãñuparã. Bairo na cabaiãno, na mena macããna jĩcããrã pu̶ame Gayo bairi Aristarco menarẽ na patirocapeayuparã. Mai, Gayo, Aristarcojãã Macedoniapu̶ macããna, Pablo baparã majũ ãñuparã. Bairo narẽ patirocapeari bero, wẽpũ̶rõ mena na tũ̶gã ásúparã ti macã macããna na caneñanucũrõ, teatropu̶.
44003014	Sin	Jesús, ñe ũnie carorije caápei cũ̶ caãnimiatacũ̶ãrẽ, cũ̶rẽ cũ̶ cawiyoro mu̶jãã boepu̶. Roro caácu̶ pu̶amerẽ cũ̶ cawiyorore mu̶jãã bowu̶.
44015009	Faith	Dios marĩrẽ cũ̶ camairõrẽã bairo na cũ̶ãrẽ jĩcãrõ tũ̶ni na maiñami. Jesucristo mena na catũ̶goñatutuaro jũ̶gori na yeri na catũ̶goñarĩjẽ carorijere coseyupi.
46011028	Recommendation	Bairo cabairo jũ̶gori tocãnacãũ̶pu̶a na yeripu̶ catũ̶goñabeseparã niñama, marĩ Quetiupau̶ yaye macããjẽ pan, bairi u̶se oco cũ̶ãrẽ na caetiparo jũ̶goye mai.
46015058	Faith	Bairo cabairo jũ̶gori yu̶ yarã, caroaro jĩcãrõ tũ̶ni tocãnacã rũ̶mu̶a áticõã ninucũña. Marĩ Quetiupau̶ yaye macããjẽ paariquere nemojãñurõ jõpu̶ame átijũ̶gonutu ánája. Merẽ mu̶jãã masĩña marĩ Quetiupau̶ cũ̶ caĩñajoro cũ̶ yaye macããjẽrẽ marĩ caápata, cabu̶goroa ãna mee marĩ átiya.
46004016	Recommendation	Bairo yu̶ pũnaarẽ bairo mu̶jãã caãno jũ̶gori yua, yu̶ caátiãnorẽ bairo mu̶jãã cũ̶ã yu̶re ĩñacõrĩ caroaro mu̶jãã caátiãno yu̶ boya.
46001021	Faith	Nipetirijere caátimasĩ niñami Dios. Bairi mai ati u̶mu̶recóo macããna camasã na majũã na camasĩrĩjẽ mena cũ̶rẽ na camasĩrõ boesupi Dios. Bairo pu̶ame boyupi: “Yu̶ yaye quetire na catũ̶gou̶saro jũ̶gori na yu̶ netõõgu̶,” ĩ cũjũ̶goyupi. Bairo Dios cũ̶ caĩmiatacũ̶ãrẽ, “Cabu̶goro macããjẽ niña,” ĩ tũ̶goñanucũñama aperã Diore camasĩẽna pu̶ame tie quetire.
60003001	Recommendation	Mu̶jãã, carõmia camanapũ̶ãcu̶na cũ̶ã, mu̶jãã manapũ̶ã na carotirore bairo caroaro ása. Na ĩroaya mu̶jãã manapũ̶ãrẽ. Caroaro cariape ãnajẽcu̶sa, jĩcããrã Diore caĩroaena caroaro jĩcãrõ tũ̶ni mu̶jãã caátiere ĩñarĩ cũ̶ na catũ̶gou̶saparore bairo ĩrã. Noa ũna na caquetibu̶ju̶rije mee, caroaro mu̶jãã caátiãnierẽ ĩñacõrĩ roque na cũ̶ã tũ̶gou̶sajũ̶gogarãma Jesucristore.
47005020	Recommendation	Bairi Jesucristo yaye quetire cabuerã, cũ̶ cacũrĩcãrã majũ jãã ãniña. Mu̶jããrẽ Dios cũ̶ majũã cũ̶ caátirotirijere, jãã jũ̶gori mu̶jããrẽ tore bairo átirotiyami: Dios mena bu̶su̶qũẽnoña. Cũ̶ mena jĩcã yericu̶narẽ bairo ãnajẽcu̶sa.
44002024	Description	Bairo cũ̶rẽ mu̶jãã caátimiatacũ̶ãrẽ, Dios pu̶ame cũ̶ catioyupi. Cariaricarã ãnana na caãnopu̶ caãnimiatacu̶re cũ̶ witio joroque cũ̶ ásupi Dios.
59002007	Sin	Nipetiro camasã, “¡Jesucristo yarã niñama!” mu̶jããrẽ ĩñama. Bairi mu̶jãã pu̶ame cũ̶ wãme, caroa wãmerẽ cacũ̶gorã nimirãcũ̶ã, ¿nopẽĩrã Jesucristo wãmerẽ caĩboyetiepenucũrã pu̶amerẽ na mu̶jãã boyati?
54003003	Description	Caeticũmupairã, caãmeoqũẽpairã ũnarẽ na marĩ boetiya. Caroarã cañurã, canu̶cũ̶bu̶jarã, dinero cũ̶ãrẽ bu̶tioro majũ caĩroaena ũnarẽ na marĩ boya.
43004014	Grace	Ni ũcũ̶ atie oco yu̶ cajogarijere caetii pu̶ame pu̶gani cãrõ ñeme jipinemoetigu̶mi tunu. Cũ̶pu̶re cũ̶ yeripu̶ oco tutuaro cawitipetietore bairo yeri tũ̶goñatutuacõãnajẽ cũ̶ãrẽ cũ̶gocõã ninucũgu̶mi. Tie jũ̶gori caticõã ninucũgu̶mi tocãnacã rũ̶mu̶ —cõ ĩñupũ̶ Jesús.
62002005	Faith	Apei, ni jĩcãũ̶ ũcũ̶ pu̶ame caroaro cariape Dios yaye bu̶su̶riquere cũ̶ catũ̶gou̶saata, ñe ũnie ru̶saricaro mano caroaro Diore camaimasĩ majũ tuayami. Bairo marĩ caápata, Dios mena jĩcã majãrẽ bairo marĩ ãnigarã.
66016013	Description	Bairo cabairo ñiñajoroyawu̶ tunu. ¡Tame, monstruo riseropu̶, dragón riseropu̶, bairi na yau̶ profeta caĩtopai riseropu̶, itiarã majũ wãtĩ yeri pũna witiwã na riseepu̶re yua! Itiarã wãtĩã cañuena majũ ũmamu̶rẽ bairo cabaurã witiwã na riseepu̶re.
59002008	Recommendation	Marĩ Quetiupau̶ cũ̶ caroticũrĩqũẽ caãnimajũrĩjẽ atore bairo quetibu̶ju̶ya cũ̶ ya tutipu̶: “Mu̶ mena macããcũ̶rẽ cũ̶ maiña mu̶ rupau̶re mu̶ camairõrẽã bairo,” ĩ quetibu̶ju̶ya. Bairi mu̶jãã pu̶ame tore bairo jeto mu̶jãã caápata, nipetiro camasã cabopacarãrẽ, bairi cadinerocu̶na cũ̶ãrẽ jĩcãrõrẽ bairo mairĩ, cariape caánarẽ bairo mu̶jãã ãnibujiorã.
47004005	Faith	Jãã pu̶ame, jãã majũã jãã caátiere na ĩroáto ĩrã mee, mu̶jããrẽ jãã quetibu̶ju̶netõnucũña. Jesucristo marĩ Quetiupau̶ jĩcãũ̶ã cũ̶ caãnierẽ quetibu̶ju̶rã jãã átinucũña. Bairi jãã pu̶ame mu̶jããrẽ capaabojarã, caju̶áti majãrẽ bairo jãã ãninucũña, Jesucristore jãã caĩñamairĩjẽ jũ̶gori yua.
46015033	Recommendation	Bairi mu̶jãã pu̶ame aperãrẽ ĩtoecoeticõãña. Jĩcãũ̶ cũ̶ caĩrĩcãrõ pu̶amata: “Carorã camasã mena marĩ cabapacu̶pata, caroaro marĩ caátiãninucũmirĩqũẽrẽ marĩ masiriticoaya.”
58013020	Grace	Dios pu̶ame caroaro yerijõrõ caãnajẽcu̶cu̶ niñami. Tunu bairoa marĩ Quetiupau̶ Jesucristore cariacoatacu̶ cũ̶ caãnimiatacũ̶ãrẽ, tunu cũ̶ catio joroque caátacu̶ niñami. Marĩrẽ, oveja coteri majõcu̶re bairo caãcũ̶, Jesús cũ̶ cariarique jũ̶gori cawãma wãme Dios cũ̶ yarãrẽ cũ̶ caátibojarique caãnicõãninucũpeere caãnorẽ bairo to tuao joroque caátacu̶ niñami Dios.
50001027	Recommendation	Atore bairo mu̶jããrẽ yu̶ caĩrĩjẽ caãnimajũrĩjẽ niña: Caroaro ãnajẽcu̶sa, Jesucristo yaye caroaro cũ̶ caquetibu̶ju̶cũrĩcã wãmerẽ bairoa. Bairi mu̶jãã tu̶pu̶ yu̶ caetaata, o yu̶ caápéricõãta cũ̶ãrẽ, atore bairi wãme mu̶jãã caãnierẽ yu̶ queti tũ̶gogaya: “Filipo macããna pu̶ame Jesucristo yaye queti camasãrẽ cũ̶ canetõõrĩjẽrẽ jãnaena, jĩcã yericu̶narẽ bairo caroaro cariape cũ̶ carotirore bairo áticõã ninucũũparã tocãnacã rũ̶mu̶a.
46006014	Grace	Marĩ Quetiupau̶ Jesucristore cariacoatacu̶ cũ̶ caãnimiatacũ̶ãrẽ, cũ̶ catitunuo joroque ásupi Dios. Torea bairo marĩ cũ̶ã cariacoatana nimirãcũ̶ã, marĩ catitunuo joroque marĩ átigu̶mi Dios nocãrõ cũ̶ camasĩrĩjẽ jũ̶gori.
55001006	Recommendation	Bairi atore bairo mu̶rẽ yu̶ átirotiya: Mu̶ ru̶poa bui yu̶ wãmorĩrẽ mu̶ yu̶ cañigãpeorica watoa caroa mu̶ caátimasĩpeere Dios cũ̶ cajoriquere nemojãñurõ to bu̶tio joroque átiãnijũ̶goyecu̶sa.
60004006	Grace	Torecu̶na, marĩ ñicũ̶jãã cariaricarã ãnana cũ̶ãrẽ merẽ caroa queti Dios cũ̶ canetõõrĩqũẽrẽ na quetibu̶ju̶yupi Jesús, na cũ̶ã Espíritu Santo Dios Yeri mena na ãmarõ, na yerire na yasieticõãto ĩ. Bairãpu̶a, na cũ̶ã nigarãma camasã nipetirore cũ̶ caĩñabeseri rũ̶mu̶ caãno cũ̶ãrẽ. Na cũ̶ã jĩcãrõ tũ̶nia ĩñabese ecogarãma, camasã marĩrẽ bairo caãnana ãnirĩ.
46007023	Recommendation	Bairi mu̶jãã, Dios yarã, cũ̶ macũ̶ yucu̶pãĩpu̶ pajĩãecori cũ̶ cariarique nocãrõ pairo wapa jũ̶gori cũ̶ cabesericarã majũ mu̶jãã ãniña. Bairi noa ũna ati u̶mu̶recóo macããna camasãrẽ carotiepe ecorãrẽ bairo baieticõãña.
46010010	Recommendation	Tunu bairoa yasioropu̶ Diore roro ĩ bu̶su̶eticõãña. Jãã ñicũ̶jãã ãnana pu̶ame jĩcããrã yasioropu̶ roro ĩ bu̶su̶nucũñupã Diore. Tore bairo roro na caĩbu̶su̶rije jũ̶gori na riao joroque caácu̶ ángel pu̶ame na pajĩãreyupi.
47002017	Faith	Bairãpu̶a capããrã aperã Dios yaye quetire quetibu̶ju̶ganucũñama, tie mena pairo wapatagarã. Jãã pu̶amea narẽ bairo jãã áperinucũña. Jesucristo yarã, Dios cũ̶ cajoricarã ãnirĩ, cũ̶ caĩñajoro caroaro cariape nu̶cũ̶bu̶gorique mena jãã quetibu̶ju̶nucũña.
45015001	Recommendation	Marĩ, Jesucristo mena tutuaro catũ̶goñatutuawẽpũ̶rã marĩ caãmata, aperã catũ̶goñatutuawẽpũ̶ẽnarẽ na ju̶ána, marĩ majũã catũ̶goñatutuawẽpũ̶ẽnarẽ bairo tũ̶goñarĩqũẽ cu̶tirotiya. Marĩ majũã marĩ caátijesorije ũnie jetore áperirotiya.
50002024	Faith	Bairo ãmeacã cũ̶ jogamicũ̶ã, Dios cũ̶ caborore bairo yu̶ cũ̶ã jicoquei mu̶jãã tu̶pu̶ yu̶ atíga ñitũ̶goñaña.
66007001	Description	Tiere ĩñarĩ bero, tunu ñiñajoroyawu̶ ángelea majã baparicãnacãũ̶ majũrẽ. Na pu̶ame baparicãnacã jopee u̶mu̶recóo jopeerire nucũwã. Bairo nucũrã, na pu̶ame wĩnorẽ carotimasĩrã ãma. Wĩnorẽ ati yepa nipetiropu̶re papurotiema. Ria capairiyapu̶ cũ̶ãrẽ papurotiema. Yucu̶ ati yepa caãnie cũ̶ãrẽ papueta rotiema. Wĩno capapubujiopeere tunuo nu̶cõpeyocõãwã yua.
60004003	Sin	Nocãrõ yoaro jĩcã yu̶tea cãrõ Diore camasĩẽna na caátiãnorẽ bairo mu̶jãã cũ̶ã roro mu̶jãã átiãmu̶. Carorije macããjẽ mu̶jãã rupau̶ cabori wãme ũnie jetore mu̶jãã átiãninucũwũ̶. Bose rũ̶mu̶ caãno nu̶cũ̶bu̶goricaro mano roro majũ mu̶jãã awajañesẽãnucũwũ̶. Ti rũ̶mu̶ caãno cacũmuorĩjẽrẽ nocãrõ pairo etinetõrĩ roro mu̶jãã cũmunucũwũ̶. Tunu bairoa camasã na cawericarã ũna carorãrẽ na mu̶jãã ĩroanucũwũ̶.
66011005	Violence	Narẽ, noa ũna roro na capajĩãgaata, na risero cawitiri peero, peero mena na joerecõãgarãma. Ti peero na riseropu̶ cawitiri peero uwiomajũcõãwũ̶. Na wapana ũnarẽ cajoeremajũcõãrĩ peero ãmu̶. Bairi ti peero mena riagarãma noa ũna na pu̶garãrẽ roro capajĩãgarã pu̶ame yua.
44023005	Recommendation	Bairo na caĩrõ tũ̶go, atore bairo na ĩñupũ̶: --Yu̶ yarã, yu̶ masĩẽtĩãpũ̶ ãni sumo sacerdote cũ̶ caãnierẽ. Masĩpu̶a, bairo cũ̶ ñietibujioatacu̶. Dios yaye bu̶su̶rica tutipu̶ cũ̶ãrẽ atore bairo ĩña: “Mu̶jãã ya macã macããcũ̶ quetiupau̶re roro qũĩẽtĩcõãña,” ĩña —na ĩñupũ̶.
66022015	Sin	Aperã carorã catũ̶goñamasĩẽna roque ti macãrẽ jããmasĩẽtĩgarãma. Ti macã jũ̶goyepu̶a tucõãgarãma. Carorije cũmuañe ũnierẽ, na rupau̶ caborore bairo caátiepepairã, camasãrẽ capajĩãpairã, wericarãrẽ caĩroapairã, ĩtopairiquere caborã ãnirĩ tie jetore caátiãninucũpairã cũ̶ã ti macãrẽ jããmasĩẽtĩgarãma.
66002014	Sin	‘Bairo caroaro mu̶jãã caátiãnimiatacũ̶ãrẽ, bairopu̶a, peeto ũnoa niña roro mu̶jãã caátiãnierẽ yu̶ caquetibu̶ju̶pee. Ati wãmerẽ roro mu̶jãã átinucũña: Mu̶jãã mena macããna jĩcããrã wãtĩ Balaam cawãmecu̶cu̶ cũ̶ caátirotirore bairo roro majũ carorije macããjẽrẽ átiãninucũñama. Na, Balaam yaye bueriquere capitigaenarẽ na mu̶jãã qũẽnocũnucũña. Cũ̶, Balaam pu̶ame apei Balac cawãmecu̶cu̶re roro israelita majãrẽ na ĩto rotiyawĩ tirũ̶mu̶pu̶re. Atore bairo qũĩtorotiwĩ israelita majãrẽ: “Diore netõnu̶cãgu̶, camasã na cawericarã na jũ̶gũẽãrẽ na canuniataje waibu̶toa riire na majũrẽã na u̶garotiya. Tunu bairoa na rupau̶ caborore bairo na majũ rupau̶ mena na átiepeáto,” qũĩ bu̶su̶jãwĩ Balaam, Balare.
53001003	Faith	Yu̶ yarã, yu̶ bairãrẽ bairo caãna, jĩrĩãjãñurõ Dios mena mu̶jãã tũ̶goña tutuanemonucũña. Tunu bairoa tocãnacãũ̶pu̶a mu̶jãã caãmeomairĩjẽ cũ̶ã jĩrĩãjãñurĩ to ãninemo joroque mu̶jãã átiya. Bairi jãã pu̶ame tiere tũ̶goñarĩ, “Mu̶ ñujãñuña jãã mena,” Diore jãã ĩnucũña, tore bairo cajẽninucũpee jããrẽ cañurõ caãno jũ̶gori.
46012002	Sin	Merẽ atiere mu̶jãã masĩrã: Mai, Jesucristo yaye quetire catũ̶gou̶sarã mu̶jãã caãniparo jũ̶goye roro wericarã jũ̶gũẽãrẽ caĩtoecorã majũ mu̶jãã ãnimiwũ̶. Cacaapee ĩñaena wericarã ũna cabu̶su̶enarẽ na mu̶jãã ĩroanucũwũ̶.
49005025	Recommendation	Jesucristo pu̶ame marĩ, cũ̶rẽ caĩroari poa macããnarẽ marĩ mairĩ, marĩ netõõgu̶ riayupi. Torea bairo mu̶jãã cũ̶ã canu̶moacu̶na bu̶tioro na maiña mu̶jãã nu̶moarẽ.
45012017	Recommendation	Noa ũna mu̶jããrẽ roro na caáto, mu̶jãã cũ̶ã roro na átiãmeeticõãña. Caroaro átiãnajẽcu̶sa, noa ũna mu̶jããrẽ na bu̶su̶paietio joroque ĩrã.
60005006	Recommendation	Bairi Diore cabaibotiorãrẽ bairo baieticõãña. “Dios netõrõ jãã masĩña,” ĩ tũ̶goñaeticõãña. “Dios jeto jĩcãũ̶ã masĩñami,” ĩ tũ̶goñacõãña cariapea. Bairo ĩ tũ̶goñarĩ caroaro mu̶jãã caãmata, Dios pu̶ame cũ̶ caborica yu̶tea caetaro rotimasĩrĩqũẽ majũrẽ mu̶jãã jogu̶mi.
44014017	Grace	Bairo na caátiere ẽñotaetimicũ̶ã, cũ̶ caãnajẽ cu̶tiere nipetiro camasãrẽ na ĩñoñupĩ. Cũ̶, nipetirore caroaro na ácu̶, caocarije joyupi. Tunu bairoa oterique cũ̶ã to rícacu̶tio joroque ásupi. Bairo cũ̶ caátie jũ̶gori, camasã cũ̶ã na riaetio joroque ásupi. Tunu bairoa u̶seanirõ na ãnio joroque na ásupi Dios —na ĩ quetibu̶ju̶yupu̶ Pablo.
54003011	Recommendation	Torea bairo na nu̶moa cũ̶ã caroaro na caãnajẽcu̶to ñuña. Camasã na canu̶cũ̶bu̶gorã carorije ocayojaye bu̶su̶pairique ũnie mána na ãmarõ na nu̶moa cũ̶ã. Tunu bairoa nu̶cũ̶bu̶gorã nipetiro na cabu̶su̶ri wãmerẽã bairo jĩcãrõ tũ̶ni caána ũna rõmirĩ na ãmarõ.
66002021	Sin	Yu̶ pu̶ame merẽ cõrẽ yoaro ñiñacote ãnimiña, roro cõ caátiere yapapuari Dios mena cõ cabu̶su̶qũẽnopeere bori yua. Cõ pu̶ame tore bairo átigaetiri, cõ caátiãnierẽ jãnagaetiyamo. Roro cõ rupau̶ caborore bairo caũ̶mu̶a mena cõ caátiepenucũrĩjẽ cũ̶ãrẽ jãnagaetiyamo.
44012020	Description	Mai, Herodes pu̶ame Tiro, bairi Sidón macãã macããna mena asiajãñuñupũ̶. Bairo asiari, cũ̶ ya yepa macããjẽ u̶gariquere na jorotiesupu̶. Bairi na pu̶ame cũ̶ mena ãmeo bu̶su̶qũẽnogarã, jĩcãrõrẽ bairo tũ̶goñarĩ, “Cũ̶tu̶ marĩ bu̶su̶rároa,” ĩ tũ̶goñañuparã. Bairi Blasto cawãmecu̶cu̶, Herodes roca carotimasĩ caãnimajũũ̶rẽ, “Jããrẽ mu̶ ju̶bu̶su̶bojagu̶,” qũĩñuparã.
43008049	Sin	Bairo na caĩtutiro tũ̶go, atore bairo na ĩwĩ Jesús: --Cawãtĩ cũ̶gou̶ mee yu̶ ãniña. Yu̶ Pacu̶ roquere cũ̶ nu̶cũ̶bu̶gou̶ yu̶ átiya. Mu̶jãã pu̶ame roque yu̶ caátiere ĩñarã, “Carorijere caácu̶ niñami,” yu̶ mu̶jãã ĩnucũña.
43006018	Description	Bairo jãã capẽña atípau̶, wĩno bu̶tioro papu jũ̶goapu̶. Bairi oco turi paca majũ jabewu̶.
45008018	Faith	Ati yepapu̶ ãna, roro popiye marĩ cabainucũrĩjẽ mena quetibu̶ju̶ cõñamasĩã mano u̶mu̶recóo caroaro caãnopu̶ caroare Dios marĩ cũ̶ cajopee menarẽ. Bairo ati yepapu̶ roro popiye baimirãcũ̶ã, cabero caroaro majũ marĩ ãnicõã ninucũgarã Jesucristo mena yua.
62002012	Grace	Yu̶ pũnaarẽ bairo caãna, mu̶jããrẽ yu̶ woajoya atiere: Dios, cũ̶ macũ̶ Jesús yucu̶pãĩpu̶ cũ̶ cariarique jũ̶gori, mu̶jãã carorije wapare cũ̶ camasiriyobojaricarã mu̶jãã cũ̶ã mu̶jãã caãnoi, atiere mu̶jãã yu̶ woajoya.
55001009	Grace	Dios pu̶ame roque merẽ cũ̶ canetõrĩcãrã marĩ ãniña. Bairo marĩ netõrĩ yua, cũ̶ yarã caroarã caãniparã majũ marĩ beseyupi. Marĩ caroaro marĩ caátie jũ̶gori mee, cũ̶ pu̶ame jĩcã nu̶gõã caãnijũ̶goripau̶pu̶a cũ̶ cabojũ̶goricaro jũ̶gori marĩ beseyupi. Tunu bairoa Jesucristo jũ̶gori bu̶tioro marĩ mairĩ, marĩ beseyupi. Merẽ ati u̶mu̶recóo caãniparo jũ̶goyepu̶a marĩrẽ camaijũ̶goricu̶ niñami Dios.
43019006	Violence	Bairo Jesús cũ̶ cawitietaro ĩñarã, sacerdote majã quetiuparã, bairi templo ñubuerica wii cacotebojari majã mena atore bairo ĩ awajajũ̶gowã: —¡Yucu̶pãĩpu̶ cũ̶ papuaturotiya! ¡Yucu̶pãĩpu̶ cũ̶ papuaturotiya! Bairo na caĩawajaro, Pilato pu̶ame atore bairo na ĩwĩ: --Mu̶jãã majũ cũ̶ neátí, yucu̶pãĩpu̶ cũ̶ papuaturocarájá. Yu̶ pu̶ame di wãme ũno rorije cũ̶ caátibuicu̶taje cũ̶ yu̶ bócaetimajũcõãña —na ĩwĩ.
60001010	Grace	Merẽ tirũ̶mu̶pu̶a masĩrĩ majã profeta majãrẽ na quetibu̶ju̶yayupi Dios, cañuu̶ ãnirĩ caroa wãme camasã cũ̶ yarã caãniparãrẽ cũ̶ caátipeere. Mu̶jãã cũ̶ãrẽ tiere jou̶ átiyami yua ãmerẽ. Bairo Dios na cũ̶ caĩquetibu̶ju̶miatacũ̶ãrẽ, tirũ̶mu̶pu̶re profeta majã caroaro masĩpeyoesupa mai. Torena, tiere buemasĩnemoñupã Dios marĩ cũ̶ canetõõpeere.
63001007	Sin	Ati u̶mu̶recóopu̶re capããrã ãniñesẽãñama camasãrẽ caĩtoñesẽãrĩ majã. Na pu̶ame Jesucristo ati yepapu̶ marĩrẽ bairo ati rupau̶ cacũ̶gou̶ majũ cũ̶ caatájere camasãrẽ na quetibu̶ju̶etinucũñama. Bairi ni ũcũ̶ tore bairo caĩquetibu̶ju̶ecu̶ pu̶ame caĩtopai, Jesucristo wapacu̶ ũcũ̶ majũ niñami.
44024005	Sin	Ãni, Pablo cawãmecu̶cu̶ jãã judío majã nipetirore bu̶tioro quetibu̶ju̶ patowãcõmawijio ñesẽãnucũñami. Bairo cũ̶ caáto jũ̶gori, jĩcãrõrẽ bairo tũ̶goñarĩ jãã ãnimasĩẽtĩña. Tunu bairoa ‘nazarenos’ na caĩrĩ poa ricaati catũ̶goñarãrẽ cajũ̶goátiãcũ̶ niñami.
54003016	Grace	Cariape merẽ pu̶gani cãrõ tũ̶goñarĩcãrõ mano atore bairo marĩ masĩña. Camasã na camasĩẽtãjẽ Dios yaye buerique nocãrõ caãnimajũrĩjẽ niña: Jesucristo ati yepapu̶re etau̶, marĩrẽ bairo ati rupau̶ mena ñajãwasoari etayupi. Bairo ati rupau̶ nimicũ̶ã, Espíritu Santo mena cayericu̶cu̶ ãnirĩ ñe ũnie cawapa cũ̶goecu̶ majũ tuayupi Dios cũ̶ caĩñajoro. Bairo cũ̶ caãno tunu u̶mu̶recóo macããna Dios cũ̶ caqũẽnorĩcãrã ángelea majãrẽ caju̶átiecoricu̶ majũ ãñupĩ. Bairi tie quetire catũ̶gou̶saricarã tocãnacã camasã poari na quetibu̶ju̶yupa tie quetire. Tie quetire tũ̶gori nipetiropu̶ ati u̶mu̶recóo macããna jĩcããrã cariape tũ̶gou̶sayupa camasã. Tunu bairoa Jesucristore Dios pu̶ame cũ̶ neásúpi cũ̶ ya pau̶ nocãrõ caroaro caãnopu̶ tunu. Merẽ atiere cariape marĩ masĩña. Cabu̶goro macããjẽ quetibu̶ju̶rique mee niña.
66016021	Violence	Tunu bairoa u̶mu̶recóopu̶i caatíe oco weta cuiri cayu̶su̶arije ati yepa nipetiropu̶ wẽwũ̶. Tie pu̶ame cuarenta kilos cãrõ netõrõ canu̶cũ̶rĩ cuiri majũ wẽwũ̶ camasã buire. Bairo roro majũ tie narẽ cawẽpearo ĩñarĩ yua, camasã pu̶ame Diore rorije majũ cũ̶ tutimacãwã. Roro majũ na átibuitipacowĩ Dios ti macã capairi macã ãnatõ macããnarẽ yua.
61003013	Faith	Torena, marĩ roque cawãma u̶mu̶recóo, cawãma yepare coterã marĩ baiya. Marĩ Pacu̶ pu̶ame, “Ti u̶mu̶recóore rocari bero, ape u̶mu̶recóo yu̶ qũẽnogu̶ tunu. Topu̶ nigarãma yu̶ yarã,” cũ̶ caĩjũ̶goyeticũrĩcãrõrẽ bairo cũ̶ caátipeere cayurã ãnirĩ marĩ uwietigarã ti rũ̶mu̶ caetaro. Cawãma u̶mu̶recóo pu̶ame cañurĩ u̶mu̶recóo caroaro jeto ãna u̶mu̶recóo nigaro.
66006014	Description	Jõbui u̶mu̶recóo cũ̶ã yasicoapu̶. Baunemoepũ̶. Jĩcã pũrõ papera pũrõãcãrẽ tunua yasioricarore bairo jicoquei yasicoápú̶. Bairi ũ̶tã yucu̶ ati yepa caãnie, ria capairiyapu̶ caãnie yucu̶ poari cũ̶ã yugui wu̶peticoápú̶. Aperopu̶ jeto tie nipetiro wu̶u̶etanu̶cãpeticoápú̶.
58010010	Grace	Jesús pu̶ame cũ̶ pacu̶ Dios cũ̶ carotirore bairo ásupi. Bairo átiri, cũ̶ majũã jĩcãnia yucu̶pãĩpu̶ riayupi. Pu̶gani cãrõ cũ̶ carianemorõ boesupa camasã na canetõpeere. Tore bairo Jesús cũ̶ caátie jũ̶gori, cũ̶ yarã caroarã majũ marĩ ãnio joroque ásupi Dios.
52001002	Faith	Bairi tunu tocãnacãnia, “Dios, jãã mena mu̶ ñujãñuña,” jãã ĩnucũña, caroaro mu̶jãã caátiãnie quetire tũ̶gori. Bairo tũ̶gori, bu̶tioro Diopu̶re mu̶jããrẽ jãã jẽnibojanucũña.
66006004	Violence	Bairo cũ̶ caĩrõ ĩñajou̶, ñiñabócawu̶ apei caballo cajũãũ̶ majũrẽ. Cũ̶ bui capesau̶ cũ̶ãrẽ cũ̶ ñiñawũ̶. Caballo bui capesau̶ pu̶ame ati u̶mu̶recóo macããna yerijõrõ na caãnierẽ ẽmamasĩrĩqũẽ catutuarijere cũ̶ jowĩ. Camasã tocãnacãũ̶pu̶a na majũã ãmeo pajĩãõ joroque átajere masĩwĩ. Yise capairipãĩ majũrẽ cũ̶ jowĩ.
54006001	Recommendation	Apeyera tunu, noa ũna paacoteri majãrẽ bairo caãna na quetiuparãrẽ caroaro cariape nu̶cũ̶bu̶gorique mena na na ĩroáto. Bairo caroaro átiãnajẽrẽ na caátiãmata, ni jĩcãũ̶ ũcũ̶ marĩ Quetiupau̶ Dios ya wãmerẽ bu̶su̶paietigu̶mi. Tunu bairoa marĩ yaye, marĩ caquetibu̶ju̶rije cũ̶ãrẽ roro ĩ bu̶su̶paietigu̶mi.
51003009	Recommendation	Cajũ̶goyepu̶ roro mu̶jãã caátiga nucũñamirĩqũẽrẽ cajãnacõãrĩcãrã ãnirĩ ãmerẽ yua ãmeo ĩtoepeeticõãña.
66002020	Sin	‘Bairo caroaro mu̶jãã caátiãnie caãnimiatacũ̶ãrẽ, jĩcã wãme nicõãña mu̶jããrẽ yu̶ caĩpee. To caãcõ Jezabel cawãmecu̶core cõ mu̶jãã qũẽnocũña. Aperopu̶ cõ mu̶jãã árotietiya. Cõ pu̶ame, “Dios cũ̶ caquetibu̶ju̶rotijorico yu̶ ãniña,” ĩmiocũ̶ã, cõ cabuerije mena, yu̶ yarã, yu̶ yaye quetire caquetibu̶ju̶rãrẽ na ĩtonucũñamo. Na rupau̶ caborore bairo roro na rupau̶ mena na átiepeo joroque na ĩtonucũñamo yu̶ yarãrẽ. Tunu bairo wericarã na jũ̶gũẽãrẽ na cajorije waibu̶toa riire, “Mu̶jãã majũ cũ̶ã u̶gaya tiere. Tie u̶gaata, ñujãñuña,” na ĩtoquetibu̶ju̶nucũñamo. Tie, bairo cõ caĩto quetibu̶ju̶rijere yu̶ boetiya.
48003008	Grace	Merẽ baipu̶a Dios cajũ̶goyepu̶a judío majã caãmerã cũ̶ãrẽ, cũ̶ mena na catũ̶goñatutuarije jũ̶gori ñe ũnie cawapa cũ̶goenarẽ bairo cũ̶ caĩñapeere cũ̶ ya tutipu̶ quetibu̶ju̶ cũweyocõãñupĩ. Atore bairo caroa quetire qũĩ quetibu̶ju̶ jũ̶goyeticũñañupĩ Dios marĩ ñicũ̶ Abraham ãnacũ̶rẽ: “Tocãnacãũ̶pu̶a masapoari macããnarẽ mu̶rẽ bairo yu̶ mena na catũ̶goñatutuarije jũ̶gori caroarã ñe ũnie cawapa cũ̶goena na ãnio joroque na yu̶ átigu̶,” qũĩ quetibu̶ju̶ jũ̶goyetiyupi Dios Abrahãrẽ.
58012005	Recommendation	¿Dios, mu̶jãã cũ̶ pũnaa majũrẽ bairo caãnarẽ mu̶jãã cũ̶ caĩbeyoriquere merẽ mu̶jãã masiriticoati? Cũ̶ ya tutipu̶ atore bairo ĩ woaturotiyupi Dios: “Macũ̶, ĩñateeticõãña mu̶ yu̶ cabeyorijere. Mu̶rẽ yu̶ catutiri rũ̶mu̶ caãno tiere tũ̶gori u̶searitieticõãña.
58013017	Recommendation	Torena, mu̶jããrẽ carotiri majãrẽ caroaro mena na yu̶ya. Caroaro mena na carotirijere ása. Na pu̶ame yerijãrĩcãrõ mano caroaro ĩñacotenucũñama mu̶jããrẽ. “Marĩ paarique cũ̶ãrẽ ĩñabesegu̶mi Dios,” ĩ tũ̶goñarĩ, tore bairo átinucũñama mu̶jããrẽ carotiri majã pu̶ame. Bairi mu̶jããrẽ carotiri majã na caĩñajesoparo ñurõ caroaro mena na paabojanucũña. Mu̶jãã capaarijere na ĩñajesoetio joroque ápericõãña. Bairo mu̶jãã caápericõãta, ñe ũnierẽ caáperãrẽ bairo mu̶jãã tuabujiorã.
44013019	Description	Cabero Canaán yepare na caetaro, ti yepa macãã poari jĩcã wãmo peti pu̶ga pẽnirõ cãnacã poa majũrẽ na pajĩãre rotiyupu̶, ti yepare marĩ ñicũ̶jãã ãnanarẽ na jogu̶.
54006003	Faith	Ni jĩcãũ̶ ũcũ̶ ricaati quetibu̶ju̶riquere caquetibu̶ju̶nucũũ̶ cũ̶ caãmata, o caroa cañurĩjẽ marĩ Quetiupau̶ Jesucristo yaye quetire caboecu̶ cũ̶ caãmata, cañuecũ̶ niñami. Tunu bairoa Jesucristo yaye macããjẽ caroaro marĩ caátiãnipee quetibu̶ju̶rique macããjẽ cũ̶ãrẽ caboecu̶ cũ̶ caãmata, cañuecũ̶ niñami.
63001010	Recommendation	Bairi, “Jesucristo cũ̶ caquetibu̶ju̶rique netõjãñurõ caãnimajũrĩjẽrẽ yu̶ masĩña,” caĩbotiou̶ ũcũ̶ mu̶jããrẽ cũ̶ caĩñau̶ etaáta, caroaro mena cũ̶ bocá, cũ̶ jẽnirĩ, mu̶jãã ya wiipu̶ cũ̶ qũẽnoeticõãña.
47001005	Grace	Jesucristo yarã ãnirĩ popiye cũ̶ cabairicarorea bairo popiye marĩ bainucũña. Bairo nocãrõ popiye marĩ catãmu̶orõ cãrõã marĩ catũ̶goñatutuapee cũ̶ãrẽ marĩ jonucũñami.
65001011	Sin	¡Roro bopacooro baigarãma caĩtopairi majã! Na pu̶ame Caín ãnacũ̶ cũ̶ cabaiyarica wãmerẽ bairo na cũ̶ã roro bainucũñama. Tunu apei Balaam ãnacũ̶rẽ bairo dinero jetore cabonetõrã ãnirĩ yua, Dios cũ̶ caborore bairo áperinucũñama. Tunu apei Coré ãnacũ̶rẽ bairo na quetiuparãrẽ na baibotionucũñama. Tore bairo na cabairije wapa jũ̶gori roro na baiyasio joroque na átigu̶mi Dios.
65001010	Sin	Aperã caĩtopairi majã pu̶ame roque na caĩñañaetĩẽ ũnie, Diotu̶ macããjẽrẽ roro ĩbu̶su̶epenucũñama. Apeyera masĩẽtĩmirãcũ̶ã, waibu̶toa catũ̶goñarĩqũẽ mána na camasĩrõrẽ bairo na camasĩrĩjẽ ũnie pu̶amerẽ na majũã na rupau̶ macããjẽ carorijere átinucũñama. Torena, na majũã yua, cayasiparãrẽ bairo tuanucũñama, roro na caátie jũ̶gori.
58011007	Faith	Apei, Noé ãnacũ̶ cũ̶ã Dios mena cũ̶ catũ̶goñatutuarije mena netõñupĩ. Mai, Dios pu̶ame cũ̶ quetibu̶ju̶yupi Noérẽ caĩñaña manie cabaipeere. Tie cabaipeere ĩñaetimicũ̶ã, caãnorẽ bairo tũ̶gori, cũmua capairicare qũẽnoñupĩ, cũ̶ pũnaa mena cabaipeere netõgu̶. Tunu bairoa Dios mena cũ̶ catũ̶goñatutuarije jũ̶gori camasã ati u̶mu̶recóo macããna cũ̶ caãni yepa caãna Diore caĩroaenarẽ, “Mu̶jãã yasicoagarã,” na ĩ quetibu̶ju̶miñupĩ Noé. Bairi yua, ati yepa caruaripau̶re netõõcoasupa Noéjãã Dios mena cũ̶ catũ̶goñatutuarije jũ̶gori.
58009006	Description	Bairo ti wii macããjẽ tore bairo caroaro qũẽnorĩcãrõ caãnoi, ti wii caãnijũ̶gori aru̶are jããetanucũñuparã, na cañubuerije macããjẽrẽ átigarã sacerdote majã.
44007051	Sin	Ĩ yaparo, atore bairo na ĩnemoñupũ̶ tunu: “Mu̶jãã Dios cũ̶ caĩrĩjẽrẽ mu̶jãã botiomajũcõãña. Mu̶jãã yeripu̶ Diore camasĩgaenarẽ bairo majũ mu̶jãã ãniña. Mu̶jãã ãmoo ope cũ̶ã tũ̶gomasĩẽtĩña Dios yaye quetire. Tunu bairoa Espíritu Santo cũ̶ camasĩõgarijere mu̶jãã átigaetiya. Mu̶jãã ñicũ̶jãã ãnanarẽã bairo mu̶jãã ãnicõãña mai mu̶jãã cũ̶ã.
54001009	Sin	Bairi tocãnacã wãme roticũrĩqũẽ caátiãnierẽ marĩ tũ̶goñanemoto. Caroaro camasã caátiãni majãrẽ popiye na tãmu̶o joroque na áperiya. Carorã roquere torea bairo átimasĩña. Ati wãme rorije caána roquere popiye na tãmu̶o joroque na átiya roticũrĩqũẽ: Roro caasiapairã, roro cabaibotiopairã, cañuena, carorije macããjẽrẽ caána, Diore boetiri Dios yaye bueriquere canu̶cũ̶bu̶goena, na pacu̶, na paco cũ̶ãrẽ capajĩãrepairã, aperã capajĩãrĩ majã ũnarẽ popiye na baio joroque caátie niña.
46005009	Recommendation	Ape carta yu̶ cawoarica cartapu̶re mu̶jããrẽ atore bairo ñi quetibu̶ju̶ woajowu̶: “Na rupau̶ mena roro caátiepepairã mena bapa cu̶pericõãña,” ñi quetibu̶ju̶ woajomiwũ̶.
48001015	Grace	Bairo cabai yu̶ caãnimiatacũ̶ãrẽ, merẽ Dios pu̶ame yu̶ cabuiaparo jũ̶goyepu̶a yu̶ besecõãñupĩ. Bairo yu̶ beseri yua, nocãrõ yu̶re camai ãnirĩ, cũ̶ yau̶ yu̶ ãnio joroque yu̶ ámi. Cũ̶ majũ cũ̶ caborore bairo yu̶ beseyupi.
45007015	Description	Yu̶a, yu̶ caátigarije caroa ũnierẽ yu̶ áperinucũña. Apeye carorije caátiamanipee ũnie pu̶ame roquere yu̶ átinucũña. Bairo yu̶ caátinucũrĩjẽrẽ dope bairo ñi masĩẽtĩña. ¿Dopẽĩ tore bairo yu̶ átibaucu̶ti?
61003018	Faith	Bairo pu̶ame roque ása: Marĩ Quetiupau̶, marĩrẽ canetõõrĩcũ̶ Jesucristore jõjãñurõ nemorõ cũ̶ camasĩnemopee niña mu̶jããrẽ nipetiri wãme cũ̶ camasã cu̶tiãnierẽ. Tunu bairoa nemojãñurõ ãmeo mainemoña. Bairi yua, cũ̶rẽ marĩ cabasapeorije petietigaro. Ãme, ape rũ̶mu̶ cũ̶ãrẽ nicõã ninucũgaro. Bairoa to baiáto. Tocãrõã niña atie queti yu̶ cawoaturije.
46004010	Description	Jãã pu̶ame Cristo yaye quetire jãã caquetibu̶ju̶rije jũ̶gori cabu̶goro macããna camasĩẽnarẽ bairo jãã tuaya camasã na caĩñajoro. Mu̶jãã roque Cristo nocãrõ cañuu̶ jũ̶gori catũ̶goñamasĩrã majũrẽ bairo mu̶jãã tuaya na caĩñajoro. Tunu bairoa jãã pu̶ame catũ̶goñatutuawẽpũ̶ẽna jãã caãnimiatacũ̶ãrẽ, mu̶jãã pu̶ame catũ̶goñatutuarã majũ mu̶jãã ãniña. Jããrẽ camasã jãã ĩñatejãñuñama. Mu̶jãã pu̶ame roquere caroaro nu̶cũ̶bu̶goro mena mu̶jãã ĩñanucũñama.
60005009	Faith	Dios mena mu̶jãã catũ̶goñatutuãnierẽ jãnaeticõãña. Bairoa marĩ Quetiupau̶ Jesucristo mena tũ̶goñatutuacõãña. Wãtĩ cũ̶ cabu̶su̶jãrĩjẽrẽ jĩcã wãmeacã ũno tũ̶gou̶saeticõãña. Tore bairo jeto popiye baiyama nipetiro ati u̶mu̶recóopu̶re Diore catũ̶gou̶sari majã mu̶jããrẽ bairo cabairã, mu̶jãã yarã cũ̶ã. Merẽ tiere mu̶jãã masĩña.
51003022	Recommendation	Mu̶jãã, paabojari majã cũ̶ã, mu̶jãã quetiuparã ati yepa macããna na caĩrĩjẽ nipetirijere tũ̶gou̶saya. Paabojari majã jĩcããrã caroaro paayama na quetiuparã na caĩñajoro, jãã mena na u̶seaniáto, ĩrã. Bairo caroaro paamirãcũ̶ã, cabero na caĩñaeto pu̶amerẽ paaetiyama. Narẽ bairo baieticõãña. Mu̶jãã pu̶ame roque marĩ Quetiupau̶ yaye quetire ĩroari tocãnacã rũ̶mu̶ jĩcãrõ tũ̶nia ape wãme tũ̶goñarĩcãrõ mano na tũ̶gou̶saya.
66017012	Description	“Apeyera tunu pu̶ga wãmo petiro cãnacã jawii mu̶ caĩñaataje pu̶ame aperã quetiuparã pu̶ga wãmo petiro cãnacãũ̶ caãnarẽ cõñarõ baiya. Na pu̶ame mai quetiuparã reyre bairo jããẽtĩñama. Bairãpu̶a quetiuparã reyre bairo na cajããrĩ rũ̶mu̶rẽ jĩcã hora cãrõã rotimasĩgarãma. Torea bairo monstruo cũ̶ã na mena jĩcãrõ yoaro mea rotimasĩgu̶mi.
46002012	Grace	Bairi marĩ pu̶ame roquere ati u̶mu̶recóo macããna yeri pũna ũnie meerẽ marĩ jowĩ Dios. Cũ̶ Yeri Espíritu Santo majũrẽ marĩ jowĩ. Cũ̶ pu̶ame nocãrõ cañuu̶ ãnirĩ tore bairo cũ̶ Yeri majũrẽ marĩ jowĩ, cũ̶ yaye macããjẽrẽ marĩ camasĩparore bairo ĩ.
59005001	Recommendation	Mu̶jãã, cadinero cũ̶gonetõrĩ majã, tame, tũ̶goya yu̶ caĩrĩjẽrẽ: ¡Popiye mu̶jãã cabaipeere tũ̶goñarĩ yapapuarotiya! ¡Bu̶tioro otiricaro cãrõ tũ̶goña yapapuaya!
66002010	Recommendation	Bairi roro popiye bopacooro mu̶jãã cabaipeere tũ̶goña uwieticõãña. Baipu̶a, wãtĩ preso jorica wiipu̶ mu̶jãã mena macããna jĩcããrãrẽ na cũreo joroque na átigu̶mi. Dope bairo nipetiro mu̶jãã caátiãnierẽ masĩgu̶, wãtĩ tore bairo átigu̶mi. Bairãpu̶a, pu̶ga wãmo cãnacã rũ̶mu̶a popiye bopacooro mu̶jãã tãmu̶ogarã. Bairi tocãnacã rũ̶mu̶a caroaro jĩcãrõ tũ̶ni jeto Dios mena áticõã ninucũña mu̶jãã cariari rũ̶mu̶pu̶ yua. Bairo mu̶jãã caátimasĩrõ, yu̶ pu̶ame tie wapa caticõãnajẽ yeri caroa majũrẽ mu̶jãã yu̶ jogu̶.
54006011	Recommendation	Mu̶ roque, Timoteo, Dios yau̶ ãnirĩ nipetiri wãme cadinero u̶garipeanucũrã na cabaiãnajẽ cu̶tiere bairo baieticõãña. Atore bairo pu̶ame ãnajẽcu̶sa: Cariape átiãnajẽ jetore átiãña. Tunu Dios cũ̶ caborore bairo mu̶ caátipee jetore átiãnajẽcu̶sa. Jesucristo mena tũ̶goñatutuacõãña. Caroaro camasãrẽ na maiña. Roro popiye tãmu̶omicũ̶ã, mu̶ paariquere jãnaeticõãña. Aperã camasã cũ̶ãrẽ di rũ̶mu̶ ũno na baibotioeticõãña.
59005005	Sin	Mu̶jãã ati yepapu̶ ãna, capee majũ mu̶jãã cũ̶goya. Bairo cacũ̶gorã ãnirĩ, noo mu̶jãã rupau̶ caborore bairo jeto mu̶jãã cajesorijere mu̶jãã átiãninucũña. Mu̶jãã, wecu̶ nurĩcũ̶rẽ na capajĩãparo jũ̶goye, na canuu u̶cu̶orore bairo mu̶jãã ãnajẽ cu̶tiya. Wecu̶re cũ̶ na capajĩãrĩ rũ̶mu̶ caetarore bairo, mu̶jãã cũ̶ãrẽ petoaca ru̶saya Dios roro mu̶jããrẽ cũ̶ caátipa rũ̶mu̶.
66004004	Description	To ruiricaro trono riapere ñiñawũ̶ apeye ruirique veinticuatro majũ caãnie cũ̶ãrẽ. Tiere caruirã cũ̶ãrẽ ñiñaroyawu̶. Tie ruirique caãno cãrõ veinticuatro majũ cabu̶toa carotimasĩrã caruiãmejorerãrẽ na ñiñaroyawu̶. Naa, cabu̶toa pu̶ame cabotirije jeto jutii jãñawã. Na ru̶poapu̶ quetiuparã na caru̶poapeoro ũno coronarẽ pesawã. Oro mena qũẽnorĩqũẽrẽ pesawã.
66018007	Description	Ti macã macããna roro tũ̶goñarĩqũẽ cu̶tiri tũ̶goña botiowã. Camecũ̶rãrẽ bairo tũ̶goñarĩqũẽ cu̶tiri yua, na caborije netõjãñurõ apeye ũnierẽ wapatirewã. Tore bairo na caátieperica tũ̶nia na cũ̶ã roro popiye tãmu̶orĩ na yapapuáto ãmerẽ yua. Bairãpu̶a, atore bairo ĩ tũ̶goñamigarãma na yeripu̶: ‘Atoa caroaro majũ jãã ãnicõãña. Jĩcãõ quetiupao reina cõ caruirore bairo caroaro majũ jãã ãniña. Carõmio cawapeaore bairo mee jãã ãniña. Bairi di rũ̶mu̶ ũno roro jãã tãmu̶oetigarã,’ ĩ tũ̶goñamigarãma.
60003007	Recommendation	Mu̶jãã, caũ̶mu̶a canu̶moacu̶na mu̶jããrẽ ñiña: Mu̶jãã nu̶moarẽ na maiña. Na mena jĩcã yericu̶narẽ bairo ãnimasĩña. Mu̶jãã nu̶moarẽ mu̶jãã caju̶átinemopeere na cabomasĩrõrẽã bairo caroaro na átiroaya. Carõmia ãnirĩ cayeritutuaena na caãno mee, jĩcã yericu̶na mu̶jãã caãnoi pu̶garãpu̶rea Dios cañuu̶ ãnirĩ cũ̶ canetõõrĩqũẽ jũ̶gori, tore bairo na ju̶ása mu̶jãã nu̶moarẽ. Tore bairo ãmeo átiãnimasĩña, ñe ũnie ru̶saeto jĩcã yericu̶narẽ bairo pu̶garãpu̶a Diore mu̶jãã cajẽnimasĩparore bairo ĩrã.
54002012	Recommendation	Carõmia pu̶ame nipetiro camasã na caneñarõpu̶ na cũ̶ã na caquetibu̶ju̶jũ̶goro yu̶ boetiya. Tunu bairoa caũ̶mu̶a netõrõ carõmia na cabairo yu̶ boetiya. Bu̶su̶ecoa, na caquetibu̶ju̶ro carõmio cõ catũ̶gocõãno yu̶ boya mu̶jãã caneñanucũrõpu̶re.
46001009	Faith	Bairi Dios pu̶ame roque caãnorẽ bairo cariape cũ̶ caĩjũ̶goyetiricarorea bairo caácu̶ niñami. Cũ̶, Dios pu̶ame roque mu̶jãã piijowĩ, cũ̶ macũ̶ marĩ Quetiupau̶ Jesucristo mena jĩcãrõrẽ bairo mu̶jãã caãniparore bairo ĩ.
48005013	Recommendation	Mu̶jãã, yu̶ yarã, yu̶ bairãrẽ bairo caãna, caroaro caãniparã, roticũrĩqũẽrẽ carotiecoetiparã, cũ̶ cabesericarã majũ mu̶jãã ãniña. Bairi caroa macããjẽ jetore caátiãniparã mu̶jãã ãniña. Bairo roticũrĩqũẽrẽ carotiecoena cũ̶ cacũrĩcãrã nimirãcũ̶ã, “Marĩ caboro marĩ rupau̶ mena carorijere marĩ átimasĩña,” di rũ̶mu̶ ũno ĩ tũ̶goñaeticõãña. “Tie carorije macããjẽrẽ na átiãmarõ,” ĩ mee, tore bairo mu̶jãã cũñupĩ Dios. Caroa pu̶ame roquere átiri, jĩcãrõ tũ̶ni mu̶jãã caãmeomai ãnierẽ bou̶, tore bairo mu̶jãã cũñupĩ.
59002012	Recommendation	Bairi mu̶jãã, Dios cũ̶ caquetibu̶ju̶cũrĩqũẽ jũ̶gori caĩñabese ecoparã ãnirĩ, caroaro ãnajẽcu̶sa. Caroa wãme bu̶su̶ya. Carorije ĩẽtĩcõãña. Cũ̶ caroticũrĩqũẽ pu̶amerẽ marĩ caápata, caroaro marĩ ãnimasĩgarã.
46012005	Faith	Tunu bairoa capee wãmerĩ camasãrẽ na marĩ caátiroamasĩrĩjẽ ninucũña. Tie bairo marĩ caátimasĩnucũrĩjẽ pu̶ame jĩcãũ̶ã marĩ Quetiupau̶ cũ̶ caátiroticũrĩqũẽ niña.
45009005	Description	Na cũ̶ã judío majã jãã ñicũ̶jãã ãnana pãrãmerã, jãã ya poa macããna majũ niñama. Tunu apeyera camasã ya wãme marĩ catũ̶goñarõ pu̶amata, Jesucristo cũ̶ã judío majã yau̶re bairo buiayupi ati yepapu̶re. Cũ̶ã, niñami ati yepa macããjẽ caãnie nipetirije Quetiupau̶. Bairi cũ̶rẽ marĩ cabasapeopee niña. Bairoa to baiáto.
47001006	Description	Bairi jãã cũ̶ã popiye jãã tãmu̶onucũña. Caroaro netõmasĩrĩ Jesucristo mena mu̶jãã catũ̶goñatutuapeere borã, jãã pu̶ame roro popiye jãã tãmu̶onucũña. Bairo popiye jãã cabaimiatacũ̶ãrẽ, jãã ju̶átinemonucũñami Dios, jãã cũ̶ã mu̶jããrẽ jãã caju̶átinemomasĩparore bairo ĩ. Bairo jããrẽ ĩñacõrĩ yua, mu̶jãã pu̶ame tũ̶goñaenarẽ bairo tutuaro mena mu̶jãã nu̶cãnetõmasĩcõãgarã popiye jããrẽã bairo mu̶jãã catãmu̶onucũrĩjẽrẽ yua.
47001021	Faith	Cũ̶ã niñami Dios mu̶jããrẽ, bairi jãã cũ̶ãrẽ cabesericu̶, Jesucristo yarã marĩ caãnimasĩparore bairo ĩ. Tunu bairoa jããrẽ cũ̶ yaye quetire cajũ̶goquetibu̶ju̶parã majũ jãã cũwĩ.
44010015	Recommendation	Bairo cũ̶ caĩrõ bero, atore bairo bu̶su̶rique qũĩnemoñuparõ tunu: “Caroarã Dios cũ̶ caáticũrĩcãrãrẽ, ‘Moena niñama,’ ĩẽtĩcõãña.”
66018009	Sin	Bairi Babilonia macã macããna mena roro na rupau̶ caborore bairo caátiepericarã quetiuparã ati yepa macããna reyes ti macã cayasiro ĩñarĩ otimacãgarãma. Na caborije netõjãñurõ cabu̶goroa apeye ti macã macããjẽrẽ cawapati eperericarã nipetiro ti macã yasiro caũ̶busewãmu̶átíere ĩñarĩ bopacooro otimacãgarãma.
43014023	Faith	Jesús pu̶ame bairo Judas cũ̶ caĩjẽniñarõ, atore bairo qũĩ yu̶wĩ: —Yu̶re camai, yu̶ bu̶su̶rique cũ̶ãrẽ catũ̶gou̶sau̶ niñami. Bairi yu̶ Pacu̶ cũ̶ã cũ̶ maijãñugu̶mi. Bairi yua yu̶ Pacu̶ mena pu̶garãpu̶a cũ̶ mena jãã ãnicõã ninucũgarã tocãnacã rũ̶mu̶a yua.
62004010	Grace	Tũ̶goya mai. Cariape mairĩqũẽ caãnimajũrĩjẽ ati wãmerẽ bairo niña: Marĩ pu̶ame Diore cũ̶ marĩ camaijũ̶goro mee, cũ̶ pu̶ame jĩcã nu̶gõã marĩ mairĩ, cũ̶ macũ̶ jĩcãũ̶ã caãcũ̶rẽ cũ̶ joyupi ati yepapu̶. Bairo ati yepapu̶re etari bero yua, roro popiye tãmu̶orĩ yucu̶pãĩpu̶ cũ̶ cariarique jũ̶gori carorije wapa cacũ̶goenarẽ bairo marĩ tuao joroque marĩ ásupi.
62001007	Faith	Bairi marĩ cũ̶ã caroaro cabusurore bairo caãcũ̶ Dios cũ̶ caãnorẽã bairo carorijere caáperã marĩ caãmata, Dios yarã jĩcã majãrẽ bairo caãna majũ marĩ ãnigarã. Caroaro marĩ ãmeo átiãnimasĩgarã. Cũ̶ macũ̶ Jesucristo rií jũ̶gori nipetiri wãme marĩ carorije wapare cũ̶ canetõõrĩcãrã marĩ ãnigarã.
48004007	Grace	Bairo cabairo jũ̶gori, ãmerẽ yua marĩ pu̶ame Moisés ãnacũ̶ cũ̶ caroticũrĩqũẽrẽ carotiecorã mee marĩ ãniña. Dios pũnaa majũ caãna roque marĩ ãniña. Bairo cũ̶ pũnaa majũ marĩ caãnoi, Jesucristo jũ̶gori nipetirije marĩ cũ̶ cajogarique cũ̶ãrẽ cũ̶ caborore bairo marĩ jogu̶mi.
58001008	Faith	Cũ̶ macũ̶ pu̶ame roquere bairo pu̶ame qũĩñupĩ: “Mu̶a, yu̶ macũ̶ Dios, tocãnacã rũ̶mu̶a carotimasĩ mu̶ ãninucũgu̶. Cariape caroa wãme jeto carotimasĩ mu̶ ãnigu̶.
43010033	Sin	Bairo cũ̶ caĩjẽniñarõ, judío majã pu̶ame bairo qũĩ yu̶wã: --Bairãpu̶a, caroa wãme mu̶ caátie wapa jũ̶gori mee mu̶rẽ ũ̶tã mena jãã wẽjĩãgaya. Roro cabu̶goroa Diore nu̶cũ̶bu̶goecu̶a, mu̶ caĩbu̶su̶pairije jũ̶gori roque, mu̶rẽ jãã pajĩãrocagaya. Mu̶a, cabu̶goro macããcũ̶, ati yepa macããna camasãrẽ bairo caãcũ̶ mu̶ ãniña. Bairo caãcũ̶ nimicũ̶ã, mu̶ majũã, “Dios yu̶ ãniña,” caĩrẽ bairo mi bu̶su̶nucũña —qũĩwã Jesure.
66014011	Description	Tie caũ̶rĩjẽ buseri pu̶ame tocãnacã rũ̶mu̶a cũ̶marĩ caãno cãrõ nicõã ninucũgaro. Di rũ̶mu̶ ũno, di ñami ũno yerijãrĩqũẽ manigaro monstruore caĩroarãrẽ. Cũ̶, monstruo, bairi cũ̶ bauriquere bairo cabauu̶ na cawericu̶re caĩroarã, o cũ̶ ya wãmerẽ cawoaturotiricarã nipetiro tocãnacã rũ̶mu̶a popiye baigarãma. Di rũ̶mu̶ ũno yerijãetigarãma yua,” ĩ bu̶su̶wĩ ángel pu̶garã bero macããcũ̶ pu̶ame.
47004001	Faith	Dios pu̶ame jããrẽ caĩñamai ãnirĩ cũ̶ yaye caroa quetire jãã quetibu̶ju̶netõrotijowĩ camasãrẽ. Bairo cũ̶ caátirotiricarã ãnirĩ jãã pu̶ame tiere paaju̶tiricaro mano caroaro jãã quetibu̶ju̶nucũña.
58013006	Faith	Bairi yua, pu̶gani cãrõ tũ̶goñarĩcãrõ mano atore bairo marĩ ĩ masĩña: “Marĩ Quetiupau̶ marĩ ju̶átinemogu̶mi. Bairi ni jĩcãũ̶ ũcũ̶ yu̶re roro caátigau̶re yu̶ uwietiya,” marĩ ĩ masĩña.
45014003	Recommendation	Bairi ni jĩcãũ̶ ũcũ̶ nipetiri wãme u̶gariquere cau̶gau̶ cũ̶ caãmata, apei jĩcã wãme ũnie cau̶gaetinucũũ̶ pu̶amerẽ cũ̶ qũĩñateeticõãto. Tunu bairo jĩcã wãme ũno u̶gariquere cau̶gaecu̶ pu̶ame cũ̶ã, apei nipetiro u̶gariquere cau̶ganucũũ̶rẽ roro cũ̶ cũ̶ bu̶su̶paicoteeticõãto. Merẽ cũ̶ cũ̶ã Dios cũ̶ cabesericu̶ niñami.
45015005	Grace	Bairo roro popiye marĩ cabaiata, Dios pu̶ame roque Jesucristo mena marĩ tũ̶goñatutuacõãnio joroque marĩ átinucũñami. Tunu yerijõrõ marĩ ãnio joroque caácu̶ niñami. Bairi mu̶jããrẽ Jesucristo cũ̶ caátiãnatõrẽ bairo, jĩcãrõrẽ bairo caãnajẽcu̶na mu̶jãã ãnio joroque átigu̶mi.
58007027	Description	Cũ̶ã, aperã sumo sacerdote majãrẽ bairo mee niñami. Na pu̶ame waibu̶toare pajĩãrĩ bero cajũ̶goye mai, na carorije wapare regarã, waibu̶toa rii mena joemu̶gõjonucũñama Diopu̶re. Bairo átiri beropu̶ yua, aperã camasãrẽ tore bairo na átibojanucũñama. Tore bairo átinucũñama tocãnacã rũ̶mu̶a sumo sacerdote majã. Jesús pu̶ame roque yucu̶pãĩpu̶ cũ̶ cariarique jũ̶gori jĩcãnia roro popiye bairi riayupi, marĩ carorije wapare netõpeyo yaparoetagu̶. Pu̶gani cãrõ marĩ cũ̶ cariabojapee mañupã.
62003017	Sin	Capee cacũ̶gori majõcu̶, ñe ũnie caru̶saecu̶ pu̶ame cũ̶ yau̶ cabopacau̶re ĩñamicũ̶ã, cũ̶rẽ caju̶átinemoecũ̶, cũ̶ yau̶re camaiecũ̶ tuacõãñami. Dios cũ̶ cajorije ãmeo mairĩqũẽrẽ cũ̶goetiyami cũ̶ yeri cũ̶ catũ̶goñarĩjẽpu̶re.
47005008	Faith	Ati rupau̶re marĩ pitigacu̶pu̶, jicoquei marĩ Quetiupau̶ tu̶pu̶ marĩ caãniparore bairo ĩrã.
60002011	Recommendation	Yu̶ bairãrẽ bairo caãna, yu̶ camairã mu̶jããrẽ ñiña: Ape u̶mu̶recóopu̶ caãniparã nimirãcũ̶ã, mai ati yepapu̶ ãna, roro mu̶jãã rupau̶ carotirore bairo átiãmerĩcõãña. Tie cañuetie pu̶ame Dios mena marĩ caãnie to yasio joroque caátie niña. Torena tiere jãnacõãña.
60002017	Recommendation	Bairi nipetiro camasãrẽ marĩ canu̶cũ̶bu̶gopee caãnorẽ bairo na nu̶cũ̶bu̶goya. Marĩ yarã Diore caĩroari majã mena ãmeo maiña. Marĩ Pacu̶ Dios cũ̶ãrẽ nu̶cũ̶bu̶gori qũĩroaya. Ati yepa macããcũ̶ quetiupau̶ emperador cũ̶ãrẽ cũ̶ nu̶cũ̶bu̶goya.
44007025	Description	Mai, Moisés ãnacũ̶ pu̶ame atore bairo ĩ tũ̶goñañupũ̶: ‘ “Marĩ israelita majãrẽ Moisés jũ̶gori marĩ netõõgu̶mi Dios,” ĩ masĩcõãrãma yu̶ yarã,’ ĩ tũ̶goñañañupũ̶ Moisés ãnacũ̶. Bairo cũ̶ catũ̶goñamiatacũ̶ãrẽ, na pu̶ame bairo mee cũ̶ tũ̶goñañañuparã.
50003002	Violence	Bairi ricaati caquetibu̶ju̶rãrẽ na tũ̶goñamasĩrĩ ãña. Na ũna, roro caána ãnirĩ, camasã na rupau̶ macããjẽrẽ na yisetarotinucũñama, “Dios yarã marĩ ãnirõã,” ĩ tũ̶goñamirã.
56001016	Sin	Bairi tunu, “Diore camasĩrã majũ jãã ãniña,” ĩmirãcũ̶ã, roro na caátie jũ̶gori Diore camasĩẽnarẽ bairo tuanucũñama. Cabaibotiopairã, aperã yaye na cacũ̶gorije ũnierẽ caĩñau̶gopairã majũ niñama. Bairo caãna ãnirĩ dise ũnie caroa macããjẽ ũnierẽ petoaca ũno caátijĩãtiena majũ ninucũñama.
45010002	Faith	Na pu̶ame Dios cũ̶ caborore bairo caroaro átiganucũmiñama. Bairo átiga ãninucũmirãcũ̶ã, na majũ na ya wãme ũnierẽ átiri, cũ̶ caborore bairo átijĩãtietinucũñama.
47001004	Grace	Cũ̶ pu̶ame nipetiro roro popiye marĩ catãmu̶onucũrõ, marĩ ju̶átinemonucũñami. Bairo marĩ cũ̶ caátiere masĩrĩ, marĩ cũ̶ã roro popiye cabairãrẽ na marĩ ju̶átinemomasĩgarã. Marĩrẽ cũ̶ caju̶átinemomasĩrõ jĩcãrõ tũ̶nia marĩ cũ̶ã aperãrẽ na marĩ ju̶átinemogarã.
55002015	Recommendation	Jĩcãũ̶ paabojari majõcu̶ nipetiro átijĩãtipetiri, cũ̶ quetiupau̶re cũ̶ caetarore bairo mu̶ cũ̶ã nipetiro caroaro átijĩãtipetiya Dios cũ̶ caĩñajoropu̶ yua. Tore bairo caroaro áticõã ninucũña ñe ũnie jũ̶gori Dios mena mu̶ catũ̶goñaboboetiparore bairo. Cũ̶ yaye caroa quetibu̶ju̶riquere jĩcãrõ tũ̶ni quetibu̶ju̶cõãña camasãrẽ.
53002004	Description	Cũ̶ pu̶ame Diore caĩñatei ãnirĩ Dios yaye macããjẽ nipetirije caroa tũ̶goñarĩqũẽrẽ boetigu̶mi. Diore marĩ caĩroarije ũnie cũ̶ãrẽ boetigu̶mi. Templo Dios ya wiipu̶ cũ̶ãrẽ trono quetiupau̶ ruiricaropu̶ jããnumugu̶mi, “Diore bairo caãcũ̶ yu̶ ãniña,” caĩ ãnirĩ. Tunu bairoa camasãrẽ, “Dios niñami,” na ĩõ joroque na baitogu̶mi.
49006004	Recommendation	Tunu mu̶jãã, capacu̶a, mu̶jãã pũnaarẽ caasiapairã na ãnio joroque na ápericõãña. Caroaro mena roque na beyoya. Marĩ Quetiupau̶re ĩroarique cũ̶ãrẽ na quetibu̶ju̶ya caroaro mena.
45008037	Grace	Bairo roro netõrõ marĩ cabairije caãnimiatacũ̶ãrẽ, marĩ pu̶ame Jesucristo marĩrẽ camai cũ̶ caju̶átie jũ̶gori roro marĩ cabainucũrĩjẽrẽ netõnu̶cãrĩ jõpu̶ame tiere tũ̶goñaenarẽ bairo marĩ tũ̶goñanetõcõãgarã.
44026014	Violence	Bairo caasiyaetaro, jãã nipetiro yepapu̶ jãã ñacoapu̶. Bairo yepapu̶ jãã caãno, atore bairo jĩcãũ̶ yu̶re cũ̶ caĩbu̶su̶ocajorore yu̶ tũ̶gowu̶ hebreo yaye mena: ‘Saulo, Saulo, ¿dopẽĩ yu̶re mu̶ pesucu̶tiyati? Wecu̶ cũ̶ caágaetie jũ̶gori cũ̶ upau̶ pu̶ame ãpõã yucu̶ mena cũ̶rẽ cũ̶ catuapuaatato bero cũ̶ majũã royetunemoñami. Torea bairo mu̶ cũ̶ã mu̶ majũã mu̶ royetuya mu̶ caátipeere yu̶ caborore bairo mu̶ caáperie jũ̶gori.’
66002009	Sin	Nipetiro roro popiye bopacooro mu̶jãã cabainucũrĩjẽrẽ yu̶ masĩña. Ñe ũnie cacũ̶goena cabopacarã mu̶jãã caãnie cũ̶ãrẽ yu̶ masĩña. Bairãpu̶a cariape majũrã Dios jũ̶gori ñe ũnie caru̶saena pairo apeye ũnie cacũ̶gorãrẽ bairo caãna majũ mu̶jãã ãniña. Apeyera judío majã mee caãna caĩtopairã roro majũ mu̶jãã na cabu̶su̶painucũrĩjẽ cũ̶ãrẽ yu̶ masĩña. Na pu̶ame, “Judío majã majũ jãã ãniña,” mu̶nana ĩtonucũñama, wãtĩ ya poa macããna cũ̶ yarãrẽ bairo caãna nimirãcũ̶ã yua.
46013006	Faith	Bairi aperã camasã carorije macããjẽrẽ na caáto ĩñarĩ u̶seani tũ̶goñaetinucũñama camasã caãmeomaimasĩrã pu̶ame. Caroaro cariape na caátiãnie pu̶amerẽ ĩñajesori tũ̶goña u̶seaninucũñama.
59001021	Recommendation	Bairi nipetirije roro mu̶jãã caátiere jãnacõãña. Mu̶jãã yeri pũnapu̶ pairo roro mu̶jãã catũ̶goñarĩjẽ cũ̶ãrẽ pu̶gani tũ̶goñanemoeticõãña. Caroaro mena tũ̶gou̶saya Dios yaye queti mu̶jãã catũ̶gou̶sajũ̶goriquere. Tie quetire tũ̶gou̶sarã yua, roro mu̶jãã cabairijere mu̶jãã netõcõãgarã.
46003006	Grace	Yu̶a, Jesucristo yaye quetire mu̶jãã yu̶ quetibu̶ju̶ jũ̶gowu̶, otere otejũ̶gou̶re bairo. To bero Apolos pu̶ame mu̶jãã quetibu̶ju̶nemoñupĩ, mu̶jãã camasiritietiparore bairo ĩ, yu̶ bero otere oco piou̶re bairo. Bairo cũ̶ caáto, Dios pu̶ame roque nemojãñurõ cũ̶ mena mu̶jãã tũ̶goñatutuao joroque ásupi, tii otei cabu̶tiwãmu̶átóre bairo yua.
66014008	Sin	Bairo cũ̶ caĩbu̶su̶ro bero, apei ángel cabero macããcũ̶ cũ̶ã bairo ĩ bu̶su̶wĩ: “¡Merẽ yua, merẽ yua, capairi macã Babilonia macããrẽ rocacõãñami Dios! Ti macã macããna roro ati yepa macããna camasã poarire na jũ̶goáma. ‘Jããrẽ bairo mu̶jãã cũ̶ã mu̶jãã rupau̶ mena capee wãme átiepeya,’ na ĩtoepewã ti macã macããna ati yepa macããna camasãrẽ. Bairi ãmerẽ yua, Dios na rei átiyami ti macãã macããnarẽ,” ĩ bu̶su̶wĩ.
43015014	Recommendation	Bairi mu̶jãã yu̶ caroticũrĩjẽrẽ jĩcãrõ tũ̶ni mu̶jãã caátimasĩata, yu̶ yarã, yu̶ baparã majũ mu̶jãã ãniña.
62005021	Recommendation	Bairi yu̶ yarã, yu̶ pũnaarẽ bairo caãna, tũ̶goña masĩña. Maijũ̶goya mu̶jãã yerire. Aperã camasã na caĩroarã na jũ̶gũẽã ũna yaye ricaati quetibu̶ju̶riquere mu̶jãã tũ̶gou̶sare. Tocãrõã niña atie queti yu̶ cawoajorije.
55003006	Sin	Na ũna ninucũñama noo na caboro aperã ya wiiripu̶ cajããñesẽãnucũrã. Bairo ape wiiripu̶ jããñesẽãrĩ yua, carõmia cayeri tũ̶goñatutuaena roro caátipairãrẽ na ĩtoepenucũñama. Bairo ĩtori yua, nipetiro carorije macããjẽrẽ na mena roro átiepenucũñama, na rupau̶ caborore bairo yua.
49004015	Faith	Bairo pu̶ame marĩ caátiãnipee boya: Cariape macããjẽ quetire caroaro mena marĩ caãmeo quetibu̶ju̶ro boya. Bairo ãmeo quetibu̶ju̶rã, Jesucristo, marĩ Jũ̶gocu̶ caroú̶ cũ̶ caãnorẽ bairo marĩ cũ̶ã marĩ bainutuágarã.
49004003	Faith	Espíritu Santo cũ̶ camasĩrĩjẽ jũ̶gori jĩcãrõrẽ bairo yericu̶tiri, jĩcã majãrẽ bairo átiãña.
44009005	Description	Saulo pu̶ame, “Quetiupau̶, ¿ñamu̶ ũcũ̶ mu̶ ãniñati?” ĩ jẽniñañupũ̶. Bairo cũ̶ caĩrõ, cabu̶su̶rije pu̶ame atore bairo qũĩnemoñuparõ: “Yu̶a, Jesús Nazaret macããcũ̶ yu̶ ãniña. Roro yu̶ átigu̶, mu̶ cau̶sau̶a yu̶ ãniña.
60003015	Recommendation	Atore bairo jeto ása: Nu̶cũ̶bu̶gorique mena marĩ Quetiupau̶re bairo caãcũ̶ Jesucristo mena tũ̶goña tutuaya mu̶jãã yeripu̶. Tunu apeyera caroaro tũ̶goña coteya. Mu̶jããrẽ aperã Diore catũ̶gou̶saena, “¿Ñe jũ̶gori Jesucristo mena mu̶jãã tũ̶goñatutuayati?” na caĩjẽniñarõ, caroaro mu̶jãã caquetibu̶ju̶masĩparore bairo ĩrã, caroaro tũ̶goñamasĩ coteya.
44007033	Recommendation	“Bairi tunu qũĩñupũ̶ marĩ Quetiupau̶: ‘Mu̶ canucũrĩpau̶a yu̶ caãnipau̶ niña. Bairi nu̶cũ̶bu̶gorique mena mu̶ ru̶po jutiire weya.
62002024	Faith	Torena, mu̶jãã pu̶ame tirũ̶mu̶pu̶ caroa queti Dios yaye mu̶jãã catũ̶gojũ̶goriquere jãnaeticõãña. Mu̶jãã yeripu̶ tiere tũ̶goñacõã ninucũña. Bairo Dios yaye queti mu̶jãã catũ̶gojũ̶gorique mu̶jãã yeripu̶ caãnicõãninucũata, Dios, bairi cũ̶ macũ̶ Jesucristo mena jĩcãrõrẽ bairo caãna mu̶jãã ãnigarã.
43008051	Faith	Cariapea mu̶jãã ñiña: Yu̶ caquetibu̶ju̶rijere catũ̶gou̶sarã baiyasietigarãma —na ĩwĩ Jesús.
66020011	Description	Cabero ñiñajowu̶ tunu ruiricaro trono capairore. Quetiupau̶ cũ̶ caruiro cabotirore ñiñajowu̶. To ruiricarore carui cũ̶ãrẽ cũ̶ ñiñajowu̶. Bairo topu̶ carui riape cũ̶ caĩñarõã yua, ati yepa bairi u̶mu̶recóo cũ̶ã peticoapu̶. Caãno tu̶saroa yua yasimajũcoapu̶. Pu̶gani noo ũnopu̶ baunemoepũ̶.
46006013	Recommendation	Tunu aperã jĩcããrã na rupau̶ caborore bairo caátiganucũrã ãnirĩ atore bairo ĩnucũñama: “U̶gajãrĩcã poa macããjẽ niña u̶garique. Tunu bairoa u̶gajãrĩcã poa cũ̶ã, u̶garique cajãñarĩ poa niña,” ĩ bu̶su̶nucũñama camasã. Bairo na caĩrĩjẽ cariape niña bairopu̶a. Bairo cabaimiatacũ̶ãrẽ, Dios pu̶ame tie pu̶ga wãmepu̶rea to yasio joroque átigu̶mi, marĩ paaro, u̶garique cũ̶ãrẽ. Bairi marĩ rupau̶ cũ̶ã carõmia mena roro marĩ caátiepepa rupau̶ mee niña. Marĩ rupau̶ pu̶ame marĩ Quetiupau̶ ya rupau̶ caãnipa rupau̶ majũ niña. Bairi tunu marĩ Quetiupau̶ pu̶ame marĩ rupau̶re caroaro caátipau̶ majũ niñami.
45006011	Faith	Bairi ãmerẽ yua, mu̶jãã pu̶ame tirũ̶mu̶pu̶ roro mu̶jãã caátiãnajẽrẽ cacũmajũcõãrĩcãrãrẽ bairo tũ̶goñaña. Cariacoatana ãnana carorijere na caátimasĩẽtõrẽã bairo mu̶jãã cũ̶ã tiere tũ̶gou̶sanemoeticõãña. Jesucristo mena caãna ãnirĩ, mu̶jãã caátiãnipeere Dios cũ̶ caborore bairo jeto átiãnicõãña.
47002014	Faith	Jĩcãũ̶ pajĩãrĩ majã quetiupau̶ cũ̶ capajĩãtunuetari bose rũ̶mu̶ caetaro, cũ̶ ũ̶mu̶arẽ cũ̶ capũnaa nu̶cãrotirore bairo marĩ cũ̶ canetõrĩcãrã cũ̶ãrẽ Jesucristo mena marĩ neñarotiyami Dios. Tunu bairoa caju̶tiñurĩjẽ werea ũnie na cabusemu̶gõjoro nipetiropu̶ cabusejesapeticoatore bairo nipetiropu̶re cũ̶ yaye quetire quetibu̶ju̶batou̶ átiyami Dios marĩ caquetibu̶ju̶netõrĩjẽ jũ̶gori. Tiere tũ̶goñarĩ, “Dios, jãã mena mu̶ ñujãñuña,” jãã ĩnucũña.
62001005	Grace	Atore bairo niña atie queti Jesucristo jããrẽ cũ̶ caquetibu̶ju̶cũrĩqũẽ. Tiere mu̶jããrẽ quetibu̶ju̶gu̶ yu̶ átiya ãmerẽ: Cabusurijere bairo caãcũ̶ cañuu̶ niñami Dios. Bairo Dios canaitĩãrõpu̶ caãmei ãnirĩ carorije ũnie caápei majũ niñami.
43006037	Grace	Nipetiro yu̶tu̶ caatíparãrẽ mai yu̶ Pacu̶ pu̶ame na yeripu̶ yu̶tu̶ na atítũ̶goñao joroque na ásupi. Bairo cũ̶ caátana yu̶tu̶ na caetaro, di rũ̶mu̶ ũno na boeticõã yu̶ baietigu̶.
58013001	Recommendation	Mu̶jãã pu̶ame jĩcãũ̶ pũnaa na caãmeomairõrẽ bairo mu̶jãã cũ̶ã ãmeo maijãnaeticõãña.
58007025	Grace	Caroaro cariape Jesús jũ̶gori Diore na yeripu̶ cabocaetagarãrẽ Jesús pu̶ame na netõõmasĩñami tocãnacã rũ̶mu̶a. Caãnicõãninucũpau̶ caãcũ̶ ãnirĩ, cũ̶ yarãrẽ Diopu̶re na jẽnibojamasĩnucũñami.
43019015	Violence	Bairo Pilato na cũ̶ caĩrõ, judío majã pu̶ame atore bairo ĩ awajawã: —¡Cũ̶ riaáto! ¡Cũ̶ riaáto! ¡Yucu̶pãĩpu̶ cũ̶ papuaturotiya! Bairo cũ̶ na caĩrõ tũ̶go, Pilato pu̶ame bairo na ĩwĩ: —¿Dopẽĩ mu̶jãã Quetiupau̶ Reyre yucu̶pãĩpu̶ cũ̶ yu̶ papuatu rotibujiocu̶ti? Bairo Pilato na cũ̶ caĩrõ, sacerdote majã quetiuparã pu̶ame atore bairo qũĩwã: —¡Jãã quetiupau̶ majũ, emperador jĩcãũ̶ã jãã cũ̶goya! ¡Bairi cũ̶ netõrõ quetiupau̶ caãcũ̶ apei maniñami!
45011005	Grace	Bairi ãme cũ̶ãrẽ torea bairo judío majã jĩcããrã ũna tuacõãñama Diore catũ̶gou̶sari majã. Narẽ Dios pu̶ame na ĩñamairĩ na beseyupi.
66017002	Sin	“Cõ, caróo mena, quetiuparã ati u̶mu̶recóo macããna reyes na rupau̶ caborore bairo roro átiepenucũwã. Roro majũ cõ rupau̶ cõ caátieperije mena na átimecũ̶õ epenucũwõ ati yepa macããna camasãrẽ. Roro áco cõ caeticũmurĩjẽ u̶se oco mena na átimecũ̶õ epenucũwõ camasãrẽ,” ñi quetibu̶ju̶wĩ ángel, caũ̶mu̶arẽ caepeo cõ cabairijere.
45012010	Recommendation	Jesucristore catũ̶gou̶sarã ãnirĩ jĩcãũ̶ pũnaarẽ bairo ãmeo maiña. Mu̶jãã caborore bairo mu̶jãã caátigaparo ũnorẽã, aperã na caborore bairo pu̶ame ása. Nu̶cũ̶bu̶gorique mena ãmeo ĩñaña.
45008014	Faith	Nipetiro Espíritu Santo cũ̶ camasĩõrĩjẽ jũ̶gori cũ̶ carotirore bairo caátiu̶sarã pu̶ame Dios pũnaa majũ niñama.
66012003	Description	Cõ berore apeye tunu u̶mu̶recóopu̶ bauĩñonemowũ̶ tunu. ¡Tame, moecũ̶ marĩ caĩñañaecũ̶ ũcũ̶ dragón cawãmecu̶cu̶ cajũãũ̶ majũ buiaetanu̶cãwĩ! Cũ̶ pu̶ame jĩcã wãmo peti pu̶ga pẽnirõ cãnacã majũ ru̶poocu̶mi. Ti ru̶poo pu̶ame petiro pu̶ga wãmo cãrõ majũ jawiicu̶pu̶. Bairi tunu tocãnacããpu̶a ãpõã beto corona quetiupau̶ yaro ũnorẽ cũ̶gowĩ dragón.
45008017	Faith	Bairo cũ̶ pũnaa caãna ãnirĩ Dios, cũ̶ pũnaarẽ, “Caroare mu̶jãã yu̶ jogu̶,” nipetiro cũ̶ caĩrĩcãrõrẽ bairo marĩ cũ̶gopeyogarã. Jesucristo jũ̶gori tiere marĩ cũ̶gogarã. Jesucristo cũ̶ carotirore bairo marĩ caátie jũ̶gori marĩrẽ roro na caápata, cũ̶ mena u̶mu̶recóopu̶ caroaro caãnopu̶ caroaro marĩ ãnicõã ninucũgarã.
54005017	Recommendation	Timoteo, apeyera, to macããna ñubueri majã na quetiuparã cabu̶toa caroaro jĩcãrõ tũ̶ni cajũ̶goãnimasĩrãrẽ bu̶tioro na na ĩroáto. Tore bairo netõjãñurõ na ĩroáto Dios yaye macããjẽ jetore quetibu̶ju̶ri cabueãninucũrĩ majã roquere. Ñubueri majã caroaro jĩcãrõ tũ̶ni na na wapatiáto na quetiuparã quetibu̶ju̶ri majãrẽ na capaarije wapa.
46008007	Sin	Bairãpu̶a, nipetiro atiere masĩẽtĩñama. Jĩcããrã camasã, aperã na cawericarã ũnarẽ caĩroajeyanucũmirĩcãrã ãnirĩ, na jũ̶gũẽãrẽ ĩroarã na cajoemu̶gõjorije ũnie waibu̶toa riire u̶gari bero yua, “Roro majũ marĩ átiya,” ĩ tũ̶goñarĩqũẽ painucũñama cayeri tũ̶goñatutuawẽpũ̶ẽna pu̶ame.
43015002	Grace	Bairi u̶sewu̶ jĩcã ru̶pu̶ caríca manicõãta, ti ru̶pu̶re pajure recõãmasĩñami yu̶ Pacu̶. Caroaro ti ru̶pu̶ caríca cu̶pata, carorije ũnierẽ jee reri, caroaro ĩñanu̶nu̶je masĩñami, capee to caríca cu̶tinemoparore bairo yua.
60005003	Recommendation	Tutuaro mena na mu̶jãã quetibu̶ju̶epa camasãrẽ. “Jãã roque jãã rotimasĩña ñubueri majãrẽ,” mu̶jãã ĩ tũ̶goñaepa. “Narẽ mairĩ roque caroaro mena na marĩ quetibu̶ju̶garã. Caroaro mena na marĩ átirotigarã ñubueriquere,” mu̶jãã ĩ tũ̶goñagarã. Bairo ĩrĩ caroaro ãnajẽcu̶sa, bairo mu̶jãã caátiãnierẽ ñubueri majã cũ̶ã ĩñacõrĩ caroaro na caátiãniparore bairo ĩrã.
52004013	Recommendation	Yu̶ yarã, tũ̶gopeoya: Cariacoatana Jesucristo yarã na cabairije macããjẽ cũ̶ãrẽ mu̶jãã camasĩrõ jãã boya. Tiere mu̶jãã camasĩẽpata, aperã Diore catũ̶gou̶saenarẽ bairo Jesucristo cũ̶ catunuatípee mena mu̶jãã tũ̶goñatutuacoteetibujiorã. Bairi tiere mu̶jãã camasĩrõ jãã boya.
58011029	Description	Israelita majã cũ̶ã Dios mena tũ̶goñatutuari, Mar Rojo cawãmecu̶ti riare netõásúpa. Dios cũ̶ camasĩrĩjẽ jũ̶gori riare oco mano maarẽ bairo boporo cũ̶ caátiata wããpu̶ netõásúpa tiya ria capairiyare. Na bero caáná, narẽ cañegari majã egipcio majã cũ̶ã ti wãã na caátíwãrẽ na cajããpetiro bero nipetiro ruapeticoásúpa.
44007020	Description	“Ti yu̶teai buiayayupu̶ Moisés ãnacũ̶ pu̶ame. Dios pu̶ame cũ̶ cawĩmau̶acarẽ bu̶tioro qũĩñajesoyupu̶. Bairo cũ̶ cabuiaro bero, cũ̶ pacu̶a caũpũãcãrẽ cũ̶ cũ̶goyuparã na ya wiipu̶re itiarã muipu̶a cãrõ mai.
58005002	Grace	Bairi tunu sacerdote majõcu̶ marĩrẽ bairo camasocu̶ ãnirĩ Dios cũ̶ carotirije nipetirijere átipeyomasĩẽtĩñami. Bairo cabai ãnirĩ Dios yayere camasĩpeyoenarẽ, rorije caátimawijiarã cũ̶ãrẽ bopacooro majũ na ĩñamaimasĩñami.
45013012	Recommendation	Jesucristo cũ̶ caetapa rũ̶mu̶ cõñarõ majũ baiya. Ape rũ̶mu̶ cabusuatóre bairo merẽ ti rũ̶mu̶ etaro baiya. Bairi ati u̶mu̶recóo macããna cañuena canaitĩãrõpu̶ caãnarẽ bairo caãna roro na caátiere bairo áperirotiya. Jĩcãũ̶ soldau cũ̶ wapana mena ãmeo qũẽgu̶, ãpõã jutirore jãñarĩ, cũ̶ besu mena cũ̶ caãnorẽã bairo marĩ cũ̶ã wãtĩ marĩ wapacu̶ roro marĩ cũ̶ caátigarijere netõnu̶cãcõãgarã, Jesucristo mena tũ̶goñatutua nemorotiya.
49006009	Recommendation	Mu̶jãã, paabojari majã quetiuparã cũ̶ã, mu̶jãã ũ̶mu̶arẽ caroaro na nu̶cũ̶bu̶goya. Narẽ roro na tuti epeeticõãña mu̶jãã ũ̶mu̶arẽ. Mu̶jãã caãnierẽ mu̶jãã masiritiepa. Mu̶jãã cũ̶ã narẽ bairo u̶mu̶recóopu̶ mu̶jãã Quetiupau̶ cũ̶goya. Cũ̶ roque nipetiro camasãrẽ jĩcãrõ tũ̶nia marĩ ĩñapeoyami.
45012015	Recommendation	Noa ũna cau̶seanirã na caãmata, na ju̶u̶ u̶seaninemoña. Tunu noa ũna cayapapuarã na caãmata, na mena otiri na yeri tutuao joroque na átinemoña.
45002005	Sin	Catũ̶gomasĩẽna mu̶jãã ãniña. Dios pu̶ame caroaro yerijõrõ roro mu̶jãã caátiere mu̶jãã catũ̶goñawasoapeere cũ̶ cacotemiatacũ̶ãrẽ, mu̶jãã pu̶ame yapapuari roro mu̶jãã caátiere mu̶jãã tũ̶goña wasoagaetiya. Bairo caãna mu̶jãã caãnoi, mu̶jãã yaye wapa pairo ãninemorõ baiya. Bairi cabero Dios cũ̶ caĩñabeseri rũ̶mu̶ caetaro, cũ̶ caĩrĩcãrõrẽã bairo cariapea netõjãñurõ popiye mu̶jãã baio joroque mu̶jãã átigu̶mi.
44014019	Violence	Cabero judío majã Antioquía macããna, aperã Iconio macããna mena Listrapu̶ etayuparã. Bairo na pu̶ame etarã yua, Listra macããna Pablojãã mena ricaati na tũ̶goñao joroque ásuparã. Bairo na caátoi, Pablore ũ̶tã rupaa mena wẽẽjĩãñuparã. Bairo cũ̶ áti yaparori, “Merẽ riacoayami,” ĩ tũ̶goñarĩ ti macã tũ̶nipu̶ cũ̶ rupau̶rire rocacõãñuparã.
43013021	Description	Bairo jãã ĩ quetibu̶ju̶ yaparo, Jesús pu̶ame bu̶tioro tũ̶goñarĩqũẽ pairi cariapea jãã quetibu̶ju̶cõãwĩ cũ̶ cabaipeere. Atore bairo jãã ĩwĩ: —Cariape majũ mu̶jããrẽ ñi quetibu̶ju̶ya: Mu̶jãã mena macããcũ̶ jĩcãũ̶ roro yu̶re ĩ bu̶su̶jãbuitirocagu̶mi.
48003022	Faith	Bairãpu̶a, Dios ya tutipu̶ caĩrõ pu̶amata, nipetiro carorije macããjẽrẽ caátieconucũrã jeto marĩ ãniña. Bairo caãna nimirãcũ̶ã, Jesucristore noa ũna na catũ̶gou̶saata, Dios caroaro cũ̶ caátigariquere cacũ̶goparã majũ niñama.
66011007	Violence	Bairo na caátimasĩmiatacũ̶ãrẽ, tie quetire na caquetibu̶ju̶yaparo petietaripau̶re, caũ̶cũ̶ãrĩ opepu̶ cawãmu̶atíatacu̶ moecũ̶ monstruo pu̶ame na ãmeo qũẽgu̶mi. Bairo na ãmeo qũẽrĩ yua, na netõnu̶cãcõãgu̶mi. Na pajĩãre peyocõãgu̶mi pu̶garãpu̶rea yua.
58003014	Faith	Jesucristo mena mu̶jãã catũ̶goñatutua jũ̶goricapau̶pu̶ina tũ̶goñatutuacõã ninucũña ati u̶mu̶recóore mu̶jãã caãni rũ̶mu̶ cãrõ. Bairo mu̶jãã caátiãmata, Jesucristo mena mu̶jãã ãnicõã ninucũgarã.
45008010	Faith	Ati rupau̶, roro marĩ caátinucũrĩ rupau̶ pu̶ame caboapa rupau̶ niña. Bairo caboapa rupau̶ caãnimiatacũ̶ãrẽ, Jesucristo marĩpu̶re cũ̶ caãmata, Dios pu̶ame cañurã ñe ũnie cawapa mánarẽ bairo marĩ ãnio joroque átiyami. Bairi marĩ rupau̶ caboamiatacũ̶ãrẽ, marĩ yeri pu̶ame u̶mu̶recóopu̶ caticõã ninucũgaro.
44007052	Sin	¿Ni majũ profeta majõcu̶re mu̶jãã ñicũ̶jãã ãnana roro átiri na na pajĩãreesupari? Tocãnacãũ̶rẽã popiye na baio joroque ásupa. Mu̶jãã ñicũ̶jããna Cañuu̶ majũ cũ̶ caatípeere caquetibu̶ju̶rãrẽ na pajĩãreyupa. Cañuu̶ caroú̶ majũ merẽ etamiwĩ. Cũ̶rẽ tunu mu̶jããna cũ̶ bu̶su̶jãbuitiri, cũ̶ mu̶jãã pajĩãrocarotiwu̶.
48005021	Sin	Tunu bairoa aperã na cacũ̶gorijere bu̶tioro ĩñau̶garipeanucũñama. Tunu bairoa eti cũmupainucũñama. Tunu bose rũ̶mu̶ qũẽnorãcũ̶ã, nu̶cũ̶bu̶gorique mano u̶gapacari roro majũ baimecũ̶nucũñama. Tore bairo átaje capee wãme majũ átiãninucũñama. Bairi cajũ̶goyepu̶ mu̶jããrẽ yu̶ caĩquetibu̶ju̶ricarorea bairo ãme cũ̶ãrẽ mu̶jãã ñinemoña tunu: Tore bairo roro caátipairã petoaca ũno cũ̶ãrẽ Dios cũ̶ carotimasĩrĩpau̶re etaetigarãma.
43012036	Faith	Bairi yu̶, cajĩñawou̶re bairo caãcũ̶, mu̶jãã mena mai yu̶ caãno ĩñarĩ, caroaro majũ yu̶ tũ̶gou̶saya. Canaitĩãrõpu̶ caãnarẽ bairo mu̶jãã caãmerĩparore bairo ĩrã, caroaro cariape yu̶ caquetibu̶ju̶rijere yu̶ tũ̶gou̶saya —na ĩwĩ Jesús camasãrẽ. Bairo na ĩ quetibu̶ju̶ yaparo, aperopu̶ na rutiweyocoámí Jesús yua.
58003002	Faith	Marĩ ñicũ̶ Moisés ãnacũ̶ caroaro cariape átiyayupi Dios cũ̶rẽ cũ̶ caátiroticũrĩqũẽrẽ marĩ ñicũ̶jãã Israel macããnarẽ. Moisés cũ̶ cabairicarorea bairo Jesús cũ̶ã caroaro cariape ásupi Dios cũ̶rẽ cũ̶ caátiroticũrĩqũẽrẽ, Jesús, Dios cũ̶ cabesericu̶ majũ cũ̶ã.
56003006	Grace	Tunu bairoa Jesucristo marĩrẽ canetõõrĩcũ̶ jũ̶gori, nocãrõ netõrõ cũ̶ Yeri Espíritu Santo cũ̶ caátimasĩrĩjẽrẽ marĩ joyupi.
44004036	Description	Torea bairo ásupu̶ levita mena macããcũ̶ jĩcãũ̶ José cawãmecu̶cu̶ cũ̶ã. Cũ̶ pu̶ame Chipre yucu̶ poapu̶ cabuiaricu̶ ãñupũ̶. Cũ̶rẽã apóstolea majã pu̶ame Bernabé qũĩ wãmetiyuparã. Bernabé ĩgaro ĩña, “Tũ̶goña yeri ñuo joroque caácu̶”.
48006009	Recommendation	Tore bairo cabairo jũ̶gori, marĩ pu̶ame caroa macããjẽ átiãnajẽrẽ caátiãniju̶tietiparã marĩ ãniña. Tore bairo jeto caroa macããjẽrẽ marĩ caáticõãninucũata, ti yu̶tea caetaro caroare marĩ cũ̶gogarã.
48002019	Faith	Mai, Moisés ãnacũ̶ cũ̶ caroticũrĩqũẽrẽ yu̶ caátijĩãtimasĩẽtĩẽ jũ̶gori cayasicoatacu̶re bairo caãcũ̶ yu̶ ãnimiwũ̶. Ãmerẽ yua, tiere catũ̶gou̶sajãnarĩcũ̶ majũ yu̶ ãniña. Bairo tũ̶gou̶sajãnarĩ yua, Dios cũ̶ canetõpau̶, cũ̶ mena cacaticõãninucũpau̶ yu̶ tuaya. Jesucristo pu̶ame roque merẽ yu̶ carorijere netõõgu̶, yucu̶pãĩpu̶ yu̶ riabojayupi. Bairi cũ̶ mena yucu̶pãĩpu̶ cariaricu̶re bairo yu̶ tuaya.
66011001	Recommendation	Bairo ñi quetibu̶ju̶ yaparori yua, yu̶ nuniwã cõñarĩcãpãĩrẽ. Tuericu̶re bairo caãnipãĩrẽ yu̶ nuniwã. Tipãĩrẽ yu̶ nunirĩ, bairo ñiwã: “Atipãĩ cõñarĩcãpãĩrẽ nerĩ ácú̶ja Dios ya wii templo wiipu̶. Ti wii caesarore cõñau̶ja. Ti wii macãã altar mesa cũ̶ãrẽ mu̶ cõñawã. Ti wii templo wiipu̶ Diore cañubuepeonucũrĩ majã camasã cũ̶ãrẽ na mu̶ cõñawã. ‘Tocãnacãũ̶ majũ niñama,’ miwã.
66014004	Description	Aperã carõmia mena na rupau̶re roro caátiepeetana ãma. Carõmio ũcõ mena roro átiepesupa. Dios macũ̶ Corderore bairo caãcũ̶ jetore tocãnacã rũ̶mu̶a cũ̶ tũ̶gou̶sayupa. Di rũ̶mu̶ ũno cũ̶ aweyoesupa. Camasã ati u̶mu̶recóo macããna mena macããna, Dios yarã caãnijũ̶gorã majũ ãma. Tunu bairo cũ̶ macũ̶ Cordero yarã caãnijũ̶gorã majũ ãma.
66009007	Description	Na, yeseroa pu̶ame caballoare bairo bauwã. Caballoa mena na caãmeoqũẽparo jũ̶goye caãnarẽ bairo tutuarã majũ ãma yeseroa. Bairi tunu na ru̶poari buire pesaricaro corona oro beto ũnorẽ pesawã. Na riapé cũ̶ã camasã bauriquere bairo bauwã.
60002016	Recommendation	Dios, mu̶jãã Quetiupau̶, jĩcãũ̶ã niñami. Apei maniñami. Bairo apei cũ̶ camanimiatacũ̶ãrẽ, mu̶jãã pu̶ame, “Jããrẽ caroti maniñami. Bairi jãã caboro jãã átimasĩña cañuetie cũ̶ãrẽ,” ĩ tũ̶goña mawijiaeticõãña. Dios yarã paacoteri majãrẽ bairo caãna ãnirĩ caroaro átiãnimasĩña mu̶jãã cũ̶ã cũ̶ carotirore bairo.
54004010	Faith	Tore bairo cariape nipetiro na catũ̶gou̶saparore bairo ĩrã, tutuaro paari popiye marĩ tãmu̶onucũña. Marĩ pu̶ame tocãnacã rũ̶mu̶a caãnicõã ninucũũ̶ Dios mena marĩ catũ̶goñatutuacõãnipeere marĩ cũ̶gojũ̶gowu̶. Cũ̶ pu̶ame nipetiro ati u̶mu̶recóo macããnarẽ canetõpau̶ majũ niñami. Tore bairo netõjãñurõ cũ̶ canetõmasĩpee niña marĩ cũ̶ mena catũ̶goñatutuanucũrã roquere.
58010029	Sin	Caroaro tũ̶goñaña mai: Netõjãñurõ popiye na baio joroque na átigu̶mi Dios cũ̶ macũ̶ Jesure caĩñaterã roquere. “Cristo, Dios macũ̶ cũ̶ cariarique jũ̶gori roro marĩ caátaje wapare netõõñupĩ,” marĩ ĩ masĩña. Bairo noa ũna cũ̶ cariarique jũ̶gori na carorije wapare canetõecoparã nimirãcũ̶ã, cũ̶ riíre, “Cabu̶goro macããjẽ niña,” na caĩata, na yaye wapa popiye tãmu̶ogarãma. Tunu bairoa Espíritu Santo camasãrẽ caju̶ácu̶ cũ̶ãrẽ roro na caĩrĩjẽ jũ̶gori popiye majũ tãmu̶ogarãma.
43020021	Grace	Bairo jããrẽ ĩñorĩ bero, tunu bairo jãã ĩ jẽninemowĩ Jesús: —¡Caroa yeri cu̶taje mu̶jããrẽ cũ̶ joáto Dios! Yu̶ Pacu̶ pu̶ame mu̶jããtu̶ ati yepapu̶ yu̶ jowĩ. Bairi yu̶ cũ̶ã mu̶jããrẽ ati yepa macããna camasã watoapu̶ mu̶jãã yu̶ joya, caroa quetire camasãrẽ na mu̶jãã caquetibu̶ju̶masĩparore bairo ĩ.
65001016	Sin	Na, cañuena cariape tũ̶goetinucũñama. Nipetiri wãme marĩ quetiuparã na caquetibu̶ju̶rijere boetiri tiere nipetiro bu̶su̶painucũñama. Na rupau̶ caborore bairo jeto bu̶tioro na caátie ũnierẽ bonucũñama. Tie ũnie jetore bu̶tioro macãnucũñama. Bairi yua, botiorique mena tutuaro, “Jãã, caãnimajũrã jãã ãniña,” ĩ bu̶su̶netõnucũñama camasãrẽ. Tunu aperã camasãrẽ netõjãñurõ na ĩroanucũñama, ĩtori apeye na cacũ̶gorije ũnierẽ borã.
66006015	Description	Nipetiro ati yepa macããna carotimasĩrã quetiuparã reyes cũ̶ã acu̶apeticoámá, tiere ĩñarĩ yua. Ũ̶tã yucu̶, ũ̶tã wiiripu̶ ruticoámá. Aperã camasã quetiuparã catutuarã, soldaua quetiuparã catutuarã, cadinero cũ̶gonetõrĩ majã cũ̶ã acu̶acoama. Torea bairo tunu carotitutuarã majũ camasã caroaro ñe ru̶saeto caãna, aperã paacoteri majã ũ̶mu̶arẽ bairo caãna cũ̶ã uwijãñuwã. Nipetiro ũ̶tã yucu̶pu̶ rutipeticoámá.
66021008	Sin	Aperã cañuena roquere azufre mena caũ̶rĩrapu̶ na yu̶ recõãgu̶: Aperãrẽ uwirã yu̶re caĩroajãnapairã, yu̶ yaye quetire carii catũ̶goena roque peeropu̶ ágarãma. Tunu bairoa caasiapairã, camasãrẽ pajĩãrĩ majã, roro aperã na rupau̶ mena caátiepepairã, carorije cũmuañe ũnierẽ caátiãnipairã, bairi wericarãrẽ caĩroapairã, caĩtopairã cũ̶ã nipetiro azufre mena caũ̶rĩrapu̶ ágarãma. Topu̶ na ũna carorãrẽ na yu̶ recõãgu̶. Topu̶re áná yua, pu̶gani cãrõ carianemorõrẽ bairo roro tãmu̶o ãninucũgarãma,” ñi quetibu̶ju̶wĩ Dios.
44022016	Recommendation	Bairi ãmerẽ jicoquei bautiza rotiya marĩ Quetiupau̶ ya wãmerẽ ĩrĩ, roro mu̶ caátajere Dios cũ̶ camasĩrĩparore bairo ĩ,’ ñi quetibu̶ju̶wĩ Ananías.
66009008	Description	Tunu bairoa carõmio poa ñapõrẽ bairo poa ñapõcu̶ma. Na opi cũ̶ãrẽ yai jũãũ̶ opire bairo cũ̶gowã.
55002024	Recommendation	Bairi marĩ Quetiupau̶ cũ̶ carotirijere capaabojari majõcu̶ cũ̶ yau̶ caãcũ̶ pu̶ame aperã mena roro caãmeo bu̶su̶rique netõñesẽãpau̶ ũcũ̶ mee niñami. Bairo pu̶ame roque cũ̶ caáto ñuña: Nipetiro mena caroaro caátiãnimasĩ niñami. Tunu bairoa camasãrẽ caroaro caquetibu̶ju̶ ãmoqũẽmasĩ niñami. Tunu bairoa camasãrẽ yerijõrõ Dios yaye quetire caquetibu̶ju̶masĩ ñuñami.
51002005	Faith	Bairo yu̶ pu̶ame mu̶jãã mena ãmerĩmicũ̶ã, mu̶jãã watoa ãcũ̶rẽ bairo mu̶jããrẽ bu̶tioro yu̶ tũ̶goñanucũña. Tunu bairoa jĩcãrõ tũ̶ni mu̶jãã caátiãnierẽ, bairi Jesucristo yaye quetire mu̶jãã cajãnaetiere tũ̶gori yu̶ u̶seaniña.
60003012	Sin	Torecu̶na, marĩ Quetiupau̶ cañurã caroarã jetore na ĩñau̶sacotegu̶mi. Cũ̶rẽ cũ̶ na cajẽnirĩjẽ cũ̶ãrẽ caroaro na tũ̶gopeobojagu̶mi Dios. Aperã cañuena carorã roquere na asiajãñugu̶mi. Na pesure bairo caãcũ̶ tuagu̶mi yua,” ĩ quetibu̶ju̶yayupa profeta majã ãnana Dios ya tutipu̶.
53002013	Faith	Cabaimiatacũ̶ãrẽ, jãã pu̶ame tocãnacãnia marĩ Pacu̶ Diore, “Mu̶ ñujãñuña jãã mena,” caĩparã jãã ãniña, jãã yarãrẽ bairo caãna Jesucristo cũ̶ camairã mu̶jãã caãno jũ̶gori. Dios pu̶ame mu̶jããrẽ besejũ̶goyupi caãnijũ̶goripau̶pu̶a, cũ̶ yarã cũ̶ canetõõparã mu̶jãã caãniparore bairo ĩ. Tunu bairo cũ̶ yaye queti caãnorẽ bairo cariape quetibu̶ju̶riquere mu̶jãã catũ̶gou̶saro jũ̶gori, cũ̶ Yeri Espíritu Santo pu̶ame cañurã Dios mena jĩcãrõ caãniparã mu̶jãã ãnio joroque mu̶jãã átiyami.
66022011	Recommendation	¡Tame, merẽ cõñamajũcõãña! Bairi caróu̶ carorije caácu̶, carorijerea cũ̶ átiacu̶áto. Caróu̶ cañuetie majũrẽ caácu̶ cũ̶ã bairoa cũ̶ átiacu̶áto. Apei caroa macããjẽrẽ caátiãninucũũ̶ roque nemojãñurõ caroare cũ̶ átinemoáto. Tunu bairoa, ‘Dios yau̶ majũ yu̶ ãnigu̶,’ caĩrĩcũ̶ cũ̶ã tocãnacã rũ̶mu̶a nemojãñurõ Dios cũ̶ caborore bairo cũ̶ áticõã ninucũãmarõ,” ñiwĩ ángel.
44002038	Faith	Pedro pu̶ame na ĩñupũ̶: --Jesucristo yarã ãnigarã, mu̶jãã caãno cãrõ Dios mena bu̶su̶qũẽnoña roro mu̶jãã caátiere. Roro mu̶jãã catũ̶goñarĩjẽrẽ jãnarĩ, caroa pu̶amerẽ tũ̶goñajũ̶goya. Bairi tunu mu̶jãã nipetiro mu̶jãã cabautiza rotiro ñuña. Roro mu̶jãã caátiere Dios pu̶ame cũ̶ camasiriyomasĩparore bairo ĩrã, bairo mu̶jãã caáto ñuña. Bairo mu̶jãã caáto, Espíritu Santore mu̶jãã jogu̶mi Dios.
52005015	Recommendation	Tunu apeyera tũ̶gomasĩña: Ni ũcũ̶ roro mu̶jããrẽ cũ̶ caápata, mu̶jãã pu̶ame cũ̶ã roro cũ̶ átiãmeticõãña. Atore bairo pu̶ame ása: Tocãnacãni jãñurĩpu̶a caroa macããjẽ pu̶amerẽ na átiãmeña. Mu̶jãã majũ cũ̶ã tore bairo átiri, nipetiro camasã cũ̶ãrẽ caroa wãme jetore na átiãninucũña.
45001027	Sin	Caũ̶mu̶a cũ̶ã na majũ roro ãmeo átinucũñama. Roro átaje caboborije ũnie majũrẽ átinucũñama. Carõmia mena na caãmeo átiparo ũnorẽã, na majũ caũ̶mu̶a pu̶garãpu̶a roro ãmeo átiepenucũñama. Bairo roro ána yua, na majũ na rupau̶re rorije riaye to baio joroque átinucũñama.
50002018	Recommendation	Bairi yu̶re bairo mu̶jãã cũ̶ã u̶seanicõãña.
44003019	Recommendation	Bairi Dios mena bu̶su̶qũẽnoña roro mu̶jãã caátiere. Roro mu̶jãã catũ̶goñarĩjẽrẽ jãnarĩ caroa pu̶amerẽ tũ̶goñajũ̶goya. Dios mena tũ̶goñatutuajũ̶goya, roro mu̶jãã caátiere cũ̶ camasiriyoparore bairo ĩrã. Bairo mu̶jãã caápata, marĩ Quetiupau̶ pu̶ame caroa yericu̶tajere mu̶jãã jogu̶mi.
66021025	Description	Tunu bairoa ti macã jopeeri cũ̶ã di rũ̶mu̶ ũno bia manigaro. Pããrĩqũẽ jeto nicõã ninucũgaro tocãnacã rũ̶mu̶pu̶a. Ñami roque manigaro ti macãrẽ yua.
43006054	Faith	Ni ũcũ̶ yu̶ rupau̶re cau̶gau̶, bairi yu̶ rií cũ̶ãrẽ caetii pu̶ame caũ̶petietopu̶ ápérigu̶mi. Bairo bairi ati u̶mu̶recóo capetiro caãno, cariacoatacu̶ cũ̶ caãnimiatacũ̶ãrẽ, cũ̶ yu̶ catiocõãgu̶ tunu.
43019011	Sin	Bairo Pilato cũ̶ caĩrõ tũ̶go, Jesús pu̶ame atore bairo qũĩñupũ̶: —Dios, rotimasĩrĩqũẽrẽ mu̶ cũ̶ cajooeticõãta, mu̶ rotimasĩẽtĩbujiou̶. Bairi yu̶re cabu̶su̶jãbuitirocaatacu̶ pu̶ame mu̶ carorije wapa netõjãñurõ buicu̶tiyami.
59002017	Faith	Torea bairo ni ũcũ̶, “Dios mena yu̶ tũ̶goñatutuaya,” caĩ nimicũ̶ã, aperãrẽ bopacooro ĩñarĩ na cũ̶ caju̶ápericõãta, cũ̶ caĩrĩjẽ wapa maniña.
45008003	Sin	Marĩã, rorije caátiãninucũrã marĩ caãno jũ̶gori, Moisés ãnacũ̶ cũ̶ caroticũrĩqũẽrẽ marĩ caátipeyomasĩpee mañupã. Tie roticũrĩqũẽ jũ̶gori marĩ carorije wapare marĩ canetõmasĩẽtĩmiatacũ̶ãrẽ, Dios pu̶ame roque marĩ carorije wapare netõõgu̶, cũ̶ macũ̶rẽ ati yepapu̶ cũ̶ joyupi. Cũ̶ macũ̶ pu̶ame marĩ roro caátipairã marĩ carupau̶cu̶torea bairo ati rupau̶ cacũ̶gou̶ ãñupĩ. Ti rupau̶ mena riari marĩ carorije wapa caãnierẽ merẽ reepeyocõãñupĩ.
60003014	Recommendation	Bairãpu̶a, caroaro cariape mu̶jãã caátiãnimiatacũ̶ãrẽ, jĩcããrã popiye mu̶jãã baio joroque mu̶jãã na caápata, yapapuaeticõãña. U̶seanirĩ ãña. Noa ũnarẽ na tũ̶goña uwieticõãña. U̶seanirĩqũẽ mena ãnimasĩña.
51003021	Recommendation	Tunu mu̶jãã, capacu̶a, mu̶jãã pũnaarẽ caasiapairã na baio joroque na ápericõãña. Caroaro mena roque na quetibu̶ju̶ya. Roro majũ na mu̶jãã caĩata, na pu̶ame na u̶searitio joroque na mu̶jãã átibujiorã.
66018002	Sin	Cũ̶ yua, bu̶su̶rique tutuaro mena atore bairo ĩ awajajowĩ: “¡Merẽ yasicoaya, merẽ yasicoaya capairi macã Babilonia ãnatõ! ¡Carorã, wãtĩ yeri pũna na caãni macã jẽñacoaya! Capããrã carorã caãno cãrõ na caãni macã majũ jẽñacoaya. Carorã waibu̶toa moena, masateeri majã na caãni macã jẽñacoaya.
62002022	Sin	Caĩtopai pu̶ame atore bairo niñami: Jesucristo, Dios macũ̶, Dios cũ̶ cajoricu̶re, “Jesús, Mesías mee niñami,” ĩ bu̶su̶nucũñami. Bairo caĩbu̶su̶nucũũ̶ pu̶ame Jesucristore cateeire bairo caãcũ̶ niñami. Bairo cũ̶rẽ cateei ãnirĩ, Dios, Jesús pacu̶ cũ̶ãrẽ caboecu̶re bairo tuayami.
46011027	Sin	Bairi caroaro ása. Ni jĩcãũ̶ ũcũ̶ marĩ Quetiupau̶ cũ̶ caátatore bairo pããrẽ u̶ga, o u̶se oco cũ̶ãrẽ eti, átimicũ̶ã, nu̶cũ̶bu̶gorique mano cũ̶ caápata, roro ácu̶ átiyami. Marĩ Quetiupau̶ cũ̶ rupau̶ mena roro popiye bairi yucu̶pãĩpu̶ cũ̶ cariariquere nu̶cũ̶bu̶goecu̶re bairo ácu̶ átiyami. Bairi tore bairo cũ̶ caápata, roro cũ̶ caátie wapa pairo nigaro.
59002020	Faith	Bairi, “Dios mena yu̶ tũ̶goñatutuaya,” caĩ nimicũ̶ã, caroaro átajere cũ̶ caápericõãta, cũ̶ caĩrĩjẽ wapa maniña, Dios cũ̶ caĩñajoro. ¡Tame! ¡Mu̶ pu̶ame catũ̶goñamasĩẽcũ̶rẽ bairo mu̶ tũ̶goñaña! ¿Marĩ ñicũ̶jãã na cabairiquere mu̶ masiriticoati?
43018003	Description	Bairo merẽ ti wesere camasĩ ãnirĩ topu̶ soldaua mena na jũ̶goetawĩ. Soldaua bairi jĩcããrã templo wii coteri majã mena etawĩ. Mai, na pu̶ame sacerdote majã quetiuparã bairi fariseo majã cũ̶ã na cajoatana ãma. Na pu̶ame cabesu cũ̶gocõãtana etawã. Bairo bairã, na cajĩñaworije mena etawã.
53003003	Grace	Marĩ Quetiupau̶ pu̶ame cariape caácu̶ niñami. Bairi mu̶jãã ju̶átigu̶mi cũ̶ yaye quetire mu̶jãã catũ̶goñajãnaetiparore bairo ĩ. Roro wãtĩ jũ̶gori mu̶jãã cabainucũrĩjẽ cũ̶ãrẽ mu̶jãã ẽñotabojagu̶mi.
44007021	Description	Itiarã muipu̶a bero yua, ‘Cũ̶ pajĩãrema Egipto macããna,’ ĩrã, riapu̶ cũ̶ pojoyuparã capacu̶a Moisés ãnacũ̶ rocu̶re. Faraón macõ pu̶ame na carocaatacu̶re riapu̶ capasau̶re neñañupõ. Bairo cũ̶ nerĩ bero, cũ̶ bu̶tioyupo cõ macũ̶ majũrẽ bairo yua.
66008005	Description	Bairo átiri bero yua, ángel pu̶ame ti altar macããjẽ caũ̶rĩjẽ nitĩrẽ pairo cũ̶ jotu̶pu̶ jejããrĩ ati yepapu̶ wẽẽrocaño jocõãwĩ. Bairo cũ̶ cawẽẽñojoro, tame, pairo bu̶po bu̶su̶wu̶. Pairo bu̶su̶rique ocajowu̶. Tutuaro bu̶po yabewu̶. Tunu bairo yepa cũ̶ã tutuaro majũ yepa yugui rocacõãwũ̶.
66018003	Sin	¡Tame, roro majũ baiwã ti macã macããna! Roro ti macã macããna na rupau̶ caborore bairo na caátie mena ati u̶mu̶recóo macããna camasã poarire na átimecũ̶õwã. Na caátiere na u̶garipeao joroque roro na átijũ̶goyecu̶ma ti macã macããna. Carõmia caũ̶mu̶arẽ na caátiepemecũ̶õrõrẽ bairo ti macã macããna cũ̶ã ati u̶mu̶recóo macããna reyes quetiuparãrẽ roro na átijũ̶goyecu̶ma. Tunu bairoa nuniwapatari majã cũ̶ã Babilonia macããna roro na caáti wapatirerije mena jũ̶gori pairo cadinerocu̶na majũ jẽñawã,” ĩ bu̶su̶wĩ ángel.
44026021	Violence	Atiere yu̶ caquetibu̶ju̶rije wapa, judío majã pu̶ame templo wiipu̶ yu̶ caãno, ñerĩ yu̶ pajĩãgamiwã.
55004004	Sin	Dios yaye macããjẽ pu̶amerẽ yua boetigarãma. Carorije quetibu̶ju̶rique tocãnacã wãme pu̶amerẽ tũ̶gopeogarãma.
43006064	Faith	Bairo mu̶jããrẽ yu̶ caquetibu̶ju̶miatacũ̶ãrẽ, mu̶jãã mena macããna jĩcããrã mai yu̶ yaye quetire cariape tũ̶goetiyama —na ĩwĩ Jesús cũ̶rẽ catũ̶gou̶sarãrẽ. Mai, caãnijũ̶goripau̶pu̶a merẽ masĩcõãñupĩ Jesús cũ̶ yaye quetire catũ̶gou̶saetiparãrẽ. Cũ̶rẽ cabu̶su̶jãbuitipau̶ cũ̶ãrẽ cũ̶ masĩjũ̶goyeticõãñupĩ.
43013026	Description	Jesús pu̶ame bairo cũ̶ yu̶ caĩjẽniñarõ, atore bairo ñiwĩ: —Pan yosenerĩ yu̶ canuni pu̶ame cũ̶ majũ nigu̶mi. Bairo jãã ĩ quetibu̶ju̶ yaparo, Jesús tocãrõã yua cũ̶ pããrẽ yosenunijowĩ Judas Simón Iscariote macũ̶rẽ.
54006020	Recommendation	Timoteo, mu̶ roque caroaro tũ̶goñatutuarique mena cariape, Dios mu̶rẽ cũ̶ caátiroticũrĩcãrõrẽ bairo áticõã ninucũña. Aperã cabu̶goro macããjẽ dope caátiãmanie bu̶su̶riquere quetibu̶ju̶gari na caãmeo bu̶su̶rique netõnucũrĩjẽ ũnierẽ di rũ̶mu̶ ũno tũ̶gopeoeticõãña. Tie ũnie na cabu̶su̶rique netõrĩjẽ pu̶ame, “Cariape marĩ camasĩpee niña,” na caĩbotiomiatacũ̶ãrẽ, cabu̶goro macããjẽ quetibu̶ju̶rique niña.
44017005	Violence	Bairo na cabairijere ĩñarĩ judío majã, Pablojãã na caquetibu̶ju̶rijere cariape catũ̶goena pu̶ame na ĩñatutiyuparã. Bairo na ĩñatutiri yua, ñe ũnie caáperã maarĩpu̶ caãnarẽ na neñoñuparã, nipetiropu̶ roro na caawajabato ñesẽãparore bairo ĩrã. Bairo ána, Jasón ya wiipu̶re roro átirã etayuparã, Pablo Silajããrẽ macããrã. Na ñerĩ camasãrẽ roro na átirotigayuparã.
62005016	Sin	Mu̶jãã yau̶ ũcũ̶ jĩcãũ̶ carori wãme cayasiráná na caáti wãme ũnie meerẽ cũ̶ caápata, Diopu̶re cũ̶ jẽnibojaya. Bairo Diore mu̶jãã cajẽnibojaro, Dios pu̶ame mu̶jãã yau̶re cũ̶ yeri tũ̶goñawasoao joroque cũ̶ átigu̶mi, carori wãme cayasiráná na caáti wãme ũnie meerẽ cũ̶ caápata. Bairopu̶a, apeye carorije cayasirápárã majũ marĩ ãnio joroque caátie niña. Tie ũnierẽ caácu̶ cũ̶ caãmata roquere, “Diopu̶re cũ̶ jẽnibojaya,” mu̶jããrẽ ñi masĩẽtĩña.
43013020	Faith	Cariape mu̶jããrẽ ñi quetibu̶ju̶ya: Ni jĩcãũ̶ ũcũ̶ yu̶ caquetibu̶ju̶rotijou̶re catũ̶gou̶sau̶ ũcũ̶ pu̶ame yu̶re catũ̶gou̶sau̶re bairo niñami. Bairi tunu ni jĩcãũ̶ ũcũ̶ yu̶ caquetibu̶ju̶rijere catũ̶gou̶sau̶ pu̶ame yu̶re cajoricu̶ cũ̶ãrẽ catũ̶gou̶sau̶re bairo niñami,” jãã ĩ quetibu̶ju̶wĩ Jesús, jãã, cũ̶ cabuerãrẽ yua.
58012028	Faith	Dios cũ̶ carotimasĩrĩpau̶, marĩrẽ cũ̶ cacũbojaripau̶ jeto tuagaro. Bairo tiere tũ̶goñarĩ, Diore, “Mu̶ ñujãñuña jãã mena,” marĩ caĩbasapeoro ñuña. Torecu̶, caroaro cariape átiãnajẽ, cũ̶rẽ ĩroarique Dios cũ̶ caĩñajesori wãmerĩ majũrẽ marĩ caátiãno ñuña.
44019013	Description	Tiwatoare aperã judío majã wãtĩã yeri pũna cacũ̶gori majãrẽ wãtĩãrẽ cawiyoñesẽãrĩ majã ãñuparã. Na pu̶ame Jesús cũ̶ camasĩrĩjẽ mena tore bairo átigarã, atore bairo ĩñuparã wãtĩã yeri pũnarẽ: “¡Pablo cũ̶ caquetibu̶ju̶, Jesús wãme mena mu̶jããrẽ, ‘Witi ánája,’ jãã ĩña!”
44015040	Grace	Pablo pu̶ame Silare cũ̶ beseyupu̶. Bairi, “Marĩ Quetiupau̶ mu̶jããrẽ mairĩ qũĩñaricanu̶gõáto,” Jesucristore catũ̶gou̶sari majã cũ̶ na caĩrõ bero, Silas mena acoásúpu̶.
63001008	Recommendation	Bairi tũ̶goña masĩña, caroaro mu̶jãã caátiãnie wapa caãnipee to yasieticõãto ĩrã. Tie mu̶jãã caátiãnie wapa nipetirore jĩcãrõ tũ̶ni Dios cũ̶ cajopeere mu̶jãã cacũ̶gopetiro roque ñuña.
66011006	Violence	Na, quetibu̶ju̶ri majã pu̶garã caãna, u̶mu̶recóo jopeere biamasĩrĩqũẽrẽ masĩwã. “To ocaeticõãto ti yepare,” ĩrã, tore bairo átajere masĩwã. Dios yaye quetire na caquetibu̶ju̶ ãniyu̶tea cãrõ, “To ocaeticõãto,” ĩrã, tore bairo átimasĩrĩqũẽrẽ masĩwã. Tunu bairoa oco cũ̶ãrẽ rií to jẽñao joroque átimasĩrĩqũẽrẽ masĩwã. Capee wãmerẽ ati yepa macããnarẽ roro átajere masĩwã. Caãno cãrõ roro popiye tãmu̶orĩqũẽrẽ masĩwã. Nocãnacãni na caboro cãrõ camasãrẽ roro átiãnimasĩrĩqũẽrẽ masĩwã, naa, quetibu̶ju̶ri majã yua.
44008021	Sin	Dios cũ̶ caĩñajoro mu̶ catũ̶goñarĩjẽ cariape mee niña. Bairi jĩcã wãmeacã ũno Dios yerire mu̶ ñemasĩẽtĩña mu̶a.
43017010	Faith	Nipetirã yu̶ yarã yu̶re catũ̶gou̶sarã pu̶ame mu̶ yarã niñama. Bairi nipetirã mu̶ yarã caãna cũ̶ã yu̶ yarã niñama. Bairi na cũ̶ã yu̶ caátitutuãnierẽ camasãrẽ na áti ĩñogarãma.
45003012	Sin	Nipetiro camasã Dios yaye caroa quetire jãnarĩ ricaati quetibu̶ju̶rique pu̶amerẽ tũ̶gou̶sarã átiyama. Caroa wãme ũnierẽ besemasĩẽtĩrĩ tũ̶goñamawijiacoayama. Bairi, ¡ni jĩcãũ̶ ũcũ̶ camasocu̶ cañuu̶ cariape caácu̶ mácũ̶mi!
50002003	Recommendation	Tunu bairoa aperã na caátiere na netõga tũ̶goñaeticõãña. Tunu na ĩñatuti tũ̶goñaeticõãña. “Marĩ jeto marĩ masĩbotioya,” ĩẽna, paaya Jesucristo mu̶jããrẽ cũ̶ caroticũrĩqũẽrẽ. Mu̶jãã tocãnacãũ̶pu̶a, nipetiro camasãrẽ na ĩroaya. Bairo na ĩroari, di rũ̶mu̶ ũno, “Marĩ majũ aperã netõrõ caãnimajũrã marĩ ãniña,” ĩ tũ̶goñaeticõãña.
66001013	Description	Tunu bairoa jĩcã wãmo peti pu̶ga pẽnirõ cãnacã tutuu jĩñaworica tutuu watoapu̶ caãcũ̶ jĩcãũ̶ camasocu̶ bauriquere bairo cabauriquecu̶cu̶re cũ̶ ñiñabócawu̶. Cũ̶ pu̶ame jutiro cayoaro, cũ̶ ru̶poripu̶ caetarore jãñawĩ. Rupawu̶ ãmu̶ cũ̶ ju̶tiro. Tunu apeyera orowẽ mena cũ̶ cotia caũ̶mu̶arõ cãrõ esaro wẽñawĩ.
66022003	Faith	Bairi tunu ti macãpu̶re carorije áticũrĩcãrõrẽ bairo caãnie manigaro. Ti macãpu̶ Dios, bairi cũ̶ macũ̶ Cordero mena na caruiro cũ̶ã topu̶a nigaro. Bairi cũ̶ yarã cũ̶ canetõrĩcãrã cũ̶tu̶ macããnarẽ bairo caãna jeto qũĩroagarãma.
60004007	Recommendation	Apeyera mu̶jãã ñiña: Merẽ ati u̶mu̶recóo capetipa rũ̶mu̶ cõñarõ baiya. Torena, masacatirique mena caroaro ãnajẽcu̶sa. Nu̶cũ̶bu̶gorique mena tocãnacãnia Diore cũ̶ jẽnicoteãninucũña ti rũ̶mu̶ caetaparo jũ̶goye.
44014026	Grace	Bairo to macããnarẽ na quetibu̶ju̶ yaparori bero, cũmua mena acoásúparã Siria yepa macãã macã Atioquíapu̶. Ti macãpũ̶ĩ Jesure catũ̶gou̶sari majã pu̶ame, “Mu̶jããrẽ mairĩ, Dios caroaro cũ̶ coteáto,” na caĩpaarotijoricarã mena torea bairo átipeyoetayuparã yua.
46007028	Recommendation	Tunu bairoa carõmiorẽ bócari cũ̶ canu̶mo cu̶pata, roro ána mee átiyami. Tunu bairoa jĩcãõ cawãmao carõmio cũ̶ã cõ camanapu̶ cu̶pata, roro áco mee átiyamo. Bairo na cabaimiatacũ̶ãrẽ, ati yepapu̶ na caãno capee wãme na caãnierẽ tũ̶goñarĩqũẽ pairique nigaro. Tiere ĩ, yu̶ pu̶ame aperã na canu̶mo cu̶tiere yu̶ boojãẽtĩnucũña.
49006012	Sin	Marĩã, caroaro ãnigarã, ãmeo qũẽrãrẽ bairo marĩ átiya. Bairãpu̶a, camasã mena mee ãmeo qũẽrã marĩ baiya. Wãtĩ yeri pũna quetiuparã mena ãmeo qũẽrãrẽ bairo ána marĩ baiya. Wãtĩ yeri pũna pu̶ame cabauena nimirãcũ̶ã, ati u̶mu̶recóopu̶ nicõãñama, catutuarã. Na camasĩrĩjẽ mena camasã carorãrẽ roro majũ na caátipeere rotinucũñama.
59001005	Recommendation	Bairi ni jĩcãũ̶ ũcũ̶ jĩcã wãmerẽ camasĩpeyoecu̶ cũ̶ caãmata, Diore cũ̶ jẽnimasĩñami. Bairo cũ̶ cajẽniata, cũ̶ jogu̶mi Dios cũ̶ cajẽnirĩjẽrẽ. Camasã nipetiro nocãrõ na caboro cãrõ masĩrĩqũẽrẽ na jogu̶mi, cũ̶ na cajẽniata. “¿Nopẽĩrã tocãrõ majũ mu̶jãã jẽniñati?” ĩẽtĩgu̶mi Dios.
52005019	Recommendation	Mu̶jãã yeripu̶ Espíritu Santo jũ̶gori caroa wãme mu̶jãã caátinucũrĩjẽrẽ to yasio joroque ãmeo ápericõãña.
58009002	Description	Dios ya wii waibu̶toa aseri mena na caqũẽnojũ̶gorica wii pu̶ame atore bairo caãni wii ãñuparõ: Pu̶ga aru̶a cacũ̶gori wii majũ ãñuparõ. Etajũ̶goricapau̶re, Cañurĩpau̶ cawãmecu̶tipau̶re ãñuparõ candelabro jĩñaworica tutu. Tipau̶rea ãñuparõ tunu jĩcã mesa pan caroa Dios yaye majũ na caĩcũrĩqũẽ cũ̶ã.
66003018	Recommendation	Bairi mu̶jããrẽ yu̶ quetibu̶ju̶ya: Yu̶ yaye nocãrõ caroa majũrẽ tũ̶gou̶saya. Oro peeropu̶ joe qũẽnorĩqũẽrẽ bairo caãnie majũrẽ yu̶ jogu̶, yu̶re mu̶jãã cajẽniata. Tiere mu̶jãã yu̶ cajoro, cariapea ñe ũnie caru̶saena majũ mu̶jãã ãnigarã u̶mu̶recóopu̶re. Tunu bairoa yu̶ roque jutii caroa cabotirije majũrẽ yu̶ jogu̶ mu̶jãã cajãñapeere. Tie jutiire jãñarã, cabobotũ̶goñaenarẽ bairo mu̶jãã ãnigarã, ãmerẽ cajutii mánarẽ bairo nimirãcũ̶ã. Apeye cũ̶ãrẽ carorije mu̶jãã caátie jũ̶gori cacaapee ĩñaenarẽ bairo mu̶jãã caãnierẽ mu̶jãã cau̶cotipee u̶co majũrẽ mu̶jãã yu̶ jogu̶. Tiere yu̶ cajoro yua caĩñamasĩrã ãnirĩ caroaro yu̶ yaye quetire jĩcãrõ tũ̶ni mu̶jãã tũ̶gou̶sagarã.
62005013	Faith	Mu̶jãã, Dios macũ̶ Jesucristore catũ̶gou̶sari majãrẽ yu̶ quetibu̶ju̶ woatujoya, merẽ yeri capetietie mu̶jãã cacũ̶gorijere mu̶jãã camasĩparore bairo ĩ.
43007018	Faith	Ni jĩcãũ̶ ũcũ̶ cũ̶ majũã cũ̶ caboro mena cabu̶su̶nucũũ̶ pu̶ame, camasã, “Caãnimajũũ̶rẽ bairo niñami,” cũ̶ na ĩáto ĩ, na quetibu̶ju̶yami. Apei, “Nipetiro camasã cũ̶rẽ cajoricu̶re na ĩroáto,” caĩ pu̶ame roque cariape quetibu̶ju̶ átiyami. Bairo caĩ ãnirĩ di rũ̶mu̶ ũno ĩtoecu̶mi.
47004007	Grace	Bairi atie Dios nocãrõ cũ̶ catutuarijere jãã camasĩnucũrĩjẽ pu̶ame, cawapacu̶tie netõjãñurõ jããrẽ cañurĩjẽ niña. Bairo tiere masĩrĩ aperã camasãrẽ na jãã quetibu̶ju̶netõnucũña. Bairo caquetibu̶ju̶rã nimirãcũ̶ã, ati rupau̶ pu̶amerã catutuaenarẽ bairo caãna jãã ãniña, ríiru̶ cawatiyasiparu̶re bairo yua. Bairo jãã cabaiãnierẽ ĩñarĩ nipetiro camasã, “Na catutuarije jũ̶gori mee, Dios cũ̶ catutuarije jũ̶gori roque tore bairo quetibu̶ju̶ masĩñama,” jãã ĩ masĩnucũñama.
45012019	Recommendation	Yu̶ yarã, yu̶ bairãrẽ bairo caãna, yu̶ camairã, mu̶jããrẽ ñiña: Noa ũna mu̶jããrẽ roro na caáto, mu̶jãã majũ roro na áticãnamueticõãña. Dios pu̶ame roque mu̶jããrẽ roro caánarẽ na ĩñabesegu̶mi. Cũ̶ yaye woaturica tutipu̶ cũ̶ãrẽ atore bairo ĩ woatuyupa: “ ‘Yu̶ roque camasãrẽ caĩñabesepau̶ yu̶ ãniña. Roro na caátajere cariape na ñiñabesegu̶,’ ĩñupĩ marĩ Quetiupau̶,” ĩ woatuyupa cũ̶ ya tutipu̶ cũ̶ãrẽ.
43008054	Faith	Bairo na caĩrõ, atore bairo na ĩwĩ Jesús: —Yu̶ majũã, “Caroaro caácu̶ yu̶ ãniña,” yu̶ caĩata, yu̶ caquetibu̶ju̶rije wapa manibujioro. “Dios jãã pacu̶ niñami,” mu̶jãã caĩnucũmii pu̶ame yu̶ caátiere ĩñajesonucũñami.
45014020	Recommendation	Bairi u̶garique mu̶jãã cau̶gaãninucũrĩjẽ jũ̶gori Dios cũ̶ caborore bairo na caátiere na átijãnao joroque ápericõãña. Bairopu̶a, nipetirije u̶garique cañurĩjẽ jeto niña. Aperã na cau̶gaetinucũrĩjẽrẽ na caĩñajoro marĩ cau̶garije jũ̶gori Jesucristo mena na catũ̶goñatutuarijere na jãnao joroque átaje pu̶ame roque cañuetie niña.
43019040	Description	Bairi José Nicodemo mena Jesús rupau̶ri ãnajẽrẽ nerĩ, jutii wẽẽrĩ mena cũ̶ du̶ru̶ayuparã. Bairo cũ̶ du̶ru̶agarã jũ̶goye, caju̶tiñurĩjẽ Nicodemo cũ̶ cajeatíataje mena wareyuparã cũ̶ rupau̶ri ãnajẽrẽ. Mai, judío majã, na ñicũ̶jãã ãnanarẽ bairo cariarãrẽ na caátinucũrĩ wãme ãmu̶. Bairi tore bairo cũ̶ ásuparã.
58010034	Faith	Preso jorica wii na cacũrericarã cũ̶ãrẽ na mu̶jãã ĩñamaiñupã. Tunu bairoa mu̶jããrẽ, mu̶jãã yaye apeye ũnierẽ roro majũ na caẽmamiatacũ̶ãrẽ, yerijõrõ mena mu̶jãã ãnicõãñupã. U̶mu̶recóopu̶ caãnicõãnie mu̶jãã cacũ̶gopee nocãrõ caroa caãnimajũrĩjẽ pu̶amerẽ tũ̶goñarĩ, bairo mu̶jãã baiyupa.
44013023	Grace	“Cũ̶, David ãnacũ̶ majũ pãrãmerã mena macããcũ̶ jĩcãũ̶ ãmi Jesús. Cũ̶, Jesurea Dios cũ̶ joyupi, Israel poa macããnarẽ na netõõgu̶. Tirũ̶mu̶pu̶ cũ̶ caĩjũ̶goyeticũrĩcãrõrẽã bairo átigu̶ cũ̶rẽ joyupi.
46002009	Faith	Torea bairo ĩ quetibu̶ju̶ woatuyupa Dios ya tutipu̶ cũ̶ãrẽ: “Dios pu̶ame cũ̶rẽ camairãrẽ caroa majũrẽ na cũ̶goyuyami. Camasã na caĩñaetaje, na catũ̶goetaje, na catũ̶goñacoteetaje majũrẽ na qũẽnoyuyami,” ĩ quetibu̶ju̶ woatuyupa ti tutipu̶re.
45008011	Grace	Dios Yeri Espíritu Santo, Jesucristo cariaricu̶pu̶re tunu cũ̶ catio joroque caátacu̶ pu̶ame marĩpu̶re cũ̶ caãmata, marĩ rupau̶ cayasiro bero tunu ti rupau̶re catio joroque átigu̶mi. Espíritu Santo marĩpu̶re cũ̶ caãnoi, cũ̶ camasĩrĩjẽ mena tore bairo marĩ átigu̶mi.
45008016	Faith	Espíritu Santo pu̶ame marĩ yeri marĩ catũ̶goñarĩjẽpu̶, “Dios pũnaa majũ marĩ ãniña,” marĩ ĩ tũ̶goñao joroque átiyami.
48006007	Recommendation	Bairi apeyera, ni jĩcãũ̶ ũcũ̶ Diore roro cũ̶ caĩboyeti epepee maniña. Bairi mu̶jãã cũ̶ã mu̶jãã majũ rupau̶re ĩtoepeeticõãña. Atiere tũ̶goñañijate: Camasã jĩcã wãme otere na caoteata, cabero cabu̶tiro carícare jegarã otenucũñama.
45011022	Grace	Bairi caroaro mu̶jãã catũ̶goñamasĩrõ ñuña: Dios camasãrẽ caĩñamaimasĩ cañuu̶ majũ niñami. Baimicũ̶ã, tunu cũ̶ yaye quetire na cabaibotioata, tutuaro mena roro popiye na baio joroque caácu̶ niñami. Judío majã cabaibotiorãrẽ tutuaro mena na ĩñabeseyupi. Bairo caátimasĩ nimicũ̶ã, mu̶jãã judío majã caãmerã pu̶amerẽ caroaro mu̶jãã ásupi, mu̶jãã catũ̶gou̶saro jũ̶gori. Bairi mu̶jãã pu̶ame mu̶jãã cũ̶ caĩñamairõ jũ̶gori caroaro cũ̶ caborore bairo caátiãniparã mu̶jãã ãniña. Tore bairo mu̶jãã caátijãnacõãta, mu̶jãã cũ̶ãrẽ tutuaro mena popiye mu̶jãã baio joroque mu̶jãã átigu̶mi. Olivou̶ ru̶pu̶u̶re pajure reire bairo mu̶jãã regu̶mi mu̶jãã carorije wapa yua.
59005007	Recommendation	Bairi mu̶jãã pu̶ame roque yu̶ bairãrẽ bairo caãna, popiye baimirãcũ̶ã, tũ̶goñaenarẽ bairo tũ̶goñanetõcõãña marĩ Quetiupau̶ nemo cũ̶ catunuatípa rũ̶mu̶ caetaparo jũ̶goye. Wese paari majõcu̶ cũ̶ cabairijere tũ̶goñaña mai: Cũ̶ pu̶ame cũ̶ wesere caocajãjũ̶gopeere patowãcãẽcũ̶ coteyami. Cabero yua, cũ̶ ote, cabu̶tiro ĩñarĩ, tunu caocomani rũ̶mu̶rẽ patowãcãẽcũ̶ coteyami, tie caroa ríca majũrẽ jegu̶.
55001016	Grace	Apei Onesíforo roque capee majũ yu̶ yeri tũ̶goña u̶seanio joroque ámi preso jorica wiipu̶ yu̶ cũ̶ caĩñau̶etanucũrĩjẽ jũ̶gori yua. Tunu bairoa preso jorica wiipu̶ yu̶ caãnie cũ̶ãrẽ tũ̶goñaboboricaro mano yu̶re ĩñau̶ etanucũwĩ. Yu̶ pu̶ame tiere tũ̶goñarĩ, “Marĩ Quetiupau̶ bu̶tioro cũ̶ ya poa macããna cũ̶ãrẽ qũĩñamaiáto,” ñinucũña.
62002028	Faith	Tunu bairoa yu̶ pũnaarẽ bairo caãna, Jesucristo mena jĩcãũ̶ pũnaarẽ bairo ãnicõãña. Bairo marĩ caãmata, Jesucristo ati yepapu̶ nemo cũ̶ caetarore tũ̶goñatutuarique mena, tũ̶goñaboboricaro mano cũ̶ marĩ cotegarã.
48005016	Recommendation	Bairi mu̶jããrẽ ñiña: Espíritu Santo mu̶jããrẽ cũ̶ cajũ̶goãnorẽ bairo jĩcãrõ tũ̶ni caroaro átiãnicõãnucũña. Carorije mu̶jãã rupau̶ caborore bairo mu̶jãã caátiãniga nucũrĩjẽrẽ átiãmerĩcõãña.
54001015	Grace	Apeyera atie Jesucristo yaye queti yu̶ caquetibu̶ju̶pee caãnorẽ bairo cariape niña. Tiere nipetiro camasã ati u̶mu̶recóo macããna na camasĩpee niña: Jesucristo pu̶ame ati u̶mu̶recóopu̶re asúpi, nipetiro roro na caátie wapa cabuicu̶narẽ na netõũ̶ acú̶. Mai, yu̶ roque roro majũ, carorije yu̶ caátaje jũ̶gori cawapacu̶cu̶ majũ yu̶ ãnimiwũ̶ aperã netõjãñurõ.
49006010	Faith	Bairi yu̶ yarã, yu̶ bairãrẽ bairo caãna, caãnitu̶sari wãme atiere mu̶jããrẽ yu̶ quetibu̶ju̶ woajoya: Marĩ Quetiupau̶ cũ̶ camasĩõrĩjẽ mena yeri pũna tutuarã ãña.
46010012	Recommendation	Bairi ni jĩcãũ̶ ũcũ̶ Dios cũ̶ carotirore bairo jĩcãrõ tũ̶ni cũ̶ caátiãnimasĩata, caroaro tũ̶goñamasĩrĩ cũ̶ ãmarõ, wãtĩrẽ cũ̶ caĩtoecoetiparore bairo ĩ.
58010014	Grace	Jesús cũ̶ majũã yucu̶pãĩpu̶ cũ̶ cariarique jũ̶gori ñe ũnie cawapa mánarẽ bairo caãna na ãnio joroque na ásupi Jesús Dios yarã caãniparãrẽ. Na pu̶ame tocãnacã rũ̶mu̶a tore bairo jeto ãnicõã ninucũgarãma.
43010031	Violence	Bairo cũ̶ caĩquetibu̶ju̶ro tũ̶gorã, judío majã pu̶ame ũ̶tã rupaa jeri cũ̶ wẽjĩãgamiwã.
46011003	Description	Mai, atie cũ̶ãrẽ mu̶jãã camasĩrõ yu̶ boya: Cristo pu̶ame marĩ caũ̶mu̶arẽ caãnijũ̶gou̶, caru̶poare bairo caãcũ̶ niñami. Bairi tunu caũ̶mu̶ canu̶mocu̶cu̶ pu̶ame carõmio, cũ̶ nu̶morẽ caãnijũ̶gou̶, cõ ru̶poare bairo caãcũ̶ niñami. Dios, Cristore caãnijũ̶gou̶, cũ̶ ru̶poare bairo caãcũ̶ cũ̶ caãnorẽã bairo caũ̶mu̶ cũ̶ã cũ̶ nu̶morẽ caãnijũ̶gou̶ niñami.
58011036	Violence	Aperã Diore caĩroarã cũ̶ãrẽ roro na ĩ boyetieperi na bape epenucũñupa. Ãpõã wẽrĩ cadenas mena na jiyari, bairi tunu preso jorica wiiripu̶ na cũreri roro majũ na átiepeyupa.
58006019	Faith	“Cũmua capairicare ãpõãpãĩ canu̶cũ̶rĩpãĩ mena jũ̶gori, ti cũmua aperopu̶ wu̶ámasĩẽtĩña,” marĩ ĩ masĩña pu̶gani cãrõ tũ̶goñarĩcãrõ mano. Torea bairo Jesús mena marĩ catũ̶goñatutuarique mena jũ̶gori, “Cũ̶ mena u̶seanirĩ marĩ ãnicõã ninucũgarã tocãnacã rũ̶mu̶a cũ̶ caĩrĩcãrõrẽã bairo,” marĩ ĩ masĩña merẽ pu̶gani cãrõ tũ̶goñarĩcãrõ mano. Apeyera tunu sumo sacerdote majõcu̶ templo wiipu̶ Dios mena bu̶su̶ácú̶, jutii asero yoo ẽñotarica aserore netõrĩ, Dios cũ̶ caãnipau̶pu̶ etanucũñupũ̶. Torea bairo Jesús marĩ catũ̶goñatutuanemojũ̶goricu̶ cũ̶ã cũ̶ cariarique jũ̶gori u̶mu̶recóo Dios cũ̶ caãnipau̶pu̶ etayupi. Marĩ jũ̶goye ájũ̶goyupi u̶mu̶recóore, marĩ cũ̶ yarã cũ̶ã cũ̶ tu̶pu̶ marĩ caámasĩparore bairo ĩ. Bairo cũ̶ caáto jũ̶gori, cũ̶ cũñupĩ Dios marĩ sumo sacerdote majõcu̶re bairo caãnicõãninucũpau̶ majũ. Tirũ̶mu̶pu̶ macããcũ̶ Melquisedec cawãmecu̶cu̶ ãnacũ̶rẽ bairo cũ̶ cũñupĩ.
49005011	Recommendation	Tunu aperã canaitĩãrõpu̶ caãnarẽ bairo caãna dope bairo caátimasĩã manierẽ na caátie ũnie macããjẽrẽ marĩ caápero boya. Ricaati catũ̶goñarãrẽ na marĩ cabeyoro boya, caroa quetire na tũ̶goñamasĩjũ̶goáto ĩrã.
59004011	Recommendation	Mu̶jãã, yu̶ bairãrẽ bairo caãna, ãmeo bu̶su̶paieticõãña. Ni jĩcãũ̶ ũcũ̶ cũ̶ yau̶re roro cũ̶ cabu̶su̶paiata, o cũ̶ caátiere roro cũ̶ caĩñabeseata, Dios, “¡Ãmeo maiña!” cũ̶ caĩroticũrĩqũẽrẽ cabotiou̶re bairo baiyami. “¡Dios netõrõ yu̶ masĩña!” caĩrẽ bairo niñami.
66021021	Description	Tunu bairoa pu̶ga wãmo peti ru̶pore pu̶ga pẽnirõ cãnacã jopeeri majũ caãnie cũ̶ã ũ̶tã cawapapacarije perla cawãmecu̶tie mena qũẽnorĩcã jopeeri ãmu̶. Tocãnacã jopepu̶rea tie ũ̶tã perla jĩcã mena qũẽnorĩcã jopeeri ãmu̶. Bairi tunu ti macã átáwã caãnimajũrĩwã cũ̶ã caroa majũ caasiyarije oro majũ mena qũẽnorĩcãwã ãmu̶. Caroaro majũ u̶gueri mano ẽñoorõrẽ bairo ĩña ãmewiyoricawã ãmu̶.
58003006	Faith	Jesús pu̶ame roque Dios macũ̶ majũ ãnirĩ, ti wii upau̶ cariape caácu̶ ũcũ̶ niñami. Marĩã, ti wii macããnarẽ bairo caãna marĩ ãniña, cũ̶ mena u̶seanirĩ marĩ catũ̶goñatutuacõã ninucũata.
45012009	Recommendation	Cariape ãmeo maiãña. Di rũ̶mu̶ ũno carorije macããjẽrẽ ĩñaboeticõãña. Caroa macããjẽ pu̶amerẽ átiãnicõã ninucũña.
66011013	Violence	Bairo na cawãmu̶átípau̶a, ati yepa bu̶tioro majũ yuguiwu̶. Ti macã macããjẽ wiiri jĩcã wiiri ñapeticoapu̶. Pu̶ga wãmo cãrõ caãniataje jĩcã wii cañaweyorore bairo ñapeticoapu̶, yepa cayuguiro jũ̶gori yua. Camasã cũ̶ã tie jũ̶gori jĩcã wãmo peti pu̶ga pẽnirõ cãnacã mil majũ yasipeticoáma. Bairo cabairijere caĩñarã cacatiru̶sarã pu̶ame yua bu̶tioro uwiri Diore cũ̶ basapeojũ̶gowã. U̶mu̶recóo macããcũ̶rẽ cũ̶ basapeojũ̶gowã yua.
48003020	Description	Jĩcãũ̶ cũ̶ caátipeere cũ̶ caĩcũrĩqũẽ caãmata, apeipu̶ cũ̶ cabu̶su̶nemobojaro boetiya. Torea bairo Dios cũ̶ majũpu̶a cũ̶ caátipeere quetibu̶ju̶yupi Abrahãrẽ. Aperãpũ̶rẽ quetibu̶ju̶ netõrotijoesupi.
43019010	Description	Bairo Jesús cũ̶ cayu̶eto ĩña, atore bairo qũĩñupũ̶: —¿Nopẽĩ yu̶ mu̶ yu̶etiyati? ¿Mu̶ yu̶ capapuaturocarotimasĩrĩjẽrẽ, bairi tunu mu̶ yu̶ cawiyorotimasĩrĩjẽ cũ̶ãrẽ mu̶ masĩẽtĩñati?
44008032	Description	Etiopía macããcũ̶ cũ̶ cabueataje pu̶ame atore bairo ĩñuparõ, Jesucristo cũ̶ cabaipeere profeta Isaías ãnacũ̶ cũ̶ caquetibu̶ju̶woaturique: “Oveja nurĩcũ̶ camasã cũ̶ pajĩãgarã, cũ̶ na caneátátore bairo caũ̶mu̶ cũ̶ãrẽ cũ̶ pajĩãgarã cũ̶ neágarãma. Tunu bairoa cordero poa mena jutii qũẽnogarã, cũ̶ poare na cajuaro, bu̶su̶etiyami. Torea bairo caũ̶mu̶ cũ̶ã bu̶su̶etigu̶mi, roro cũ̶ na caátimiatacũ̶ãrẽ.
44013021	Description	To bero yua, marĩ ñicũ̶jãã ãnana pu̶ame na quetiupau̶ caãnipau̶ rey ũcũ̶rẽ boyayupa. Bairo na caboroi, Dios pu̶ame Cis macũ̶, Saúl cawãmecu̶cu̶re cuarenta cũ̶marĩ majũ na quetiupau̶ reyre bairo cũ̶ cũñañupĩ. Cũ̶, Saúl pu̶ame Benjamín ya poa macããcũ̶ majũ ãñupũ̶.
56001010	Sin	To mu̶ caãnopu̶re capããrã niñama cabaibotiopairã. Na ũna pu̶ame na rupau̶ macããjẽ yisetariquere, aperã cayiseta mánarẽ na cayiserotiro bu̶tioro bonucũñama. Caroaro tũ̶goñarĩ mee roro apeye ũnierẽ bu̶su̶painucũñama. Bairo bu̶su̶ri yua, aperã camasãrẽ roro na ĩtoeperã átiyama.
44010012	Description	Ti aseropu̶ yosayuparã nipetiro waibu̶toa caãna cãrõ yepa macããna. Bairi nipetiro ãña ũna, aperã cawu̶rã cũ̶ã nipetiro ãñuparã ti asero buipu̶re.
43017022	Grace	Bairi mu̶ carotimasĩrĩjẽrẽ yu̶ mu̶ cajoricarorea bairo yu̶ cũ̶ã rotimasĩrĩqũẽrẽ na yu̶ joya, jĩcãrõrẽã bairo na tũ̶goña yeri jãña ãmarõ ĩ. Bairo bairã, jĩcãrõ marĩ caãnorẽã bairo na cũ̶ã na ãmarõ.
55001013	Faith	Bairi mu̶ pu̶ame caroa queti mu̶ yu̶ caquetibu̶ju̶riquere bairo cariape áticõã ninucũña. Jesucristo mena tũ̶goñatutuaya. Jesucristo mena jĩcãrõ marĩ caãnimasĩrĩjẽ jũ̶gori marĩ caãmeomaiãnie mena camasãrẽ na maiãninucũña.
43002006	Description	Mai, topu̶ ãmu̶ jĩcã wãmo peti jĩcã pẽnirõ cãnacã jotu̶ri, ũ̶tã jotu̶ri. Capaca ru̶ri nocãrõ cincuenta, o setenta litro majũ caoco jeri ru̶ri ãmu̶ tocãnacãru̶pu̶a. Judío majã caroarã nigarã Dios cũ̶ caĩñajoro, tiru̶ macããjẽ oco mena na causanucũrĩru̶ri ãmu̶.
46015034	Recommendation	Bairi mu̶jãã pu̶ame caroaro átiãña. Carorije macããjẽrẽ átiãmerĩcõãña. Jĩcããrã mu̶jãã mena macããna Diore camasĩẽna majũ niñama. Atore bairo mu̶jããrẽ yu̶ quetibu̶ju̶ya, yu̶ caĩrĩjẽrẽ tũ̶gori mu̶jãã catũ̶goñaboboparore bairo ĩ.
49004002	Recommendation	“Aperã netõrõ caãnimajũrã jãã ãniña,” ĩ tũ̶goñaeticõãña. Nu̶cũ̶bu̶gorique mena ãmeo ĩñaña. Aperã mu̶jããrẽ roro na caátimiatacũ̶ãrẽ, na ãmeeticõãña. Narẽ mu̶jãã camairĩjẽ jũ̶gori tũ̶goenarẽ bairo roro na caátiere tũ̶goña netõcõãña.
65001023	Recommendation	Na ũna peeropu̶ caábujiorãrẽ na ju̶átinemoña, na yeripu̶ Jesucristo mena na tũ̶goñatutuao joroque ĩrã. Aperã noa ũna rorije caáticõãnigarã cũ̶ãrẽ na ĩñamaiña. Bairãpu̶a, maijũ̶goya. Mu̶jãã yeripu̶ roro na caátiere mu̶jãã tũ̶gou̶sare mu̶jãã cũ̶ã. Roro na caátiere ĩñajesoetimajũcõãña.
45008028	Grace	Atore bairo marĩ masĩña: Nipetiri wãme caroa, o popiye marĩ cabainucũpeere marĩ cũñupĩ Dios, marĩ, cũ̶rẽ camairã cũ̶ caborore bairo caroaro marĩ caátiãnimasĩparore bairo ĩ. Tore bairo marĩ cũñupĩ Dios marĩ, cũ̶ cabesericarã, cũ̶ cabojũ̶goricarorea bairo catũ̶gou̶sarãrẽ.
45016019	Recommendation	Mu̶jãã pu̶ame roque caroaro Jesucristo yaye quetire mu̶jãã tũ̶gou̶saya. Camasã nipetiro cũ̶ã cũ̶rẽ mu̶jãã catũ̶gou̶sanucũrĩjẽrẽ caroaro masĩñama. Bairi yu̶ cũ̶ã mu̶jãã mena yu̶ u̶seaniña. Tunu bairo caroa Espíritu Santo mu̶jããrẽ cũ̶ camasĩõjorije jũ̶gori caroa macããjẽ jetore mu̶jãã caátiãno yu̶ boya. Carorije macããjẽ roquere mu̶jãã caátiãno yu̶ boetiya.
58009004	Description	Topu̶re ãñuparõ oro mena na caqũẽnorĩcã altar mesa incienso caju̶tiñurĩjẽrẽ na cajoemu̶gõrĩ mesa majũ. Tipau̶rea ãñuparõ tunu Dios ya pata rocapata cofre del pacto cawãmecu̶ti pata oro mena nipetiropu̶ cabuire werica pata majũ. Ti pata pupeapu̶ ãñuparõ jĩcã jotu̶ oro mena na caqũẽnorĩcã jotu̶, u̶garique Dios cũ̶ cajorique maná cawãmecu̶tie mena. Tunu bairoa ti pata pupeapu̶re ãñuparõ Aarón ãnacũ̶ tuericu̶ caãcããjããrĩcũ̶ cũ̶ã. Apeyera Dios cũ̶ caroticũrĩqũẽrẽ cũ̶ cawoaturicapãĩrĩ ũ̶tãpãĩrĩ cũ̶ã ãñuparõ ti patapupeapu̶re.
45003027	Faith	Bairi marĩ pu̶ame marĩ majũ caroaro marĩ caátiãnie jũ̶gori, “Dios cũ̶ caĩñajoro cañurã marĩ ãniña,” marĩ caĩbotiomasĩpee maniña. Moisés ãnacũ̶ cũ̶ caátiroticũrĩqũẽ marĩ caátie jũ̶gori mee caroarã marĩ ãniña. Jesucristo mena marĩ catũ̶goñatutuarije jũ̶gori roque Dios pu̶ame, “Cañurã mu̶jãã ãniña,” marĩ ĩ masĩñami.
43014010	Faith	¿Cariape yu̶ Pacu̶ mena yu̶ caãnierẽ, bairi yu̶ Pacu̶ cũ̶ã yu̶ mena cũ̶ caãnierẽ mu̶jãã masĩẽtĩñati? Bairi atore bairo mu̶jãã yu̶ caĩquetibu̶ju̶rije yu̶ majũã yu̶ catũ̶goñarõ mee bairo niña. Yu̶ Pacu̶, yu̶ mena caãcũ̶ mena roque cũ̶ carotiro mena bairo caroaro cũ̶ paariquere yu̶ átiãninucũña.
44016022	Violence	Bairo na caĩrõ tũ̶go, camasã catũ̶gorã etaátana cũ̶ã Pablojãã mena asiacoama. Bairo na cũ̶ã na caasiaroi, quetiuparã jueces pu̶ame Pablo Silas yaye jutiire tuwee rotiri bero, na bape rotiwã yucu̶ mena.
43013034	Recommendation	Bairi atie cawãma wãmerẽ mu̶jãã yu̶ átiroti cũña: Mu̶jãã majũ tocãnacãũ̶pu̶a mu̶jãã ãmeo maicõã ninucũwã. Bairi yu̶, mu̶jããrẽ yu̶ camairõrẽã bairo mu̶jãã cũ̶ã tocãnacãũ̶pu̶rea ãmeo maicõãña.
47005001	Grace	Bairi marĩ rupau̶ pu̶ame ati yepa macãã wiire bairo niña. Ti wii caboarorea bairo caboapa rupau̶ majũ niña. Bairo marĩ rupau̶ caboamiatacũ̶ãrẽ, Dios pu̶ame roque caroa rupau̶ majũ marĩ qũẽnogu̶mi u̶mu̶recóopu̶. Ti rupau̶ pu̶ame di rũ̶mu̶ ũno caboaeti rupau̶, capetieti rupau̶ majũ nigaro. Camasã na caáta rupau̶ mee nigaro. Tiere merẽ caroaro marĩ masĩcõãña.
43012044	Faith	Bairo jãã ĩ quetibu̶ju̶ yaparo, Jesús pu̶ame bu̶su̶rique tutuaro mena atore bairo ĩwĩ: “Ni jĩcãũ̶ ũcũ̶ yu̶ caquetibu̶ju̶rijere catũ̶gou̶sau̶ pu̶ame, yu̶ jeto merẽ tũ̶gou̶sau̶ átiyami. Yu̶re cajoricu̶ yu̶ Pacu̶ Dios cũ̶ãrẽ cũ̶ tũ̶gou̶sau̶ átiyami.
44009013	Description	Bairo cũ̶ caĩrĩjẽrẽ tũ̶gori, Ananías pu̶ame atore bairo qũĩñupũ̶ Jesure: “Capee majũ Saulo roro cũ̶ caátie quetire yu̶ tũ̶gonucũña. Roro majũ carori wãmerẽ átiocajonucũñami mu̶rẽ catũ̶gou̶sari majã Jerusalén macããnarẽ.
55003002	Sin	Ti yu̶tea caãnorẽ camasã cañuena nigarãma. Jĩcããrã na majũ na caborore bairo jeto átiãniganucũgarãma. Tunu bairoa cadinero u̶garipea pairã nigarãma. “Aperã netõrõ caãnimajũrã jãã ãniña,” caĩtũ̶goñarã nigarãma. “Jãã jeto camasĩmajũrã jãã ãniña,” ĩrãrẽ bairo catũ̶goñarĩqũẽcu̶na nigarãma. Diore cũ̶ baibotiori roro cabu̶su̶pairã nigarãma. Aperã na pacu̶a cũ̶ãrẽ cayu̶ena, cabaibotiopairã nigarãma. Aperã, “Jãã mena mu̶ ñujãñuña,” di rũ̶mu̶ ũno caĩẽna nigarãma. Bairo caãna ãnirĩ Dios yaye macããjẽ buerique cũ̶ãrẽ di rũ̶mu̶ nu̶cũ̶bu̶goro ĩñaetigarãma.
45005009	Grace	Bairi marĩ pu̶ame marĩ carorije wapare cũ̶ canetõõbojaricarã ãnirĩ ãme roquere yua atore bairo nemojãñurõ marĩ ĩ masĩña: “Dios camasãrẽ cũ̶ caĩñabeseri rũ̶mu̶ caãno popiye cũ̶ caátiparã mee marĩ ãniña,” marĩ ĩ masĩña, Jesucristo marĩ netõõgu̶ yucu̶pãĩpu̶ cũ̶ cariarique jũ̶gori.
45014014	Sin	Yu̶, marĩ Quetiupau̶ Jesucristore catũ̶gou̶sau̶ ãnirĩ, ñe ũnie ru̶saeto atore bairo ñi tũ̶goñatutuacõãña: Nipetirije yu̶ cau̶garije cañurĩjẽ jeto niña. Apei pu̶amerã apeye ũnie u̶gariquere, “Tie u̶garique carorije niña,” cũ̶ caĩtũ̶goñaata, tie cũ̶rẽ carorije niña.
54004006	Faith	Atie nipetirije mu̶ yu̶ caquetibu̶ju̶rijere caroaro jĩcãrõ tũ̶ni to macããnarẽ na mu̶ caquetibu̶ju̶ata, caroaro cariape Jesucristo cũ̶ carotirore bairo caácu̶ majũ mu̶ tuagu̶. Tunu bairoa caroa macããjẽ quetire jãnaecũ̶ã, nemojãñurõ Dios mena tũ̶goñatutuanemorĩqũẽrẽ mu̶ caátiãnimasĩ jũ̶goata, caroaro cariape Jesucristo cũ̶ carotirore caácu̶ majũ mu̶ tuagu̶.
