62003016	Faith	Jesucristo jã́d̶ovarejame majare aipe d̶arĩ maje ʉrãjinore majecʉre , yaicáyʉ majare boje . Quédeca d̶aiye jaʉvʉ majare máre , jívʉ maje bajure yaicáivʉ majevʉre boje .
43013001	Grace	Pascua torojʉve teijãravʉ jipocacajãravʉ barejávũ̶ . Coreóvarejaquemavʉ Jesús dijãravʉ eainore ũ̶i nʉquinore ijãravʉre jocarĩ , copaicʉyʉ jípacʉ yebai . Ina ijãravʉcavʉre ũ̶ jinare cainʉmʉa jecʉbi ũ̶ . Que teni ñʉjare jecʉrejaquemavʉ ũ̶i yaiyeta .
58003017	Sin	Aru caivʉ ina jʉ abevʉ bácavʉre ũ̶i cõjeiyede yópe pare baju arejaquemavʉ Jũ̶menijicʉ : “ Yú̶bu Jũ̶menijicʉ . Que baru yópe coyʉyʉbu jãve . No joborõ ji náre cãrijimene d̶ájʉrorijoborõre ye eabenama na ” , arejaquemavʉ . Aru Jũ̶menijicʉ ãmeina jorojĩnejaquemavʉ na mácavʉque ne ãmeina teiye boje cuarenta paiʉjʉa baju . Que baru yaidé d̶arejaquemavʉ na mácavʉre no põecʉbenoi .
60001014	Recommendation	Jʉ ajarã Jũ̶menijicʉre yópe mamara meara ne jʉ aiyepe nébʉcʉvare . Aru d̶abejarã yópe mʉje ãmeina d̶aiyʉepe , yópe mʉje d̶aiye báquepe coreóvabevʉva cãreja Jũ̶menijicʉi yávaiye méne . Que baru d̶abejarã yópe mʉje d̶aiye báquepe javede , mʉje jʉ arãjiye jipocare Jesucristore .
45011032	Grace	Que baru Jũ̶menijicʉ d̶aicõjeimarape d̶aibi caivʉ põevare , ne jʉ abe boje ṹ̶re , cõmaje ãroje jã́cʉyʉ náre .
66006006	Description	Jápiacacʉ apeno yávainore yópe . Jápurateavũ̶ ina yóvaicʉvaivʉ apʉrivʉ jẽnebore . Yópe arĩ , coyʉávũ̶ : — Cũinákilo quénora trigo ãmicʉe pã́u d̶aiye bojed̶arĩ eaino mávʉ põecʉ cũinájãravʉre ũ̶i memeiye báque bojeque . Aru yóbecʉrikilos quénora cebada ãmicʉe pã́u d̶aiye bojed̶arĩ eaino mávʉ põecʉ cũinájãravʉre ũ̶i memeiye báque bojeque . Ʉbenita ãmed̶abejacʉ olivo ãmicʉricʉ jẽidʉa córore aru vino ú̶yaicorore máre , arĩ coyʉávũ̶ .
59004010	Recommendation	Que baru , “ Apevʉ cãchinotamu yʉ ” , ajarã mʉja Jũ̶menijicʉre , ũ̶i cad̶atequiyepe aivʉ mʉjare ũ̶i parʉéque . Que teni Jũ̶menijicʉ mearore jícʉyʉme mʉjare .
44017031	Grace	Jũ̶menijicʉ beorejaquemavʉ põeva ne d̶arãjiyede yópe , ũ̶i ñájiovaquijãravʉ baquinóre náre . Ãnijãravʉ baquinói Jũ̶menijicʉ ñájine d̶acʉyʉme caivʉ põevare , ne ãmeina teiye boje , ũ̶ ãrʉmetebecʉ baru cãreja ne ãmeina teiyede . Aru cũinácʉ ũ̶mʉ , Jũ̶menijicʉi epeimʉ mácʉ , d̶acacʉyʉme diede Jũ̶menijicʉre . Aru Jũ̶menijicʉ jãve jã́d̶ovaquemavʉ ñai ũ̶mʉre , ũ̶i epeimʉ mácʉre , caivʉ põevare , maje majinajiyepe ayʉ ṹ̶re Jũ̶menijicʉi nacovaiye báquede yainore jarʉvarĩ , arejamed̶a Pablo náre .
43019002	Description	Aru ṹ̶re pʉenocacaje , jabocʉ doicajepe paicaje ñemijuaricajede doarejaimad̶a na . Jesúre que teivʉ , miumua cãteni , cainitarabʉre d̶arĩ , ũ̶i jipobʉrã ditarabʉre tʉorejaimad̶a ina churarava .
54005014	Recommendation	Que baru yʉ ʉvʉ ina nomiópeva bojʉrõmivare ne pʉrʉbʉorĩ jʉed̶ocʉvarãjiyepe ayʉ jã́ri coreivʉva ne cũ̶ramiare . Que teiyede maje maucʉ bʉojabecʉbe ãmeina yávayʉ Jesúre jʉ aipõeva ne borore .
43014011	Faith	Ji coyʉino mácarõre , “ Cʉvʉ yʉ jipacʉque aru jipacʉ cʉbi yú̶que cũinávʉpe ” , jʉ ajarã mʉja . Ʉbenita jʉ abevʉ baru ji coyʉino mácarõre , quénora jʉ ajarã yʉre ji d̶aiye báque boje .
66020014	Violence	Caride ina yaivʉ bácavʉ yainájarama cojedeca . Na mácavʉre coreino mácarõ jarʉvaino mateávũ̶ toabo cũiméboi . Ina yaivʉ bácavʉ yainájarama pʉque , mamarʉmʉ ne bajuque ijãravʉi aru no yóboi ne ũmeque toabo cũiméboi . No toabobu yópe jia ʉrad̶a uruinope ʉrarõ baju . Nore ñájinajarama cainʉmʉa .
58009026	Description	Que teyʉ bácʉ baru , Cristo yaijébu obedinʉmʉa Jũ̶menijicʉi ijãravʉre cʉed̶aiye báquemiata . Quénora caride , ijãravʉre bʉojaijãravʉare , maje cʉrijãravʉare , Cristo darejaquemavʉ ijãravʉi cũinára , jarʉvacʉyʉ ãmeina teiyede , Jũ̶menijicʉi ãrʉmetequiyepe ayʉ diede , Cristo ũ̶i bajure ũ̶i boarĩ́ jarʉvaicõjeiye báquede ũ̶i mauvare .
44013018	Description	Napinejaquemavʉ na mácavʉre cuarenta paiʉjʉa baju ne cʉede cãreja põecʉbenoi .
46011033	Recommendation	Que baru , mʉja , jívʉ , mʉje cójijivaiyede ãri ũcurajivʉ yópe maje jabocʉ Jesucristoi ãrʉre d̶aicõjeiyepe mʉjare , corejarã caivʉ mʉjevʉre , ne earãjiyepe aivʉ . Que teni ãri ũcujara caivʉ mʉja cũinátʉrʉ .
66006012	Violence	No yóboi , jã́cacʉ ñai ovejajĩcʉ ũ̶i buraiyede apeyabe jãjariyabede . Pare cújiavũ̶ caino joborõ . Aviá ñemiteame yópe põeva ne doiyepe ñeminicajede , orãjivʉ yaivʉ bácavʉre . Aru aviá ñamicacʉ jũacʉ bajura bateáme yópe jivepe .
58011035	Violence	Aru nácavʉ nomiva mácavʉ máre jacopʉrejaquemavʉ apʉrivʉre cojedeca névʉ yaivʉ bácavʉ Jũ̶menijicʉi nacovaimarare . Apevʉ nácavʉ bácavʉ jabova ne bʉoimara mácavʉ barejaquémavʉ , ne jʉ aiye báque boje Jũ̶menijicʉre . Ina jabova bácavʉ churarava bácavʉre pare jara popeicõjenejaquemavʉ na mácavʉre . Que teni , “ Mʉje jʉ abedu Jũ̶menijicʉre , jaetovarãjaramu mʉjare ” , arĩdurejaquemavʉ na mácavʉre ina jabova bácavʉ . Ʉbenita ina Jũ̶menijicʉre jʉ aivʉ bácavʉ ye jʉ abevʉva tedejaquemavʉ cainʉmʉa . Quénora ina jabova bácavʉre boarĩ́ jarʉvaicõjenejaquemavʉ na mácavʉre , nacajarajivʉ yainore jarʉvarĩ apʉrivʉ cojedeca aru cʉrãjivʉ pʉeno baju me cavarõ mearo Jũ̶menijicʉi cʉrõi .
44016037	Violence	Ʉbenita Pablocapũravʉ arejamed̶a ina churaravare : — Iye Roma ãmicʉrõ jaboteino d̶aicõjeiye ñájine d̶aicõjemevʉ Romacavʉre ne ãmeina teiyede jã́d̶ovaiyeta . Ñʉjavacari Romacavʉtamu ñʉja . Ʉbenita ñʉje ãmeina teiyede jã́d̶ovari bʉojabema ina jabova . Aru jã́d̶ovamevʉva diede , jara popeicõjema ñʉjare caivʉ põeva ne jã́iyede . Aru bʉoma ñʉjare . Que teniburuta , jaetovaiyʉma na ñʉjare yavenina . ¡ Que ãmevʉ ! Návacari darĩ jaetovajarãri ñʉjare yore jocarĩ , arejamed̶a Pablo .
45013009	Recommendation	Yópe d̶aicõjenejaquemavʉ Jũ̶menijicʉ põevare : “ Cʉbejarã apevʉque mʉjemarebʉcʉvare jarʉvarĩ . Boarĩ́ jarʉvabejarã põevare . Ñavamejara . Ãujimejara apevʉ ne cʉvaede ” , arĩ d̶aicõjenejaquemavʉ . Caiye iye d̶aicõjeiye aru caiye ape d̶aicõjeiye máre cũináromia yópe aiyʉrõmu : “ Mʉja coapa ʉjarã mʉjevʉre , yópe mʉje ʉepedeca mʉje bajure ” , aiyʉebu iye .
62003003	Faith	Aru caivʉ maja napini coreivʉbu Jũ̶menijicʉi oatʉvaquiyede majare maje Cristope barãjiyéde , d̶are nʉmemuri ãmeina teiyede . Quénora mearore d̶aiyʉrivʉbu yópe Cristovacari mearore d̶aiyepe cainʉmʉa , ũ̶i me boje .
45007022	Faith	Torojʉrĩ ʉvʉ Jũ̶menijicʉi d̶aicõjeiyede ji ũmei . Aru d̶aiyʉrĩduivʉ yʉ diede .
50004004	Recommendation	Cu̶jarã toroju̶rĩ mu̶je ũmei cainu̶mu̶a mu̶je cu̶ede maje jabocu̶ Jesucristoque cũinávu̶pe . Que baru coyu̶ivu̶ mu̶jare cojedeca : Toroju̶jarã mu̶je ũmei .
66001012	Description	Copedicacʉ , jã́cʉyʉ ṹ̶re , ñai yávayʉre yʉre . Copedini jã́cacʉ siete paijaraboa pẽoibʉa tʉoijaraboa úruque d̶aijaraboare .
58003018	Sin	
43010008	Sin	Ji edaquiye jipocare apevʉ , ovejavare coreipõevape teni , edaquemavʉ . Caivʉ na ñavacʉrivʉpe paivʉ aru tatorĩ ĩ́põevape paivʉ batequémavʉ . Ʉbenita náre jápiarĩ ad̶abetequemavʉ põeva .
60002018	Recommendation	Mʉja , memecaipõeva , jʉ ajarã mʉje jabovare aru pued̶ajarã me náre . Nópe d̶ajarã ina jabova jijecʉbevʉre aru ina jijecʉrivʉre máre .
44006013	Description	Dinʉmʉ davarejaimad̶a apevʉ borocʉrivʉre . Aru borocʉrĩ arejaimad̶a na : — Ñai ũ̶mʉ cainʉmʉa ãmeina ávaibi Jũ̶menijicʉi cũ̶ramine aru Jũ̶menijicʉi d̶aicõjeiyede ũ̶i coyʉiye báquede Moisés bácʉre máre .
47005018	Faith	Jũ̶menijicʉrecabe d̶are d̶ayʉ caiye iyede majare boje . Cristoi d̶aiye báque boje , Jũ̶menijicʉ cãrijimene d̶arejaquemavʉ majare ṹ̶que , maja ṹ̶re maucʉvarivʉ bácavʉ , maje yóvarãjiyepe ayʉ ṹ̶re . Aru ñʉjare cãrijimene d̶are d̶aicõjenejame apevʉ põevare máre ṹ̶que , na ṹ̶re maucʉvarivʉ , ne yóvarãjiyepe ayʉ ṹ̶re .
59005010	Recommendation	Mʉja , jívʉ , dápiajarã ina Jũ̶menijicʉi yávaiyede coyʉcaipõeva mácavʉre . Ne ñájiye báquede napini coredejaquemavʉ na mácavʉ . Napedeca napini corejarã mʉja .
44002021	Faith	Dijãravʉa baquiyéna mead̶acʉyʉmu caivʉ ina órejaivʉre yʉre ji cad̶atequiyepe aivʉre náre . Ĩcʉyʉmu náre abujuvai jabocʉi parʉéde jocarĩ ” , arejaquemavʉ Jũ̶menijicʉ , coyʉcarejaquemavʉ Joel bácʉ .
66007012	Faith	Yópe arĩ , mearore jíma ṹ̶re : Quédecabu . Maje jabocʉ Jũ̶menijicʉrecabe caivʉ ne mearore jímʉ , aru ne torojʉre d̶aimʉ máre . Ʉ̃́recabe caiyede coreóvayʉ . Caivʉ torojʉede jíjarãri ṹ̶re aru pued̶ajarãri ṹ̶re . Ʉ̃́recabe caiye parʉéde cʉvacʉ aru caiye méne d̶aiye majicʉ máre cainʉmʉa . Quédecabu , aima na .
60003003	Recommendation	Mʉje mead̶aiyede mʉje bajure , d̶abejarã jã́icõjenajivʉ apevʉre mʉjare . Que baru mʉje vaivéiyeque mʉje pod̶are , aru mʉje ad̶aiyeque cõd̶eimeare máre , aru mʉje doiyeque cuitótecajeare máre , jã́icõjemejara apevʉre .
55001008	Faith	Que baru cʉyebejacʉ mʉ iye maje coyʉiyede maje jabocʉ Jesucristorã . Aru cʉyebejacʉ yʉre máre , bʉoimʉ cʉcʉreca ṹ̶re boje . Quénora yú̶vacari ñájiyʉbecʉ ãmevʉ ji coyʉiye boje Jesús ũ̶i yávaiye méne , mʉ máre ñájiyʉbecʉ cʉbejacʉ mi coyʉiye boje Jesús ũ̶i yávaiye méne . Napijacʉ mi ñájiyede Jũ̶menijicʉi parʉéque .
43017019	Description	Ji baju epeivʉ yʉ , memecacʉyʉ mʉre yópe mi ʉrõpe . Que d̶aivʉ náre boje , na máre ne epenajiyepe ayʉ ne baju , memecarãjivʉ mʉre yópe mi ʉrõpe . Que d̶arãjivʉbu , ne majié boje jãvene mi yávaiyede .
66003002	Recommendation	Jũracʉcʉ , jabʉóvayʉ bʉojabevʉ mʉ mi memecaiyede jocarĩ Jũ̶menijicʉre . Que baru Jũ̶menijicʉ ãmeina jã́imi mʉre . Que baru cãñʉpe ãmejacʉ mʉ . Pʉeno parʉre d̶arĩ jʉ are nʉre d̶ajacʉ mívʉre ne ũmei , ina coatebevʉre cãreja Jũ̶menijicʉre jarʉvarĩ , ne coateni bíjabenajiyepe ayʉ ṹ̶re jarʉvarĩ .
66016004	Description	Aru pʉcarãi yóbocacʉ ángele jayuárĩ jebeáme ũ̶i jororʉquede caiye jiare aru cainoa oco pĩapóinoare máre . Ʉ̃i que d̶aiyede caiye iye oco máre jiveteavũ̶ .
45005002	Faith	Maje jʉ aiye boje Jesucristore , ũ̶ cʉvare d̶aibi majare Jũ̶menijicʉi mearo d̶acaiye bojecʉbede . Aru maja cʉrivʉbu caride Jũ̶menijicʉi mearo d̶acaiye bojecʉbeque . Que baru torojʉrivʉbu maja maje ũmei , maje coreóvaiye boje cũinájãravʉ baquinói Jũ̶menijicʉ acʉyʉre majare “ Mʉjarecabu yópe ji ʉrõpe ” . Aru ñájine d̶abecʉbe majare cojedeca .
49005005	Sin	Me majijarã mʉja iyede jãve : Põeva d̶aivʉ baru ãmenore apevʉque némarebʉcʉva ãmevʉque aru põeva ãmeina d̶aivʉ baru ũ̶mʉva nomivaque aru nomiva ũ̶mʉvaque , ina põeva nópe d̶aivʉ cʉrãnʉmenajarama Jũ̶menijicʉque aru Cristoque máre . Ye ne jaboteimara ãmenajarama na . Aru põeva ʉrivʉ baru pʉeno baju ne cʉvaede Jũ̶menijicʉre jarʉvarĩ , pẽpeimarare mearore jívʉpe paivʉbu na . Que baru põeva nápe paivʉbu cʉbenajivʉ Cristoque cavarõ mearo Jũ̶menijicʉi cʉrõi .
58011008	Faith	Abraham mácʉ ũ̶i jʉ aiye báque boje Jũ̶menijicʉre , etarejaquemavʉ ũ̶i joborõre jocarĩ , nʉcʉyʉ apejoborõita , yópe Jũ̶menijicʉi coyʉiye báquepedeca ũ̶ mácʉre . Jũ̶menijicʉ ũ̶ mácʉre cuturĩ ũ̶ jicʉ bacʉyú̶va , “ Mi apeno cʉrõ mi cʉquinore mʉre jã́d̶ovacʉyʉmu yʉ ” , ũ̶i aiye báquede ũ̶ mácʉre , ã́rore ũ̶i nʉquinore majibecʉvacari , jʉ arĩ etarĩ nʉrejaquemavʉ ũ̶ , Abraham mácʉ .
49005018	Recommendation	Ũcumejara pacotebeburĩ mʉja . Pacoteivʉ baru , ãmed̶arãjaramu mʉja , mʉje d̶aicõjeme boje mʉje bajure . Quénora mʉjacapũravʉ d̶aicõjejara ñai Espíritu Santore ũ̶i majiéque .
61002002	Sin	Obedivʉ põeva náre jʉ arĩ , yóvarĩ nʉri , napedeca ʉrarõ ãmeno d̶arãjivʉbu . Ne d̶aiye boje nópe , ãmeina yávarãjarama ina jʉ aivʉre Jesucristore .
49002018	Faith	Cristorecabe jẽniare d̶ayʉ caivʉ majare majepacʉ Jũ̶menijicʉque . Ʉ̃i yaiye báque boje , cʉre d̶aibi majare ṹ̶que cũinávʉpe . Ñai Espíritu Santo cũinácʉ cad̶ateibi caivʉ majare , judíovare aru judíova ãmevʉre máre , maje jẽniarajiyepe ayʉ majepacʉ Jũ̶menijicʉque .
44021025	Recommendation	Ʉbenita ñʉjavacari toivacarã no paperayocare ina judíova ãmevʉ Jesúre jʉ aipõevare , ne majinajiyepe aivʉ maje dápiaiyede . Yópe arĩ , toivacarã náre : “ Caiye ãiyede pẽpeimara mácavʉ ne jíno mácarõre ãmejara . Aru jivede ãmejara . Ãimajiarʉa jive cʉede máre ãmejara . Aru d̶abejarã ãmeina d̶aiyede apevʉque mʉjemarebʉcʉva ãmevʉque ” , arĩ toivacarã ñʉja náre , arejaima Pablore Jesúre jʉ aivʉre coreipõeva .
44005003	Sin	Ʉ̃i jíniburu yóboi , Pedro arejamed̶a ṹ̶re : — Mʉ , Ananías , ¿ aipe teni abujuvai jabocʉ dápiaicõjeni mʉre yópe mi d̶ainore , mi jʉjovarĩduquiyepe ayʉ ñai Espíritu Santore mi yaveni epeiyede apede yo bojed̶ainoquede ?
49004014	Recommendation	Que baru jʉed̶ovape paivʉ maje cʉbenajiyepe ayʉ , Cristo jíbi majare ũ̶i méne . Jʉed̶ova pʉcaũmea cʉrivʉbu . Napedeca ina Jesúre jʉ aipõeva pʉcaũmea cʉrivʉ baru , oatʉvaivʉbu ne dápiaiyede cainʉmʉa , ape bueiyede jápiaivʉva . Ina bueipõeva borocʉrivʉ me majidivʉbu aipe jʉ are d̶arãjivʉ apevʉre ne borocʉeque . Que baru bʉcʉvape paivʉ barĩjárajarevʉ maje ũmei , jʉjovaimara ãmenajivʉ yópe jʉed̶ovape .
46006009	Sin	Jãve põeva cõmajivʉ ne ãmed̶aiyede Jũ̶menijicʉi jaboteimara ãmenajarama . ¿ Diede coreóvabenarʉ mʉja ? Mʉje bajumia apecʉre jʉjovaicõjemejara . Ina põeva ãmeina d̶aivʉ apevʉque némarebʉcʉva ãmevʉque , aru ina pẽpeimarare mearore jívʉ , ina ãmeina d̶aivʉ apevʉque némarebʉcʉvare jarʉvarĩ , ina ũ̶mʉva nomivape d̶aivʉ aru ina ũ̶mʉva máre d̶aivʉ apevʉ ũ̶mʉvaque yópe ne d̶ájʉroepe nomivaque , caivʉ ina Jũ̶menijicʉi jaboteimara ye ãmenajarama .
58010025	Recommendation	Apevʉ mʉjacavʉ dajocad̶ama ne cójijivaiye báquede apevʉ Jesúre jʉ aipõevaque . Ʉbenita nópe d̶aiye meamevʉ náre . Quénora cójijinajarevʉ maja , parʉre d̶arãjivʉ majacavʉ ne jʉ aiyede Jesucristore . Joabejĩnotamu ãnijãravʉ baquinó maje jabocʉ Jesucristoi coyʉquiyede ã́rore maje cʉrãjinore jãravʉ cũiméjãravʉ baquinóre , cavarõ mearoi o toabo cũiméboi , maje d̶aiye boje maje cʉede ijãravʉi . Que baru pʉeno baju parʉre d̶arãjarevʉ majacavʉ ne ũmene .
51003005	Sin	Coatejarã mu̶je baju mu̶je ãmeina d̶aiyu̶ede jaru̶varĩ . Ãmeina d̶abejarã apevu̶que mu̶jemarebu̶cu̶va ãmevu̶que , aru ãmeina d̶abejarã ũ̶mu̶va nomivaque aru nomiva ũ̶mu̶vaque máre . Caiye iye ãmene d̶aiyu̶bejarã mu̶ja . Mu̶je baju ãmeina daiyu̶epe d̶abejarã mu̶ja . Ʉbejarã pu̶eno baju mu̶je cu̶vaede . Que d̶aivu̶ baru , d̶ajebu mu̶je cu̶vaede yópe jũ̶menijinape .
52005008	Faith	Ʉbenita majacapũravʉ coateivʉbu ina ñamicavʉre jarʉvarĩ . Aru ñeminoi cubevʉ maja . Quénora jãravʉcavʉtamu maja . Aru miad̶ároi cuivʉbu maja . Que baru me d̶aicõjeiye jaʉvʉ maje bajure . Maje jʉ aiye Jũ̶menijicʉre jaʉvʉ majare aru maje ʉe apevʉre máre . Yópe d̶arĩ taoivʉbu maja nópe churarava ne taoiyepe ne bajure jãjaricaje doicajeque . Aru jaʉvʉ majare maje napini coreiye Jũ̶menijicʉi mead̶aquiyede . Nópe d̶arĩ taoivʉbu maja yópe churarava ne taoiyepe ne jipobʉre jãjaribo moiboque .
55001007	Grace	Aru Jũ̶menijicʉ daroibi majare ñai Espíritu Santore . Ʉ̃ jidʉre d̶abecʉbe majare . Quénora parʉre d̶aibi majare , maje ũmei memecarãjiyepe ayʉ me Jũ̶menijicʉre . Ʉre d̶aibi majare Jũ̶menijicʉre aru põevare máre . Aru majide d̶aibi majare maje oaburĩ coreivʉ maje bajure coreóvaivʉva me .
62002004	Sin	Ʉbenita ñai põecʉ “ Yʉ coreóvaivʉ Jũ̶menijicʉre ” ayʉ baru , d̶abecʉvacari yópe Jũ̶menijicʉi d̶aicõjeiyepe , borocʉcʉbe ũ̶ . Que teni Jũ̶menijicʉi jãve coyʉiye cʉbevʉ ṹ̶re .
50002002	Faith	Que baru paru̶rõreca jẽniaivu̶ mu̶jare , mu̶je toroju̶re d̶arãjiyepe ayu̶ yu̶re ji ũmei pu̶eno baju , cũinátu̶ru̶ mu̶je dápiaiyeque , cũinátu̶ru̶ mu̶je u̶eque mu̶jevu̶re , cũinátu̶ru̶ mu̶je ũmeque , aru cũinátu̶ru̶ mu̶je u̶rõque máre .
43007030	Description	Dinʉmʉre Jesúre jẽni jacojʉrorivʉ barĩdurejaima ñʉje jabova . Ʉbenita ṹ̶re ne jẽnajijãravʉ ãmenejaquemavʉ cãreja . Que baru Jesúre ñame jẽmenejaima .
54006018	Recommendation	Ina cʉve cʉvarivʉre d̶aicõjejacʉ me apevʉre . Jecʉbevʉva jícõjejacʉ náre ne cʉvaequede , ne coapavarãjiyepe ayʉ cõmaje ãrojarivʉre , cad̶atenajivʉ náre .
43018030	Description	Ina judíova arejaima : — Ʉ̃i ãmeno d̶abedu , ṹ̶re davabejebu ñʉja mi yebai , arejaima .
45014006	Faith	Majacavʉ me ãrʉrivʉ baru cũinájãravʉre apejãravʉa pʉeno d̶ad̶ama nópe , pued̶arãjivʉ Jũ̶menijicʉre . Aru majacavʉ ãrʉrivʉ baru cũinátʉrʉ jãravʉa coapa d̶ad̶ama nópe , pued̶arãjivʉ Jũ̶menijicʉre . Aru majacavʉ caijĩene ãivʉ nópe d̶ad̶ama , pued̶arãjivʉ Jũ̶menijicʉre , aru torojʉede jíyama ṹ̶re , ũ̶i jíye boje náre ne ãiyeva . Aru majacavʉ ãimajiarʉare ãmevʉ máre nópe d̶ad̶ama , pued̶arãjivʉ Jũ̶menijicʉre , aru torojʉede jíyama ṹ̶re , ũ̶i jíye boje náre ne ãiyeva .
45012012	Recommendation	Napini coreivʉbu mʉja Jũ̶menijicʉi mearo d̶acaquiyede mʉjare . Que baru torojʉjarã mʉja cainʉmʉa . Napijara mʉja mʉje ñájiyede . Aru ʉetʉbevʉva coyʉjarã Jũ̶menijicʉque cainʉmʉa .
44024023	Description	Que arĩ bʉojarĩ , Félix coyʉrejamed̶a ñai churaravai jabocʉre , Pablore davayʉ bácʉre . Ʉ̃́re nʉvaicõjenejamed̶a Pablore jabovai cũ̶rami cojedeca , churarava ne jã́ri corenajiyepe ayʉ ṹ̶re noi . Ʉbenita d̶aicõjenejamed̶a Pablore yópe ũ̶i ʉrõpe aru jã́radaicõjenejamed̶a ṹ̶re ũ̶i yóvaimarare , ne cad̶atenajiyepe aivʉ ṹ̶re jaʉéde .
46013007	Description	Maja apevʉre ʉrivʉ , ñájivaivʉbu caiye ãmene apevʉ ne d̶aiyede majare , ãmenore d̶abevʉva náre copʉ . Aru jʉ ávaivʉbu caiye méne maje jápiaiyede apevʉi borore . Ʉbenita aiye ãmene maje jápiaiyede apevʉi borore jʉ ávabevʉbu . Maja apevʉre ʉrivʉ , dajocabevʉva corevaivʉbu ina ãmed̶aivʉre , ne oatʉvarĩ mearore d̶arãjiyepe aivʉ . Aru napivaivʉbu caiye ãmene apevʉ ne d̶aiyede majare dajocabevʉva maje ʉede náre .
47004013	Faith	Ye baju ãmevʉ põeva ne boarĩ́ jarʉvaiyʉe ñʉjare . Cainʉmʉa jʉ aivʉbu Jũ̶menijicʉre . Yópe arĩ , apecʉre toivaicõjenejaquemavʉ Jũ̶menijicʉ ũ̶i yávaiyede : “ Yʉ jʉ aivʉ Jũ̶menijicʉi yávaiyede jãvene . Que baru coyʉyʉbu diede ” , arĩ toivaicõjenejaquemavʉ . Aru quédeca ñʉja máre jʉ aivʉbu Jũ̶menijicʉi yávaiyede jãvene . Que baru diede coyʉvaivʉbu ñʉja .
52005014	Recommendation	Mʉja , ñʉjevʉ , ñʉja jẽniaivʉbu parʉrõreca , mʉje d̶arãjiyepe aivʉ yópe mʉjare jaʉéde . Majicajarã ina memeiyʉbevʉre , ne memenajiyepe aivʉ . Torojʉre d̶ajarã ina jidʉrivʉre , ne jidʉbenajiyepe aivʉ . Cad̶atejarã ina chĩoivʉre , ne torojʉre d̶arãjiyepe aivʉ ne ũmei . Aru napijara caivʉre .
66016010	Description	Aru yóvaicʉvaivʉi yóbocacʉ ángele jayuárĩ jebeáme ũ̶i jororʉquede ñai ãme ãimacʉ jijecʉcʉ jia ʉrad̶are jocarĩ dayʉ bácʉi jabocʉi dobarõ mearora . Ʉ̃i que d̶aiyede ñemié tʉavũ̶ caino ñai ãimacʉ ũ̶i jaboteinore . Aru caivʉ ũ̶i jaboteimara cũivʉ bateima ne baju ne jemedoare , pare ne ñájiye boje .
48006016	Grace	Jũ̶menijicʉ torojʉrivʉ me cʉre d̶ajacʉrĩ cãrijimevʉva aru cõmaje ãroje jã́jacʉrĩ caivʉ ina d̶aivʉre yópe ji bueiyepe Jesucristoi d̶aicõjeiyede . Ina nópe d̶aivʉ jãve Jũ̶menijicʉi põevatamu na .
44018025	Faith	Ʉetʉbecʉva buedejamed̶a me Jesús ũ̶i yávaiye méne . Ʉbenita quénora Juan Bautista bácʉ ũ̶i bueiyede aru ũ̶i jã́d̶ovaiyede põevare Jũ̶menijicʉre ocoque majidejamed̶a .
46010031	Recommendation	Apecʉ ũ̶i que aru , yópe arĩ coyʉjebu yʉ . Caiye mʉje ãiyʉede , caiye mʉje ũcuiyʉede , aru caiye mʉje d̶aiyʉede máre , apevʉ mearore jínajivʉ baru Jũ̶menijicʉre mʉje d̶aiye boje , meajebu mʉje d̶aiye . Ʉbenita apevʉ “ ¿ Boropateyʉ bárica yʉ ? ” ne arĩ dápiaru , mʉje d̶aiye boje , meamejebu mʉje d̶aiye . “ ¿ Yópe d̶ayʉ baru , apevʉre mearore jíde d̶ajeba yʉ Jũ̶menijicʉre ? ” arĩ dápiajarã mʉja , mʉje d̶arãjiye jipocai .
62002027	Recommendation	Ʉbenita mʉjacapũravʉ javede jacopʉquemavʉ ñai Espíritu Santore , cʉcʉre mʉjaque , Jesucristo ũ̶i daroimʉ mácʉre mʉjare . Aru ñai Espíritu Santo bueibi mʉjare caiyede . Aru ũ̶i bueiye mʉjare jãvetamu . Borocʉbetamu die . Que baru apecʉ jaʉbebi mʉjare majicacʉyʉ iye yávaiyede jãvene . Que baru yóvajarã mʉja Jesucristore cũinávʉpe cainʉmʉa , cũinátʉrʉ mʉje ũmei .
59002026	Faith	Que baru yópe põecʉ ũme cʉbecʉ , yaiyú̶ bácʉpe , nopedeca ñai põecʉ mearo d̶abecʉ jʉ ayʉ Jũ̶menijicʉre jãve ãmemi . Cad̶atebebi ũ̶ . Aru ũ̶i jʉ aiye bojecʉbevʉ .
44027035	Description	Que arĩ , Pablo pã́ure jẽni , Jũ̶menijicʉre torojʉede jíniburu yóboi ne jã́inoi , pã́ure cotʉvarĩ , ãrejame ũ̶ .
44015020	Sin	Quénora toivarãjarevʉ paperayocare , d̶aicõjenajivʉ náre ne ãmenajiyepe aivʉ caiye ãiyede pẽpeimarare jíye báquede , ne d̶abenajiyepe aivʉ ãmeina d̶aiyede némarebʉcʉva ãmevʉque , ne ãmenajiyepe aivʉ ãimajiarʉa jive cʉede , aru ne ãmenajiyepe aivʉ jivede máre .
44023003	Sin	Que teni Pablo arejamed̶a ṹ̶re : — Mʉ , jʉjovayʉ , Jũ̶menijicʉ jara boacú̶yʉme mʉre . Yui mʉ dobavʉ , d̶acʉyʉ yópe d̶aicõjeiye ainope . ¿ Aipe teni mú̶vacari d̶aicõjemecʉpe d̶ayʉrũ̶ mʉ mi jara boaicõjeiyede yʉre ? arejamed̶a Pablo .
45008001	Description	Caride maja Jesucristoque cʉrivʉbu cũinávʉpe . Que baru coatebenajaramu maja Jũ̶menijicʉre jarʉvarĩ , maje ãmeina teiye boje .
52005009	Grace	Que baru Jũ̶menijicʉ epebebi majare ñájine d̶acʉyʉ . Quénora epeibi majare maje jabocʉ Jesucristoi mead̶aquiyepe ayʉ , ñájimemuri ãmenaque .
66020008	Violence	Etacʉyʉme dicobe ũ̶mʉjʉricobede jocarĩ , jʉjovacʉnʉcʉyʉ põevare , cainoa joborõacavʉre . Jʉjovacʉnʉcʉyʉme ina Gog ãmicʉrõcavʉre aru ina Magog ãmicʉrõcavʉre máre . Ina põeva obedivʉ barãjárama yópe ẽpayabea cʉepe jia ʉrad̶a ẽcarʉrã . Náre cójijovacʉyʉme Satanás , ne ãd̶amatenajiyepe ayʉ .
46006011	Grace	Aru apevʉ mʉjacavʉ inape paivʉ batequémavʉ mʉje Jesúre jʉ arãjiye jipocare . Ʉbenita yópe põeva ne jarʉvaiyepe docʉcʉede ne joaiyede , nopedeca Jũ̶menijicʉ jarʉvarejaquemavʉ maje ãmeina teiyede . Majare coavarĩ ṹ̶re jʉ abevʉre jarʉvarĩ , mearape d̶arĩ , epedejaquemavʉ majare ũ̶i põevava . Aru boropatebevʉpe d̶arejaquemavʉ majare ũ̶i jã́inore . Caiye iyede d̶acarejaquemavʉ Jũ̶menijicʉ majare maje jabocʉ Jesucristo parʉcʉque aru ñai Espíritu Santoque máre .
55001012	Faith	Que baru ñájivʉ yʉ caride bʉoimʉpe . Ʉbenita cʉyojarõ cʉbevʉ yʉre . Que baru coreóvaivʉ yʉ ñai Jesucristore , ji jʉ aimʉre . Aru jãve bíjaroicõjemecʉyʉme ũ̶ iye ji memecaiye báquede ṹ̶re cainʉmʉa . Que majivʉ yʉ jãve .
49006018	Faith	Cainʉmʉa dajocabejarã mʉje coyʉiyede Jũ̶menijicʉque . Caiye mʉje d̶aiyede coyʉjarã ṹ̶re ñai Espíritu Santoi cad̶ateiyeque . Torojʉede jíjarã ṹ̶re ũ̶i mearo d̶acaiye boje majare . Aru jẽniajara Jũ̶menijicʉque caiye mʉjare jaʉéde . Ʉetʉbevʉva me dápiajarã mʉje coyʉiyede Jũ̶menijicʉque . Jẽniare nʉjara caivʉ Jũ̶menijicʉi põevare boje dajocabevʉva .
52001001	Grace	Yʉ , Pablo , toivaicõjeivʉ apecʉre iyoca paperayocare . Silvano aru Timoteoque yʉ meaicõjeivʉ mʉjare , Tesalónica ãmicʉriĩmarocavʉ Jesucristore jʉ aipõeva cójijivaivʉre . Mʉja majepacʉ Jũ̶menijicʉ aru maje jabocʉ Jesucristo jinatamu mʉja . Majepacʉ Jũ̶menijicʉ , maje jabocʉ Jesucristomaque , mearo d̶acajacʉrĩ mʉjare bojecʉbeda ũ̶i me boje . Aru torojʉrivʉ cʉre d̶ajacʉrĩ mʉjare cãrijimevʉva .
50004005	Faith	Caivu̶ põeva coreóvajarãri mu̶jare cad̶ateiyu̶rivu̶re apevu̶ põevare . Maje jabocu̶ Jesucristo ũ̶i copaidaquino maquinó joabenotamu . Que baru cad̶atejarã caivu̶re .
46011026	Faith	Cainʉmʉa yópe mʉje pã́ure ãiyepe aru mʉje ũcuidoquede ũcuiyepe máre , pʉ maje jabocʉ Jesucristoi copaidaiyeta , põevare jã́d̶ovaivʉbu Cristoi yaiye báquede náre boje , mead̶acʉyʉ náre .
59005015	Faith	Aru ne jẽniaiyede “ Jesucristo mead̶arĩ majicʉtame ” , ne arĩ dápiaru , ñai ijimʉ mead̶aimʉ macʉyú̶me . Maje jabocʉ Jesucristo mead̶acʉyʉme ṹ̶re . Aru ijimʉ mácʉ baru ũ̶i ãmeina teiye báque boje , Jũ̶menijicʉ ãrʉmetecʉyʉme diede .
55001003	Faith	Yʉ torojʉede jívʉ Jũ̶menijicʉre , ji memecaimʉre , “ Boropatebevʉ yʉ ” , ji arĩ dápiaiyeque , nópe jíñecuva mácavʉ máre ne ṹ̶re memecaiye báquepedeca . Ji jẽniaiyedeca Jũ̶menijicʉque jãravʉre aru ñamine máre ãrʉvʉ mʉre cainʉmʉa .
66006016	Description	Cod̶oboborĩ órejaima cũ̶racũa ʉracũare aru cũ̶raboare máre , yópe arĩ : — Tʉjacũari ñʉjare . Yavejacũari ñʉjare ṹ̶re jocarĩ , ñai dobacʉre jabocʉi dobarõ mearo coricacarõra , ũ̶i jã́mequiyepe aino ñʉjare . Yavejacũari ñʉjare ṹ̶re jocarĩ , ñai ovejajĩcʉ jorojĩni jã́ñʉre .
66002017	Description	’ Caivʉ me jápiajarã ñai Espíritu Santoi coyʉiyede Jesúre jʉ aipõeva cójijivaivʉre : ‘ Ina mʉjacavʉ vainí tʉivʉre ãmenore jarʉvarĩ ãicõjecʉyʉmu yʉ ãiye me cavarõ mearo Jũ̶menijicʉi cʉrõquede , iye ãiye yaveiyede ijãravʉcavʉre jocarĩ . Aru jícʉyʉmu náre coapa cũinájibo cũ̶rajibo borijĩbore . Dijĩborã toivaino cʉvʉ cũináro ãmiá mamaro ãmiáre . Aru ina jacopʉrãjivʉ quévʉra coreóvarãjarama no ãmiáre . Apecʉ cʉbecʉbe coreóvayʉ no ãmiáre ’ , arĩ coyʉibi ñai Espíritu Santo ” , arĩ toivaicõjeame yʉre .
61002003	Sin	Ãujinajivʉbu na apevʉi cʉvede , tãutʉrare máre . Que teni jʉjovarãjivʉbu mʉjare ne bueiye borocʉeque , ĩnajivʉ mʉje cʉvaede . Ʉbenita javede Jũ̶menijicʉ “ Ina borocʉede bueivʉ ñájinajarama ” , arejaquemavʉ . Que teni bíjarãjarama na Jũ̶menijicʉre jocarĩ .
53002011	Sin	Que baru Jũ̶menijicʉvacari jʉjovaicõjecʉyʉme náre , ne jʉ arãjiyepe ayʉ borocʉede .
45002024	Sin	Javede yópe arĩ , Jũ̶menijicʉ toivaicõjenejaquemavʉ ũ̶i yávaiyede : “ Ina põeva judíova ãmevʉ ãmeina yávad̶ama Jũ̶menijicʉre , mʉje ãmeina d̶arĩ jã́d̶ovaiye boje ” , arĩ toivaicõjenejaquemavʉ .
55003008	Sin	Yópe ina yaviva bácavʉ ne ãmiá Janes aru Jambres ne maucʉvae báquepe Moisés bácʉre , nopedeca na máre , ina jʉjovaivʉ nomivare , maucʉvarivʉbu iye yávaiyede jãvene . Dápiaivʉbu ãmenore cainʉmʉa . Aru Jũ̶menijicʉi jarʉvaimaramu na , ne jʉ abe boje iye yávaiyede jãvene .
66003019	Recommendation	Yʉrecabu coreóvare d̶ayʉ caivʉ ji ʉmarare ne ãmeina teiyede aru ñájine d̶ayʉ náre die boje máre . Que baru pʉeno baju d̶aiyʉjacʉ Jũ̶menijicʉi ʉrõpe . Chĩori jarʉvajacʉ mi ãmeina teiyede . Aru oatʉvajacʉ mi d̶aiyede .
45005001	Faith	Jũ̶menijicʉ coyʉibi majare “ Boropatebevʉ mʉja ji jã́inore ” , maje jʉ aiyede ṹ̶re . Aru cãrijimevʉva cʉre d̶aibi majare maje jabocʉ Jesucristo Jũ̶menijicʉque .
54004016	Recommendation	Me jã́jacʉ mi d̶aiyede . Aru buejacʉ yávaiyede jãvene máre . Nópe d̶ajacʉ cainʉmʉa . Que teyʉ mi baju mead̶acʉyʉmu mʉ . Aru mead̶acʉyʉmu mʉ ina jápiaivʉre mi bueiyede máre .
44026011	Violence	Obedijãravʉa yʉ nʉcacʉ judíovai cójijiñamiai , ñájine d̶acʉyʉ ina Jesúre jʉ aipõevare . Jesúre jʉ abede d̶arĩducacʉ yʉ náre . Aru ji ʉrarõ baju jorojĩye boje náre , yʉ cujucacʉ náre apeĩmaroaita , arejamed̶a Pablo .
48005019	Sin	Caivʉ majima aipe ãrojae ne d̶aiyede ina ne baju ãmeina d̶aiyʉeque d̶aivʉ . Ãmeina d̶aivʉbu apevʉque némarebʉcʉva ãmevʉque , cʉrivʉbu ãmeũmeque , aru caino ãmenore d̶aivʉbu .
46003007	Grace	Que baru ye baquinó ãmevʉ yʉ mamarʉmʉcacʉ , coyʉyʉ Jũ̶menijicʉi yávaiye méne , yópe oteipõecʉpe . Aru ye baquinó ãmemi ñai Apolos , yóbocacʉ , ñai bueyʉ diede máre , yópe mead̶aipõecʉpe . Ñʉjacapũravʉ cũinátʉrʉtamu . Cũinácʉ ñʉjacacʉ apecʉ pʉenocacʉ ãmemi . Ʉbenita Jũ̶menijicʉrecabe caivʉ maja maje pʉenocacʉ , ũ̶i jʉ are d̶aiye boje põevare ũ̶i yávaiye méne , yópe ũ̶i bʉcʉre d̶aiyepe oteiyede . Ʉbenita mamarʉmʉcacʉ , yʉ coyʉyʉ , aru yóbocacʉ , ñai bueyʉ , cũinátʉrʉ cʉrivʉvacari ñʉje memeiyeque , cũinátʉrʉ ãmevʉ ñʉje ĩ́ye bojeque . Quénora Jũ̶menijicʉ bojed̶acʉyʉme ñʉjare coapa , yópe ñʉjare jaʉépe ñʉje memeiye báque boje .
46001007	Faith	Que baru caride mʉje napini coreiyede maje jabocʉ Jesucristoi copaidaquiyede , ye jaʉbevʉ mʉjare cũinájino Jũ̶menijicʉi majiécarõ iye ũ̶i majide d̶aiye ũ̶i põevare Espíritu Santoque , ne cad̶atenajiyepe ayʉ apevʉre .
66014002	Description	Que teni jápiacacʉ cũináro bʉjinore cavarõ mearo Jũ̶menijicʉi cʉrõre jocarĩ . Jápurateavũ̶ yópe cũ̶ratãcuve ʉratãcuve bʉjinope aru yópe õpo tʉino pʉeno baju bʉjinope . Yópe obedivʉ biabeiboare arpa ãmicʉriboare ne upaiye bʉjiépe jápurateavũ̶ no bʉjino .
44010043	Faith	Aru Jesúvacari ñai caivʉ Jũ̶menijicʉi yávaiyede coyʉcaipõeva mácavʉi coyʉimʉme ũ̶ . Na mácavʉ coyʉrejaimad̶a ũ̶i borore yópe : “ Caivʉ põeva ne jʉ aru Jũ̶menijicʉi daroquimʉre , Jũ̶menijicʉ ãrʉmetecʉyʉme ne ãmeina teiyede ” , arĩ coyʉcarejaimad̶a na mácavʉ , arĩ coyʉrejamed̶a Pedro Corneliojãre .
45002007	Faith	Põeva cainʉmʉa mearo d̶aivʉ baru apevʉre , aru ʉrivʉ baru Jũ̶menijicʉi d̶aquiyepe aivʉ náre meara baju yópe ũ̶i ʉrõpe , aru ʉrivʉ baru Jũ̶menijicʉi coyʉquiyepe aivʉ náre “ Mearo d̶aivʉbu mʉja ” ainore máre , aru ʉrivʉ baru Jũ̶menijicʉi apʉre d̶aquiyepe aivʉ náre cainʉmʉa , ne coatebenajiyepe ayʉ ṹ̶re jarʉvarĩ , nárecabu Jũ̶menijicʉi cʉre d̶aquimara jãravʉ cũiméjãravʉ baquinóre ṹ̶que .
66001004	Grace	Yʉ , Juan , toivacaivʉ iyoca paperayocare mʉjare , siete paiyajuboare Jesúre jʉ aipõevare Asia ãmicʉrijoborõi . Jũ̶menijicʉ mearo d̶acajacʉrĩ mʉjare bojecʉbeda ũ̶i me boje aru torojʉrivʉ mʉje ũmei me cʉre d̶ajacʉrĩ mʉjare ṹ̶que cãrijimevʉva . Que d̶acajacʉrĩ mʉjare Jũ̶menijicʉ , ñai cʉcʉ caride , aru cʉcʉ bácʉ javede , aru dacʉyʉ apejãravʉre . Aru que d̶acajarãri mʉjare ina siete paivʉ decova cʉrivʉ Jũ̶menijicʉ jabocʉi dobarõ mearo jipocai .
44019004	Faith	Aru Pablo arejamed̶a náre : — Juan Bautista bácʉ jã́d̶ovaquemavʉ ina põeva chĩoivʉre ne ãmeina teiye boje ne d̶aiyede oatʉvaivʉre . Aru náre coyʉquemavʉ , yópe arĩ : “ Dacʉyʉme ji yóboi cũinácʉ , ji pʉeno parʉcʉ , Jũ̶menijicʉi daroquimʉ . Jʉ ajarã ṹ̶re ” , aquemavʉ Juan Bautista bácʉ . Aru Jesúreca batequémavʉ dacʉyʉ ñai Juan Bautista bácʉ yóboi , arejamed̶a Pablo náre .
61002009	Violence	Maje jabocʉ Jũ̶menijicʉ majibi mead̶ayʉ ina ṹ̶re jʉ arĩ mearo d̶aivʉre yópe ũ̶i ʉrõpe , jʉjovaivʉre jarʉvarĩ . Aru ũ̶ majibi coreyʉ ina ṹ̶re jʉ abeni ãmeno d̶aivʉre , ñájinajivʉre pʉ ũ̶i ñájiovaquijãravʉ baquinóita .
58011016	Grace	Ʉbenita quénora apeno cʉrõ pʉeno mearo cʉrõ cavarõ mearo Jũ̶menijicʉi cʉrõre , ne pʉeno torojʉrãjiye boje nore , ʉrĩ , vorĩ , napini coredejaquemavʉ na mácavʉ . Jũ̶menijicʉ no ĩmaro mearore mead̶acarejaquemavʉ na mácavʉre . Que teni jã́d̶ovarejaquemavʉ cʉyebecʉva jaboteyʉ na mácavʉre . Aru ne mearore jímʉ cʉyebedejaquemavʉ ũ̶ .
54004007	Recommendation	Ʉbenita jápiabejacʉ iye ijãravʉque coyʉiyede pued̶abede Jũ̶menijicʉre aru ãrʉmene máre . Quénora buejacʉ mi baju , pued̶acʉyʉ Jũ̶menijicʉre pʉeno baju mi d̶aiyeque cainʉmʉa .
66020009	Violence	Ina põeva obedivʉ cainoa joborõare jocarĩ darĩ , cójijini , nʉri jacotʉrãjarama Jũ̶menijicʉi põevare , ina boacáivʉre , aru Jũ̶menijicʉi ĩmarore , ũ̶i jecʉrõre . Ʉbenita toa ocainope tʉrĩ cavarõ mearo Jũ̶menijicʉi cʉrõre jocarĩ ẽ́ni bíjaroquiyebu náre .
44010048	Description	Que arĩ , náre jã́d̶ovaicõjenejamed̶a Jũ̶menijicʉre ocoque , ne Jesucristore jʉ aiye boje . Dinʉmʉ jẽniarejaimad̶a Pedrore , ũ̶i mautequiyepe aivʉ náque apejãravʉa .
45002019	Grace	Mʉja bueni bʉojarĩduyavũ̶ bueiyede jãvene ina majibevʉre , yópe ñai jã́ñʉ nʉvaiyepe jã́ri eabevʉre . Yópe arĩ , coyʉyavũ̶ mʉja : “ Apevʉre , majibevʉre , me majide d̶aivʉbu ñʉja . Náre bueivʉbu ne coreóvabede , ne jã́ri eabevʉpe mautebenajiyepe aivʉ ” . Aru mʉja cad̶ateni bʉojarĩduyavũ̶ ina mearore coreóvabevʉre , ne coreóvarãjiyepe aivʉ diede , nópe ñai pẽoinore cʉvacʉ cad̶ateiyepe ñeminoi cʉrivʉre . Yópe arĩ , coyʉyavũ̶ mʉja : “ Apevʉre coreóvabevʉre me cad̶ateivʉbu ñʉja . Náre cad̶ateivʉbu ne ñeminoi cʉrivʉpe mautebenajiyepe aivʉ ” .
62002025	Grace	Aru yorecabu Jesús “ Yʉ cʉvare d̶acʉyʉmu mʉjare jãravʉ cũiméjãravʉ baquinóre ” , ũ̶i aino mácarõ .
59003017	Description	Ʉbenita Jũ̶menijicʉ majide d̶ayʉbe põevare majié jãveque . Mamarʉmʉre ina põeva majidivʉ me Jũ̶menijicʉ jiede caino mearo d̶aivʉbu . Aru cãrijimene d̶aivʉbu . Cad̶ateivʉbu apevʉre . Jijecʉbevʉva cʉrivʉbu apevʉque . Cõmaje ãroje jã́ivʉbu apevʉre . Pued̶aivʉbu apevʉre . Jã́ivʉbu caivʉre cũinátʉrʉra , jã́mevʉva apevʉre me apevʉ pʉeno . Pʉcaũmea cʉbevʉbu . Aru mearore d̶aivʉbu . Québu ina põeva majidivʉ Jũ̶menijicʉi majiéque .
43003035	Faith	Mamacʉre pare ʉbi majepacʉ Jũ̶menijicʉ . Caiyede aru caivʉre pʉrʉcʉvaicõjeimi ũ̶ mamacʉre .
61003009	Grace	Maje jabocʉ Jesucristo “ Copaidacʉyʉmu yʉ ” arejame . Ʉbenita apevʉ põeva ne majiépe , ne jãravʉare corevaiyepe , dʉibajĩemu ũ̶i daiyʉrĩduino . “ Dabebi cãreja . Que baru dabecʉyʉme ” , arĩ dápiad̶ama ʉbenina . Ʉbenita daiyʉbecʉ ãmemi . Quénora napiñʉme mʉjare . Jũ̶menijicʉ ʉbi caivʉ põevare mead̶aimara marajiyépe ayʉ . Que baru ʉbebi ũ̶ cũinácʉ ũ̶i coateiyede ṹ̶re jarʉvarĩ toabo cũiméboi .
46007007	Grace	Caivʉ ne pʉrʉbʉobedu , yópe ji pʉrʉbʉobepedeca , meajebu ji dápiaru . Ʉbenita Jũ̶menijicʉ majide d̶aibi majare coapa bojecʉbeda ũ̶i majiécarõre , maje cad̶atenajiyepe ayʉ apevʉre . Aru epeibi majare coapa maje d̶arãjiyede ijãravʉi . Que baru apevʉ majacavʉre epeibi ne pʉrʉbʉorãjiyepe ayʉ aru apevʉre epeibi ne pʉrʉbʉobenajiyepe ayʉ .
46014001	Recommendation	D̶ajarã mʉja caino mʉje oainope , ʉrãjivʉ Jũ̶menijicʉre aru apevʉre máre . Aru pare ʉjarã Jũ̶menijicʉi Espíritu Santo ũ̶i majide d̶aquiyepe aivʉ mʉjare Jũ̶menijicʉ ũ̶i majiéquede , mʉje cad̶atenajiyepe ayʉ apevʉre . Aru pʉeno baju ʉjarã ũ̶i majide d̶aquiyepe aivʉ mʉje coyʉcarãjiyepe ayʉ põevare Jũ̶menijicʉi yávaiyede parʉéque .
47004006	Grace	Mamarʉmʉre , Jũ̶menijicʉi cʉed̶aiye báquede caiyede , ñeminijãravʉ bácarõre , “ Miad̶ájaro ” ayʉ bácʉ , miad̶áre d̶arejaquemavʉ Jũ̶menijicʉ . Ʉ̃́recabe , yópe miad̶áre d̶aiyepe maje ũmene , coreóvare d̶ayʉ meacʉ baju ũ̶i parʉé pẽoiyeque . Maje coreóvaiyede Cristore , coreóvaivʉbu Jũ̶menijicʉ meacʉ baju ũ̶i parʉé pẽoiyede , yópe maje jã́jʉroepe Cristo meacʉ ũ̶i jiva pẽoiyede Jũ̶menijicʉi parʉéque .
44018024	Description	Cũinácʉ ũ̶mʉ judíovacacʉ , Alejandría ãmicʉriĩmarocacʉ , ũ̶i ãmiá Apolos , earejamed̶a Éfeso ãmicʉriĩmaroi . Me coyʉrejamed̶a põevare . Aru me majidejamed̶a Jũ̶menijicʉi yávaiyede máre .
58013012	Grace	Quédeca Jesús máre ñájini yaidéjaquemavʉ ĩmaro jedevai , põeva ne ʉbe boje ṹ̶re . Yópe joaiyepe docʉcʉede ocoque , nopedeca Cristo joaiyepe d̶aibi põevare maje ãmeina teiyede jarʉvarĩ , ũ̶i jive meiye báque boje , maje cʉrãjiyepe ayʉ yópe Jũ̶menijicʉi ʉrõpe .
56002015	Recommendation	Que baru buejacʉ mʉ caiye iyede . Coyʉjacʉ parʉrõreca ina Jesúre jʉ aipõevare , ne d̶arãjiyepe ayʉ caiye iyede . Jã́d̶ovajacʉ ina põeva nópe d̶abevʉ cãreja aipe d̶aiye jaʉrõre náre . Aru buejacʉ náre parʉéque . Que teni ãmeina jã́icõjemejacʉ põevare mʉre .
62004009	Grace	Jũ̶menijicʉ jã́d̶ovarejaquemavʉ ũ̶i ʉrõre majare daroyʉ bácʉ mamacʉre cũinácʉra yui ijãravʉi , maje cʉvarãjiyepe ayʉ jãravʉ cũiméjãravʉ baquinóre , mamacʉi yaiye báque boje majare .
43017024	Grace	’ Mʉ , jipacʉ , mi yʉre jʉ are d̶aimara márajivʉre , ne cʉrãjiyepe yú̶que ji cʉquinore ʉvʉ yʉ , ne jã́rajiyepe ayʉ yʉre meacʉ bajure , mú̶pe páyʉre . Mamarʉmʉre maje caiyede cʉed̶arãjiye jipocai , yʉre ʉrejavũ̶ mʉ . Que baru yʉ meacʉ bajure , mú̶pe páyʉre , jã́d̶ovaivʉ mʉ .
45003016	Sin	Ã́ri ne nʉinoi ñájine d̶ad̶ama põevare , aru mamatede d̶ad̶ama , aru chĩore d̶ad̶ama náre .
58004014	Faith	Caride coyʉquijivʉ mʉjare bedióva cojedeca Jesucristo Jũ̶menijicʉi mácʉre , sacerdotevare jaboteipõecʉ parʉcʉre caivʉ pʉeno . Ñai sacerdotevare jaboteipõecʉ coyʉcaibi Jũ̶menijicʉre majare boje . Jesucristorecabe ecoyʉ bácʉ cavarõ mearo Jũ̶menijicʉi cʉrõ bajui . Que baru majare parʉre nʉiye jaʉvʉ maje ũmei , d̶arãjivʉ yópe maje aiyepedeca maje jʉ aiye boje Jũ̶menijicʉre .
61001017	Grace	Majepacʉ Jũ̶menijicʉvacari pued̶arejame Jesúre aru mearore jídejame ṹ̶re ũ̶i aiye báquede ũ̶i yávaino mearoque : “ Ñaime jímacʉ , ji ʉmʉ . Torojʉvʉ yʉ ṹ̶re ” , arejame .
46012011	Description	Aru caiye iye Jũ̶menijicʉi majiéquede ñai Espíritu Santo cũinácʉra majide d̶aibi majare coapa yópe ũ̶i ʉrõpe .
66008012	Description	Aru yóbecʉrãi yóbocacʉ ángele japuáme ũ̶i japuiyore . Ʉ̃i japuiyede ñai aviá yóbecʉe coavaiyepe ṹ̶re , cũinára iye yóbecʉecarõ ãmed̶aino mateávũ̶ . Quédeca vaiávũ̶ ñai aviá ñamicacʉre aru ina abiácovare máre . Cũináro ne yóbecʉecarõ ãmed̶aino mateávũ̶ náre coapa . Que baru caivʉ ina yópe yóbecʉe coavaiyepe náre , cũináro iye yóbecʉecarõ ñemiteavũ̶ náre coapa . Yóvaicʉvaiora jãravʉre ñai aviá bóbeteame . Aru yóvaicʉvaiora ñamine ina ñamicavʉ máre pẽometeima .
44018017	Violence	Que teni ina judíova ãmevʉ jẽnejaimad̶a Sóstenene , judíovai cójijiñamine coreipõecʉre . Jara popedejaimad̶a ṹ̶re ñai jabocʉ ũ̶i jã́inoi . Ʉbenita Galiṍcapũravʉ jã́mecʉpeda yéde d̶abedejamed̶a ũ̶ .
43010039	Violence	Bedióva cojedeca Jesúre jẽni jacoiyʉrĩdurejaima na . Ʉbenita náre dupidejame ũ̶ .
47004016	Faith	Que baru ʉetʉbevʉva Jesús ũ̶i yávaiye méne coyʉre nʉrajaramu ñʉja . Jãravʉa coapa vainíburu , parʉbede nʉivʉvacari ñʉje baju , maje ũme parʉre nʉri , mamaeva oatʉvare nʉivʉbu maja .
43012003	Description	Ãñʉre , María davarejaco trescientos paigramos baju mumijʉricorore Jesús yebai . Iye mumijʉe nardo ãmicʉe pare mearo corajʉe barejávũ̶ . Aru pare bojecʉe barejávũ̶ya máre . Die mumijʉricorore yuarejaco Jesúi cʉbobarã . Yuad̶o báco , õi pod̶aque tũ̶renejaco Jesúi cʉbobare . Aru caiñami cũ̶ramine mumijʉrejavũ̶ die .
58011009	Faith	Ʉ̃i jʉ aiye báque boje Jũ̶menijicʉre , cʉrejaquemavʉ no joborõ Jũ̶menijicʉi jíquijoborõi ũ̶i pãramena márajivʉre , yópe dijoborõcavʉ ãmevʉ ne cʉepe . Abraham mácʉ ũ̶ jinaque , cuivʉ bácavʉ , ũ̶i mácʉ , Isaac bácʉ , aru ũ̶i pãramecʉ , Jacob bácʉ máre , cʉrejaquemavʉ ãniñamia cũ̶ramia ãimapod̶aque d̶aiñamia máque jívʉi . Aru na mácavʉ máre , Isaac bácʉ aru Jacob bácʉ , Jũ̶menijicʉ “ Mearo d̶acacʉyʉmu yʉ mʉre ” , ũ̶i coyʉimara marejaquémavʉ na mácavʉ coapa .
50003017	Recommendation	Mu̶ja , jívu̶ , d̶are nu̶jara yópe ji d̶aiyepe . Yóvajarã apevu̶re ina d̶aivu̶re ji d̶aiyepedeca . Aru me jã́jara ina cu̶rivu̶re ñu̶je cu̶epedeca .
48006002	Recommendation	Mʉje baju cad̶atejarã , apecʉ ũ̶i ñájimequiyepe aivʉ . Nópe d̶aivʉ baru , d̶aivʉbu mʉja yópe Cristoi d̶aicõjeiyepe .
59002024	Faith	Que baru coreóvaivʉbu mʉja Jũ̶menijicʉ coyʉyʉre , “ Boropatebevʉ mʉja ji jã́inore ” , ina põeva mearore d̶aivʉre . Ʉbenita põecʉ quénora coyʉyʉ baru “ Jʉ aivʉ yʉ Jũ̶menijicʉre ” , jaʉvʉ ṹ̶re Jũ̶menijicʉi jã́inova .
45009014	Faith	¿ Aipe coyʉrãjidi maja caride diede ? ¿ Jũ̶menijicʉvacari d̶abedi mearore cainʉmʉa yópe “ D̶acʉyʉmu ” , ũ̶i aiye báquepedeca ? ¡ Que ãmevʉ ! ¡ Aipinʉmʉ Jũ̶menijicʉ d̶abecʉbe nópe !
45014001	Recommendation	Me copʉ etajarã mʉja ina Jesúre jʉ aivʉ coreóvabevʉre cãreja aipe ne jʉ aiyede Jesúre . Aru , “ Majibevʉ mʉja ” , arĩ yávabejarã náre .
66012007	Violence	No yóboi , ãd̶amateino mateávũ̶ cavarõ mearo Jũ̶menijicʉi cʉrõi . Ángelevai jabocʉ ũ̶i ãmiá Miguel ũ̶i ángelevaque ãd̶amateame ñai ãijuacʉre . Aru ñai ãijuacʉ máre ũ̶i ángelevaque ãd̶amateniduame Miguejãre copʉ .
49004026	Recommendation	Jaraivʉ baru , ãmeina d̶abejarã mʉja mʉje jaraiye boje . Quénora vaidé d̶ajarã mʉje jaraiyede maumena , dijãravʉmareca .
60003009	Recommendation	Apevʉ ne ãmeno d̶aru mʉjare , copʉ ãmeno d̶abejarã náre . Apevʉ ne ãmeina yávaru mʉjare , copʉ ãmeno yávabejarã náre . Quénora jẽniajara Jũ̶menijicʉque , ũ̶i mearo d̶acaquiyepe aivʉ caivʉ náre , mʉje coreóvaiye boje Jũ̶menijicʉ cutuyʉ bácʉre mʉjare , mʉje mearo d̶arãjiyepe ayʉ yópe ũ̶i mearo d̶acaquiyepe mʉjare .
43008029	Grace	Ñai daroyʉ bácʉ yʉre cʉbi yú̶que . Yʉre cũinácʉra jocarĩ nʉmecʉbe jipacʉ , ji d̶aiye boje ũ̶i ʉrõpe cainʉmʉa , arejame Jesús .
49006014	Recommendation	Que baru cainʉmʉa meateivʉ bájarã , maucʉvarãjivʉ . Yópe ñai churara ũ̶i bʉoiyepe ũ̶i jãrióicãvare , nopedeca bʉojarã mʉje bajure Jũ̶menijicʉi yávaiyede jãvene mʉje majiéque . Yópe ñai churarai taoiyepe ũ̶i bajure jãjaricaje doicajeque , nopedeca taojarã mʉje bajure mʉje mearo d̶aiyeque .
66001020	Description	Que baru coyʉquijivʉ mʉre caride aipe aiyʉrõre ina siete paivʉ abiácovare , mi jã́imara cʉrivʉre ji pʉrʉ meapũravʉcapʉrʉi , aru ijaraboa siete paijaraboa pẽoibʉa tʉoijaraboa úruque d̶aijaraboare máre . Diebu aru námu Jũ̶menijicʉi jã́d̶ovameno jipocamia ʉbenita jã́d̶ovaino caride . Jẽvari coyʉivʉ ina siete paivʉ abiácovape paivʉre . Nárecabu yópe ina siete paivʉ coreipõevape , Jesúre jʉ aipõeva cójijivaivʉ diĩmaroai siete paiĩmaroacavʉ ne coreipõevape . Aru jẽvari coyʉivʉ ijaraboa siete paijaraboare . Dijaraboarecabu yópe siete paiyajuboape Jesúre jʉ aipõeva ne yajuboa cójijivaivʉ diĩmaroa , siete paiĩmaroai . Que arĩ , coyʉáme yʉre .
58002009	Grace	Quénora coreóvaivʉbu maja Jesúrã . Obebenʉmʉara Jũ̶menijicʉ epedejaquemavʉ ṹ̶re quĩ́jino parʉcʉ ángeleva cãchijinomia . Nópe d̶arejaquemavʉ Jũ̶menijicʉ ũ̶i ʉe boje caivʉ põevare , Jesús ũ̶i yaicáquiyepe ayʉ majare boje . Ʉbenita caride coreóvaivʉbu maja Jesúre Jũ̶menijicʉi epeimʉre meacʉ bajure aru maje pued̶aimʉre máre , ũ̶i ñájiye báque boje ũ̶i yaiyede .
50002013	Grace	Jũ̶menijicu̶recabe ãru̶re d̶ayu̶ mu̶jare mu̶je ũmei iye mearo d̶aiye jau̶rõre mu̶jare , mu̶je toroju̶rĩ d̶aiyu̶rãjiyepe ayu̶ mearo d̶aiyede . Aru ṹ̶recabe cad̶ateyu̶ iye mearo d̶aiye jau̶rõre yópe ũ̶i u̶rõpe .
43015011	Grace	’ Que arĩ , coyʉivʉ yʉ mʉjare , mʉje torojʉrãjiyepe ayʉ ji torojʉepedeca , aru mʉje bʉojarãjiyepe ayʉ torojʉrivʉ mʉje ũme jaʉbevʉva .
54001001	Description	Yʉ , Pablo , toivaicõjeivʉ apecʉre iyoca paperayocare . Yú̶bu Jesús ũ̶i yávaiye méne beorĩ coyʉicõjeimaracacʉ . Jũ̶menijicʉ mead̶aibi majare . Aru Jesucristo napini corede d̶aibi majare caiye iye ũ̶i mearo d̶acaquiyede . Ne coyʉicõjeimʉmu yʉ Jesús ũ̶i yávaiye méne .
54002009	Recommendation	Aru yʉ ʉvʉ nomiva ne dorãjiyepe ayʉ ne doiyede yópe nomiva meara ne doiyepe . Dobejarãri yópe ãmenape , apevʉ ne jã́rajiyepe aivʉ náre . Quénora dojarãri ne cuitótecajeare yópe Jũ̶menijicʉre cojʉépe . Que teni d̶abejarãri ne pod̶aque cãoidʉ ãmeno baju . Aru ad̶abejarãri cámuca yuyuiyede aru ãmuyo ad̶aitarabʉare máre cũ̶rajiboa bojecʉrijĩboaque aru úruque máre . Dobejarãri cuitótecajeare bojecʉricajeare máre , apevʉ ne jã́rajiyepe aivʉ náre .
43002015	Violence	Que baru cainimea ĩni , ũ̶i jara boaquímene cãriárejame . Cãriári bʉojarĩ , dimeque jara popeni , diñami cʉrivʉre jaetovarejame Jesús ina tãibʉi cʉrĩ bojed̶aivʉre ne ãimaraque . Tãutʉrare oatʉvaivʉre máre jararĩ , ne jã́d̶ovaivare japʉporĩ , moari najuárejame , jarʉvacʉyʉ ne tãutʉratʉravare joborõi .
49002010	Grace	Jũ̶menijicʉrecabe ñai cʉed̶ayʉ majare . Apʉé mamaeque cʉre d̶aiyʉrejaquemavʉ majare , maje mearo d̶arãjiyepe ayʉ caivʉ põevare cainʉmʉa . Que d̶arejaquemavʉ ũ̶i cutuiye báque boje majare , maje jʉ arãjiyepe ayʉ Cristore . Jipocamia “ D̶ajarãri na mearo matʉiyeda ” , arĩ dápiarejaquemavʉ Jũ̶menijicʉ maja cʉrãjivʉrã Cristoque cũinávʉpe .
60004012	Recommendation	Mʉja , ji ʉmara , cuecumamejara ne ñájine d̶aiyede mʉjare . Mʉje ñájiyeque jã́d̶ovarajivʉbu mʉje jʉ aiyede Jũ̶menijicʉre jãve , yópe ne jã́d̶ovaiyepe tãure jãve toaque . Que baru caivʉ Jesucristore jʉ aivʉ ñájinajaramu .
66019007	Recommendation	Eaivʉ caride Cristo , ovejajĩcʉ ne aimʉ , ũ̶i pʉrʉbʉoijãravʉ . Jímarepaco bacod̶ó mead̶aibico õi baju . Maje jabocʉ doicõjeimi ṍre meacaje lino ãmicʉricaje docʉcʉbeni cojidicajede . Aru jẽvari coyʉrĩ dicajedecabu yópe Jũ̶menijicʉi põeva ne d̶aiye mépe . Que baru torojʉrãjarevʉ maja . Torojʉrivʉ maje ũmei mearore jínajarevʉ maja Jũ̶menijicʉre , aima na .
49006017	Recommendation	Yópe ñai churara ũ̶i cʉvaepe moibo jãjaribore taocʉyʉ ũ̶i jipobʉre , nopedeca cʉvajarã mʉja Jũ̶menijicʉi mead̶aiyede ũ̶i jíye báquede mʉjare bojecʉbeda , mʉje meatenajiyepe aivʉ mʉje dápiaiyede . Aru yópe ñai churara ũ̶i vainí tʉiyepe ũ̶i mauvare jarʉvarĩ ũ̶i boaicaroveque , nopedeca vainí tʉjarã mʉja ina mʉje ũmene copʉ maucʉvarivʉre Jũ̶menijicʉi yávaiyeque , ñai Espíritu Santoi jíyeque mʉjare .
44007024	Violence	Jã́rejaquemavʉ cũinácʉ Egiptocacʉ bácʉre jara boayú̶re cũinácʉ Israecacʉ bácʉre . Ʉ̃ jicʉ bácʉre cad̶ateiyʉcʉ , ãñʉ Egiptocacʉ bácʉre boarĩ́ jarʉvarejaquemavʉ Moisés bácʉ yavenina .
53003013	Recommendation	Ʉbenita mʉja , ñʉjevʉ , ʉetʉbejarã mearo d̶aivʉ .
46016013	Faith	Me jã́jara mʉja . Jʉ are nʉjara mʉja maje jabocʉ Jesucristore . Jidʉbejarã apevʉ ne ãmed̶ajʉroede mʉjare , mʉje Jesúre jʉ aiye boje . Aru parʉre nʉjara mʉja mʉje ũmei , mʉje jʉ aiyede Jesúre dajocabevʉva .
44007043	Sin	Ñai jũ̶menijicʉ , ũ̶i ãmiá Moloc , ũ̶i cũ̶ramine , ãimacajeaque d̶aiñamine , nʉvavʉ mʉja . Aru ñai jũ̶menijicʉ , ũ̶i ãmiá Refán , ũ̶i pẽpeimʉre yópe abiácorʉpe páyʉre máre nʉvavʉ mʉja . Dinʉmʉre iye mʉje pẽpeimarare d̶aiye báque boje , aru mʉje mearore jíye boje náre , mʉje mauvare nʉvaicõjecʉyʉmu yʉ mʉjare mʉje joborõre jocarĩ pʉ Babilonia ãmicʉrõ ãnipũravʉita , arejaquemavʉ Jũ̶menijicʉ , arĩ toivarĩ , ũ̶i yávaiyede coyʉcarejaquemavʉ .
53002015	Recommendation	Que baru , ñʉjevʉ , parʉrõreca jʉ ajarã cainʉmʉa iye ñʉje bueiyede jãvene , ñʉje coyʉiye báquede mʉjare aru ñʉje toivaiye báquede paperayocaque máre . Aru cainʉmʉa dajocabejarã diede .
47005005	Grace	Jũ̶menijicʉrecabe ñai majare mead̶ayʉ bácʉ , maje baju oatʉvaquiyepe ayʉ . Que baru iye maje baju oatʉvaiye jãvetamu . Ʉ̃́recabe majide d̶ayʉ majare , d̶acacʉyʉre caino mearo yópe ũ̶i aiye báquepedeca , ũ̶i daroiye báque boje ñai Espíritu Santore .
54002011	Recommendation	Jũ̶menijicʉi yávaiyede bueiyedeca , caivʉ nomiva me jápiarĩ , majijarãri iye bueiyede bídeca coyʉbevʉva . Aru pued̶ajarãri caivʉ náre cõjeivʉre máre .
54005019	Recommendation	Cũinácʉ põecʉ ũ̶i boro coyʉrĩ ad̶aru cũinácʉ Jesúre jʉ aivʉre coreipõecʉre , jápiarĩ ad̶abejacʉ mʉ ũ̶i coyʉiyede . Ʉbenita pʉcarã o yóbecʉrã majidivʉ bácavʉ ũ̶i ãmeina teiye báqueda ne boro coyʉrĩ ad̶aru ṹ̶re , jápiarĩ ad̶ajacʉ mʉ ne boro coyʉiyede .
45016016	Recommendation	Me jacoyʉjarã mʉja mʉjevʉre , mʉje jivare nuri , mʉje Jũ̶menijicʉ jina mae boje . Caivʉ Jesúre jʉ aipõeva cójijinocavʉ meaicõjed̶ama mʉjare .
66018019	Description	Que arĩ , dʉvarãjarama jobore ne baju jipobʉrã ne chĩoiye boje . Bʉjiéque cod̶oboborĩ , ñarebare totarĩ orãjarama na , yópe arĩ : — ¡ Ayu , ayu , pare meamevʉ no ĩmaro ʉrarõ mácarõ ! Caivʉ ina cʉvarivʉ bácavʉ jiad̶ocũa ʉracũare jia ʉrad̶ai cʉve cʉvarivʉ bateima diĩmarocavʉ bácavʉ ne bojed̶aiye báque boje na mácavʉre ʉre cʉvede . Maumejiena caiye iye me bíjarĩ cũivú̶ .
62003001	Grace	“ Jímaratamu mʉja ” , aibi majepacʉ Jũ̶menijicʉ majare . Que baru coreóvaivʉbu maja aipe Jũ̶menijicʉ ʉrarõ ʉcʉre majare . Aru jãve ũ̶i máratamu maja . Ʉbenita apevʉ põeva ijãravʉcavʉ coreóvabema majare . Jũ̶menijicʉre aru Jesucristore máre coreóvabema na . Que baru majare máre coreóvabema na .
60005005	Recommendation	Aru mʉja , bojʉvʉ , jʉ ajarã ina Jesúre jʉ aivʉre coreipõevare . Aru caivʉ mʉja dápiabejarã mʉje baju meara apevʉ pʉeno . Quénora memecajarã mʉje bajumia yebacavʉpe , jabocʉpe tebevʉva . Yópe arĩ Jũ̶menijicʉ toivaicõjenejaquemavʉ ũ̶i yávaiyede : Jũ̶menijicʉ maucʉvaibi ina dápiaivʉre ne baju pʉeno meara apevʉ pʉeno . Ʉbenita ũ̶i pʉeno meacʉ baju boje , cad̶ateyʉbe ina “ ¿ Meara márica ? ” abevʉre , arĩ toivaicõjenejaquemavʉ .
45003004	Faith	Mi ñájine d̶aiyede yʉre ji jʉ abe boje mʉre , apevʉ jã́ivʉ aipe d̶arĩ ñájine d̶ayʉre yʉre , pued̶arĩ mʉre arãjarama na mi borore : “ D̶aibi yópe ũ̶i aiye báquepedeca majare . Borocʉcʉ ãmemi ũ̶ ” , arĩ toivaicõjenejaquemavʉ .
44009014	Violence	Que baru yo Damascore caivʉ ina mʉre jʉ aivʉre bʉocʉdayʉtame ũ̶ , sacerdotevai jabova ne cõjeimʉ mácʉ , arejamed̶a Ananías Jesúre .
61002001	Sin	Javede Israecavʉ bácavʉ ne jẽneboi cʉrejaquemavʉ Jũ̶menijicʉi yávaiyede coyʉcaipõeva ʉbenina . “ Jũ̶menijicʉi yávaiyede jãveneca yávaivʉbu ñʉja ” , borocʉrĩ arejaquemavʉ na mácavʉ . Nopedeca bueipõeva ʉbenina cʉrãjivʉbu mʉje jẽneboi . “ Jũ̶menijicʉi yávaiyede jãveneca bueivʉbu ñʉja ” , borocʉrĩ arãjivʉbu na . Ʉbenita yavenina bueni bú̶rãjivʉbu ne yávaiyede jãve ãmene . Aru jʉ abevʉvacari maje jabocʉ Jesucristore , ñai mead̶ayʉ bácʉre náre , “ Maje jabocʉ ãmemi ũ̶ ” , arãjivʉbu na . Yópe põecʉ ũ̶i bojed̶aiyepe ũ̶i ʉrõre bojed̶ainoi ũ̶ jino maquiyépe ayʉ , nopedeca Jesucristo ũ̶ jinare d̶aibi náre ũ̶i meiye báque boje ũ̶i jivede . Aru ne yávaiyede jãve ãmene bueiye boje , maumejiena bíjare d̶arãjarama ne baju .
43005018	Violence	Jesús ũ̶i que aiye boje , pʉeno ṹ̶re boarĩ́ jarʉvaiyʉrejaima ñʉja judíova ñʉje jabova . Ʉ̃i d̶abe boje ne d̶aicõjeiyepe jabʉóvaijãravʉre , ṹ̶re boarĩ́ jarʉvaiyʉrejaima . Ʉbenita pare boarĩ́ jarʉvaiyʉrejaima ṹ̶re , “ Jipacʉbe Jũ̶menijicʉ ” , ũ̶i aiye boje . Ne dápiaru , ũ̶i que aino , “ Jũ̶menijicʉpe majicʉbu yʉ ” , ayʉ barejáme Jesús .
46011002	Faith	Torojʉvʉ yʉ mʉje ãrʉé boje yʉre aru caiye ji bueiye báquede mʉjare , aru mʉje d̶arĩ cõmajiye boje yópe Cristoi bueiye báquepedeca ji coyʉiye báquede mʉjare . Mʉje que d̶aiyede me d̶ad̶avũ̶ mʉja .
44002025	Faith	Javede ñai jabocʉ David bácʉ , yópe arĩ , Jũ̶menijicʉi yávaiyede coyʉcarejaquemavʉ Jesúrã : Cainʉmʉa jã́cacʉ yʉ ji jabocʉre ji jipocai . Ʉ̃ cʉbi ji yebai . Que baru apevʉ cãrijovari bʉojabenama yʉre .
60001023	Grace	Mʉja cʉrivʉbu caride yópe mamarʉmʉ põeteivʉpe cojedeca jʉed̶ovape népacʉ yaibécʉ quénora apʉcʉ cainʉmʉa . Jũ̶menijicʉi yávaiye apʉépe paiyebu aru oatʉvabebu máre . Aru dieque Jũ̶menijicʉ cʉvare d̶aibi mʉjare mamaũmene .
59005016	Recommendation	Que baru coyʉjarã mʉjevʉre mʉje ãmeina teiyede . Aru jẽniajara Jũ̶menijicʉque mʉjevʉre , ũ̶i mead̶aquiyepe aivʉ mʉjare . Ñai põecʉ meacʉ Jũ̶menijicʉi jã́inoi , ũ̶i jẽniaiyede Jũ̶menijicʉque , jãve Jũ̶menijicʉ jápiaibi aru cad̶ateibi ṹ̶re yópe ũ̶i jẽniaiyepe .
43006047	Faith	Jãve coyʉyʉbu mʉjare : Caivʉ põeva jʉ aivʉ yʉre jãravʉ cũiméjãravʉ baquinóre cʉvarãjarama .
43014018	Grace	Tẽumarape d̶abecʉbu yʉ mʉjare . Mʉjare jocarĩ nʉmecʉbu yʉ . Bedióva cojedeca copaidacʉyʉmu , cʉcʉyʉ mʉjaque .
45003002	Grace	
49006005	Recommendation	Mʉja , memecaivʉ , jʉ ajarã me mʉje jabova ijãravʉcavʉre ne coyʉiyede mʉjare . Mʉjamu náre memecaivʉ . Que baru pued̶ajarã náre me . Jʉjovabevʉva memecajarã náre yópe mʉje Cristore memecajʉroepe .
45002004	Grace	Pued̶abecʉpe tebejacʉ mʉ Jũ̶menijicʉre , ũ̶i pare mearo cũiméno boje . Jũ̶menijicʉ cõmaje ãroje jã́imi mʉre . Dʉibajĩena napini coreibi mʉre . Coreóvajacʉ mʉ jãve Jũ̶menijicʉ meacʉre mú̶que , ũ̶i ʉe boje mi jarʉvaquiyede mi ãmeina teiyede . Mi oatʉvaiye boje , mearo d̶acacʉyʉme mʉre .
62005014	Faith	Coreóvaivʉbu maja maje jẽniaiyede Jũ̶menijicʉque yópe ũ̶i ʉrõpe jápiayʉre majare . Que baru jẽniaivʉbu ṹ̶re jidʉbevʉva .
45015013	Faith	Jũ̶menijicʉ napini corede d̶ayʉbe mʉjare . Que baru me torojʉre d̶ajacʉrĩ mʉjare me aru cãrijimenoque cʉre d̶ajacʉrĩ mʉjare , mʉje jʉ aiye boje ṹ̶re . Nópe d̶ajacʉrĩ ũ̶ mʉjare ñai Espíritu Santoi parʉéque .
43019041	Description	Jesús bácʉre ne pẽvari jẽoino mácarõ joabejĩno oteiye cʉrõi ũ̶ mácʉre nʉvarejaimad̶a . Nore põe jarʉvaicobe mamacobe cʉrejavũ̶ . Cũ̶racobei Jesús bácʉre nʉvarejaimad̶a . Põeva ne yaivʉ bácavʉ ne ĩmamecobe barejávũ̶ dicobe . Nore Jesús bácʉre jarʉvarãnʉrejaimad̶a Joséjã .
66019020	Violence	Ʉbenita ñai ãme ãimacʉ jijecʉcʉ ne jẽimʉ mateáme . Aru ñai Jũ̶menijicʉi yávaiyede coyʉcaipõecʉpe teyʉ , borocʉede coyʉyʉ , máre ne jẽimʉ mateáme . Ʉ̃́recabe põeva ne d̶arĩ majibede d̶ayʉ bácʉ jipocamia ñai ãme ãimacʉ jijecʉcʉi jã́inoi . Iye põeva ne d̶arĩ majibede ũ̶i d̶aiyeque jʉjovame obedivʉ põevare jipocamia . Ina cʉvarivʉ bácavʉre ñai ãme ãimacʉ jijecʉcʉi toivaino mácarõre aru ina mearore jívʉ bácavʉre ñai ãme ãimacʉ jijecʉcʉi pẽpeimʉre máre jʉjovame ũ̶ . Ina pʉcarãre jẽni , jarʉvaimara mateima apʉrivʉra cãreja toabo azufreque cũiméboi . Noi ñai ãme ãimacʉ jijecʉcʉ aru ñai Jũ̶menijicʉi yávaiyede coyʉcaipõecʉpe teyʉ , borocʉede coyʉyʉ , ẽ́najarama cainʉmʉa .
45012020	Recommendation	Que baru d̶ajarã mʉja yópe Jũ̶menijicʉi toivaicõjeiye báquepe ũ̶i yávaiyede : “ Mʉje mauvai ñájinu ãvʉéna , jíjarã mʉja náre ne ãiyeva . Aru mʉje mauvai ũcuiyʉru , jíjarã mʉja náre ne ũcuiyeva . Que d̶arĩburu yóboi , nácapũravʉi chĩomenu mʉjare ne ñájine d̶aiye báquede , pʉeno ʉrarõ ñájine d̶arãjaramu mʉja Jũ̶menijicʉi ñájiovaquijãravʉ baquinóre ne maucʉvae báque boje mʉjare , mʉje mearo d̶acaiyedeca náre ” , arejaquemavʉ Jũ̶menijicʉ .
51003016	Recommendation	Coreóvare nu̶jara caiye iye yávaiye méne Cristoi borore . Yópe d̶ajarã mu̶je bueiyede aru mu̶je coyu̶iyede paru̶rõreca mu̶jevu̶re máre u̶re majiéque . Majicajarã aru coyu̶jarã paru̶rõreca Salmos ãmicu̶eque , aru mearore jíjarã Jũ̶menijicu̶re yu̶riainoque , aru ũ̶i Espíritu jino yu̶riainoque máre . Que teni yu̶riajarã Jũ̶menijicu̶re , toroju̶ede jínajivu̶ ṹ̶re mu̶je ũmeque .
51003019	Recommendation	Mu̶ja , nomicu̶rivu̶ , jecu̶jarã mu̶jemarepacore . Jarabejarã ṍre .
54005016	Recommendation	Cũináco nomió Jesúre jʉ ad̶o cʉvaco baru nomiópevare õ jivʉ jẽneboi , cad̶ateiye jaʉvʉ ṍre , ina Jesúre jʉ aipõevare cad̶ateiye jaʉbequiyepe aiye náre . Nópe d̶aiyede ina Jesúre jʉ aipõeva jãve cad̶atenajarama ina nomiópevare , ñame ne cad̶atebemarare jãve cõmaje ãrojarivʉre .
62005011	Grace	Iye Jũ̶menijicʉi coyʉiye báquebu ũ̶i cʉvare d̶aiye majare jãravʉ cũiméjãravʉ baquinóre . Aru Jũ̶menijicʉ cʉvare d̶aibi majare diede maje jʉ aiyede mamacʉre .
62005012	Faith	Ñai yóvayʉ Jũ̶menijicʉi mácʉre cʉvabi jãravʉ cũiméjãravʉ baquinóre ṹ̶que máre . Ʉbenita ñai yóvabecʉ Jũ̶menijicʉi mácʉre cʉvabebi jãravʉ cũiméjãravʉ baquinóre ṹ̶que .
43008036	Grace	Que baru yʉ , Jũ̶menijicʉi mácʉ , mʉjare cõjeimarape ãmevʉre ji d̶aru , jãve bajureca cõjeimarape ãmevʉ barãjáramu mʉja . D̶arãjaramu mʉje d̶aiyede mʉje ʉe boje majepacʉ Jũ̶menijicʉre . D̶abenajaramu mʉje d̶aiyede apecʉ ũ̶i cõjeiye boje mʉjare .
49003013	Faith	Que baru parʉrõreca jẽniaivʉ mʉjare . Ʉetʉbevʉva chĩomejara mʉja ji ñájiyede ji bueiye báque boje mʉjare . Ji ñájiyede mʉjare boje , mʉjarecabu Cristoi mead̶aimara . Jãve ʉrarõ mearo cad̶ateino cʉvarivʉbu mʉja caride .
45016018	Sin	Ina põeva dápiabenama aipe memecaiye jaʉrõre náre maje jabocʉ Jesucristore . Quénora dápiad̶ama na ne ãrajiyede . Ʉbenina yávad̶ama yávaiye jãvepe painore . Ʉbenita jʉjovad̶ama na ina majibevʉre .
45001029	Sin	Quédata cainʉmʉa ãmeina baju d̶ad̶ama na . Ãmeina d̶arĩ , apevʉre máre d̶are d̶aiyʉma na . Jecʉma na pʉeno ʉrarõ ne cʉvaede . Ãmeina dápiad̶ama apevʉre , d̶aiyʉrivʉ náre ãmenore . Jorojĩñama na . Põevare boarĩ́ jarʉvad̶ama na . Jararĩ pare , ãd̶amateiyʉma na . Jʉjovad̶ama na . Ãmeina ãrojama ne baju . Yávad̶ama jápiabenoi ãmenore apevʉi borore .
55001014	Recommendation	Jũ̶menijicʉ coyʉicõjeimi mʉre iye yávaiye méne , apevʉ ne oatʉvabenajiyepe ayʉ diede . Ñai Espíritu Santo mú̶que cʉcʉ cad̶atecʉyʉme mʉre , me mi coyʉquiyepe ayʉ Jũ̶menijicʉi yávaiye méne .
48006008	Faith	Ñai d̶ayʉ yópe ũ̶i baju ãmeina d̶aiyʉepe ũ̶i baju ãmed̶arĩ coatecʉyʉme Jũ̶menijicʉre jarʉvarĩ aru ñájicʉyʉme cainʉmʉa . Ʉbenita ñai d̶ayʉ yópe ñai Espíritu Santoi mearo d̶aicõjeiyepe cʉvacʉyʉme jãravʉ cũiméjãravʉ baquinóre Cristoque .
46010009	Recommendation	Maje jabocʉ Cristo ũ̶i ʉrarõ napiye boje maje ãmeina teiyede , “ Maja ãmeina teivʉvacari , ñájimenajaramu maja , maje ãmeina teiye boje ” , ʉbenina arĩ dápiaiye jaʉbevʉ majare , yópe apevʉ na mácavʉ ne nópe arĩ dápiaiye báquepe . Ne nópe arĩ dápiaiye báque boje , ãd̶ava , Jũ̶menijicʉi daroimara mácavʉ , ne cũriburu yóboi na mácavʉre , yaidéjaquemavʉ na mácavʉ .
46013005	Recommendation	Maja apevʉre ʉrivʉ , pued̶avaivʉbu náre . Aru , “ Vaijád̶eni me yʉre ” , arĩ dápiabeni quénora “ Vaijád̶eni me apevʉre ” , arĩ dápiarĩ , memecavaivʉbu apevʉre boje , cad̶atenajivʉ apevʉre maje baju pʉeno . Maja apevʉre ʉrivʉ , ye jarabevaivʉbu . Aru apevʉ ne ãmed̶aiyede majare , maumena ãrʉmetevaivʉbu diede .
66009009	Description	Ne ñarebare cʉvateima náre coapa apede yópe cũmaicajea tãucajeape paiyede . Ne caveá máre bʉjiteavũ̶ yópe põeva boarã́nʉivʉ jãturuicũa caballovaque cúyaivʉ bʉjiépe .
43015022	Sin	’ Náre ji coyʉcʉdabedu , boropatebejebu ne ãmeina teiye boje . Ʉbenita ji coyʉcʉdaiye báque boje ijãravʉcavʉre , ye bojed̶abemarava cʉma na ne ãmeina teiyede .
51004005	Recommendation	Coyu̶jarã mu̶ja Jesús ũ̶i yávaiye méne ina ṹ̶re ju̶ abevu̶re . Cainu̶mu̶a mu̶je cu̶ede náque me majiéque d̶ajarã náre .
45006006	Faith	Aru majidivʉbu maja maje cʉe báquede javede , Jesúre jʉ arãjiye jipocare . Cristo ũ̶i yaiyede jocʉcʉjaravena bíjarorejaquemavʉ maje ãmeina d̶aiyʉe parʉé báquede . Jũ̶menijicʉ nópe d̶acarejaquemavʉ majare , maje d̶abenajiyepe ayʉ maje ãmeina d̶aiyʉede yópe yebacavʉ ne jabocʉi cõjeiyede d̶aiyepe .
62003010	Sin	Ácʉ põecʉ mearore d̶aiyʉbecʉ baru , Jũ̶menijicʉ jicʉ ãmemi ũ̶ . Aru ácʉ põecʉ ũ̶ jicʉre máre ʉbecʉ baru , Jũ̶menijicʉ jicʉ ãmemi ũ̶ . Que baru coreóvaivʉbu maja ñamene Jũ̶menijicʉi márare aru ñamene abujuvai jabocʉi márare máre .
45008007	Sin	Que baru ñai põecʉ dápiarĩ d̶ayʉ baru ũ̶i baju ʉede , maucʉvarĩ jʉ abebi Jũ̶menijicʉre . Aru jãve ye d̶aicõjeñʉ bʉojabebi Jũ̶menijicʉre ũ̶i bajure máre .
44002026	Faith	Mʉ , Jũ̶menijicʉ , dajocabecʉbu mʉ ji ũmene ina yaivʉ bácavʉ ne cʉrõi . Pojeicõjemecʉbu mʉ ji bajure , ji meacʉ baju boje , aru ji memecaiye boje mʉre . Que baru torojʉvʉ yʉ ji ũmei . Aru torojʉrĩ yávaivʉ yʉ . Caivʉ põevape páyʉ , yʉ máre yaicú̶yʉmu . Ʉbenita apʉcʉ jabʉóvaivʉ yʉ , ji coreiye boje mi mearo d̶acaquiyede yʉre .
46010020	Sin	Quénora yópe aiyʉvʉ yʉ ji coyʉiyeque : Põeva Jũ̶menijicʉre coreóvabevʉ ne ãimara boaiyede ne juarĩ jícarãjivʉ pẽpeimarare , “ Jũ̶menijinare diede jícaivʉbu maja ” , ʉbenina arĩ dápiad̶ama . Jũ̶menijina ãmema ne jícaimara . Jũ̶menijicʉ cũinácʉ quécʉra cʉbi . Quénora abujuvatamu ne jícaimara . Aru ʉbevʉ yʉ mʉje yóvaiyede abujuvaque .
44013001	Description	Antioquía ãmicʉriĩmarocavʉ Jesúre jʉ aivʉ jẽneboi cʉrejaimad̶a apevʉ Jũ̶menijicʉi yávaiyede coyʉivʉ aru põevare bueivʉ máre . Na marejáimad̶a Bernabé ; aru Simón , ãmidoimʉ mácʉ ñemicʉ ; aru Lucio , Cirene ãmicʉriĩmarocacʉ ; aru Manaén , Herodei bʉcʉóvaimʉ mácʉ jʉed̶ocʉ cãreja ; aru Saulo máre . ( Ñai Herodes Galileacavʉ ne jabocʉ barejaquémavʉ . )
49005006	Recommendation	Jũ̶menijicʉ jorojĩni jã́ri , ñájine d̶acʉyʉme põevare diepe paiyede d̶aivʉre , ṹ̶re jʉ abevʉre , ne ãmeno d̶aiye boje . Que baru ñamene jʉjovaicõjemejara mʉja ʉbeni cʉeque , “ Ye baju ãmevʉ ñʉje d̶aru ãmenore ” , ne aiye .
56001011	Sin	Bueivʉbu na yópe bueiye jaʉbepe náre , ãmei dápiaiyeque vorĩ earãjivʉ põeva ne tãutʉrare . Que d̶arĩ cãrijovaivʉbu aped̶ãmia cũ̶ramiacavʉre , ne dajocarãjiyepe aivʉ Jũ̶menijicʉi yávaiye méne . Que baru bi aicõjejacʉ mʉ náre .
43013011	Sin	Ʉ̃́re jẽne d̶acʉyʉre coreóvarejaquemavʉ Jesús . Que baru “ Mʉjacacʉ caibaju joaimʉ mácʉ ãmemi ũ̶ ” , arejame ũ̶ .
43010001	Sin	Dinʉmʉre náre yópe arĩ , coyʉrejame Jesús : — Jãve coyʉyʉbu mʉjare : Ñai põecʉ ovejavare biaido jedevacobei ecobecʉ , quénora biaidore mʉrina ecoyʉ baru , ṹ̶recabe ñavaipõecʉ o tatorĩ ĩ́põecʉ .
61002015	Sin	Dajocad̶ama ne jʉ aiyede Jũ̶menijicʉi yávaiyede jãvene . Que teni mamated̶ama ne baju yópe põecʉ mái nʉri macarõi ũ̶i mamateiyepe ũ̶i dajocaiyede dimare jocarĩ . D̶ad̶ama yópe Balaam mácʉpe . Ñai Balaam mácʉ Beor bácʉi mácʉ barejaquémavʉ . Jũ̶menijicʉi yávaiyede coyʉcaipõecʉ bácʉvacari , borocʉcʉ barejaquémavʉ . Ʉ̃i ãmeina teiye báque boje , bojede vorĩ eaiyʉrĩdurejaquemavʉ ũ̶ mácʉ .
44014005	Violence	Dinʉmʉre ina judíova aru apevʉ judíova ãmevʉ máre coyʉrejaimad̶a jabovaque , yópe arĩ : “ Ñájine d̶arãjarevʉ Pablojãre ” , arejaimad̶a ne bajumia . Que arĩ , cũ̶raboaque dʉvarĩ boaiyʉrĩdurejaimad̶a náre .
43021017	Description	Que arĩ , bedióva cojedeca jẽniari jã́rejame ṹ̶re Jesús : — Mʉ , Simón , Jũai mácʉ , ¿ yʉre ʉcʉrũ̶ mʉ ? arejame . Yóbecʉe Jesús ũ̶i que aiyede , ʉrarõ chĩorejame Pedro . Que baru arejame : — Mʉ , ji jabocʉ , caiye jaʉbeda majivʉra mʉ . Mʉre ʉvʉ yʉ . Majivʉra mʉ , arejame . Jesús arejame Simón Pedrore : — Yʉre jʉ aivʉre mead̶acajacʉ yʉre . Ovejavape paivʉbu na . Ji coyʉiye báquede náre majicajacʉ mʉ .
66021027	Sin	Ʉbenita ye ãmeno cʉbequiyebu nore . Ye põeva cʉyojeda teivʉ aru borocʉrivʉ máre ecobenajarama nore . Quénora caivʉ ina cʉvarãjivʉ jãravʉ cũiméjãravʉ baquinóre Jũ̶menijicʉque ne ãmiáre toivaiye báque boje ãnitucubo , ñai ovejajĩcʉi paperatucuboi , ecorãjarama nore .
66017004	Sin	Ico nomió doaco bateáco õi cuitótecaje jũaricaje aru ñemijuaricajede . Õi bajure meated̶o báco bateáco úruque , aru quĩ́jiboa cũ̶rajiboa cojidijĩboa bojecʉrijĩboaque aru perla ãmicʉrijĩboaque máre . Cʉvateaco õi pʉrʉi cũinárʉ jororʉ úruque d̶aidʉre . Didʉ jívʉre buiávũ̶ caiye ãmeina d̶aiye , aru caiye õi bajuque pʉeno ãmene d̶aiye báque máre .
51003014	Recommendation	Aru paru̶ébu caiye die pu̶eno mu̶je u̶e mu̶je baju . Mu̶je u̶ede apevu̶re , cu̶rãjaramu cũinávu̶pe yópe Jũ̶menijicu̶i u̶rõpe . Que baru u̶jarã apevu̶re .
43012023	Description	Yópe arĩ , coyʉrejame ñʉjare Jesús : — Dijãravʉ ji ávaijãravʉ eaivʉ . Caride jipacʉ Jũ̶menijicʉ jã́d̶ovacʉyʉme yʉre , ũ̶i daroimʉ mácʉre ũ̶mʉpe , meacʉ bajure .
45002022	Sin	Mʉja “ D̶abejarã ãmeina mʉjemarebʉcʉvare jarʉvarĩ ” aivʉvacari apevʉre , mʉja máre d̶ad̶avũ̶ ãmeina mʉjemarebʉcʉvare jarʉvarĩ . Mʉja ʉbevʉvacari pẽpeimarare , mʉja máre pued̶abenamu Jũ̶menijicʉre aru ũ̶ jiede máre .
45007008	Sin	D̶aicõjeiye cʉbedu , maja ãmeina d̶aiyʉbejebu . Ʉbenita Jũ̶menijicʉi d̶aicõjeiye ũ̶i coyʉiye báque Moisés bácʉre coreóvare d̶arejaquemavʉ yʉre ãujiye jaʉbede põevare . Ʉbenita no yóboi , ji coreóvaiye boje diede , ʉrarõreca dápiarĩ bú̶rejacacʉ ãujiyede . Ji ãmeina d̶aiyʉe boje , jʉjovaimʉmu yʉ . Que baru ãujivʉ yʉ .
44026017	Grace	Que baru jaroquijivʉ mʉre , mi coyʉquiyepe ayʉ ji yávaiye méne judíovare , aru judíova ãmevʉre máre . Aru yʉ jod̶ecʉyʉmu mʉre , ne ãmeno d̶abenajiyepe ayʉ .
56003003	Sin	Javede maja máre ãrʉmevʉ dápiabevʉ barejávũ̶ . Aru jʉ abevʉ barejávũ̶ Jũ̶menijicʉre . Pʉeno ãmeno nʉivʉ barejávũ̶ , ina bueivʉ yávaiyede jãve ãmene ne jʉjovaiye boje majare . Bʉojabedejavũ̶ dajocaivʉ maje ãmeina d̶aiyʉede , cojʉquiyepe majare . Dápiare cuivʉ barejávũ̶ ãmeina d̶aiyede cainʉmʉa . Aru jorojĩvʉ barejávũ̶ . Apevʉ ʉbedejaima majare . Aru majavacari ʉbedejavũ̶ majevʉre máre .
54005021	Recommendation	Iye ji toivaicõjeiyede apecʉre mʉre Jũ̶menijicʉ , aru Jesucristo , aru ina ángeleva meara baju máre majima . Que baru ne jã́inoi jʉ aicõjeivʉ mʉre ji d̶aicõjeiyede . Que baru arĩ dápiabejacʉ mi baju apecʉ ãmeina d̶ayʉre ũ̶i coyʉquiye jipocai . Aru jã́mejacʉ ʉbenina apecʉ meacʉre apevʉ pʉeno .
58010035	Recommendation	Que baru yópe mʉje jʉ aiye báquepedeca Jesúre jʉ are nʉjara mʉja jidʉbevʉva . Aru ʉrarõ mearo bojed̶ainore earãjaramu mʉja .
46004002	Faith	Aru ñai põecʉ Jũ̶menijicʉi bueicõjeimʉ mácʉre bueiye jaʉvʉ iye yávaiye méne Cristorã dajocabecʉva aru diede oatʉvabecʉva máre .
44009043	Description	No yóboi , Pedro mautedejamed̶a diĩmaroi obedijãravʉa . Cʉrejamed̶a apecʉ Simóque , ãimacajeare memeipõecʉque , ũ̶i cũ̶rami .
46003016	Grace	Caivʉ maja Jesúre jʉ aipõeva Jũ̶menijicʉi cũ̶ramipebu , maje cʉvae boje ũ̶i Espíritu Santore . Yópe põeva ne cʉepe cũ̶rami jívʉi , ñai Espíritu Santo cʉbi maje ũmei . ¿ Diede coreóvabenarʉ mʉja ?
58010019	Faith	Jesucristo jãve memecaibi Jũ̶menijicʉre cavarõ mearoi majare boje . Que baru mʉja , jívʉ , Jesúre jʉ aivʉ caride jidʉbevʉva bʉojaivʉbu boroteivʉ maja Jũ̶menijicʉ bajuque , yópe maje ecoiyepe no cʉrõ pʉeno mearo , cavarõ mearo Jũ̶menijicʉi cʉrõi . Nópe bʉojaivʉbu Jesúi jarʉvaiye báque boje caiye maje ãmeina teiyede ũ̶i jive meiye báque boje ũ̶i yainʉmʉ mácarõre .
43008021	Sin	Bedióva cojedeca põevare yávarejame Jesús : — Yʉrecabu nʉcʉyʉ . Yʉre vorĩdurãjaramu mʉja . Ʉbenita yainájaramu mʉja boropateivʉ , mʉje ãmeina d̶aiyede dajocabe boje aru “ Jesúbe Jũ̶menijicʉi mácʉ aru majare mead̶aipõecʉ ” , mʉje abe boje . Ji nʉquinore nʉri bʉojabenajaramu mʉja , arejame Jesús .
51003012	Recommendation	Mu̶ja Jũ̶menijicu̶ ũ̶i beoimaramu , ũ̶ jinatamu , aru ũ̶i u̶maramu máre . Que baru yópe paivu̶ bájarã mu̶ja . Cõmaje ãroje jã́jara mu̶jevu̶re . Aru cad̶atejarã náre . Dápiabejarã mu̶je baju mearape apevu̶ pu̶eno . Pued̶ajarã mu̶jevu̶re meara põevape . Aru napijara náre .
43012026	Faith	Ácʉ põecʉ yʉre memecaiyʉcʉ baru , yʉre ũ̶i jʉ aiye jaʉvʉ ṹ̶re . Que baru yú̶que ji cʉrõi cʉcʉyʉme ũ̶ . Aru ácʉ põecʉ yʉre memecaru , ṹ̶re pued̶acʉyʉme jipacʉ , arejame Jesús .
54003004	Description	Ñai ũ̶mʉ bʉojabecʉ baru jaboteyʉ ũ̶i cũ̶ramicavʉre , jãve bʉojabecʉbe coreyʉ Jũ̶menijicʉi cũ̶ramicavʉre , Jesúre jʉ aipõevare . Que baru jaʉvʉ ṹ̶re ũ̶i jaboteiye me ũ̶i cũ̶ramicavʉre , mamara ne jʉ arãjiyepe aiye ṹ̶re aru ne pued̶arãjiyepe aiye ṹ̶re máre cainʉmʉa .
52005011	Recommendation	Que baru parʉre d̶ajarã mʉja pʉeno baju cainʉmʉa , mʉje baju jʉ aiyede Jesúre parʉrõ nʉre d̶aquiyepe aivʉ . Aru cad̶atejarã cainʉmʉa mʉje bajumia , nopedeca mʉje d̶are nʉiyepe caride .
62003011	Recommendation	Jápiaivʉbu mʉja iye yávaiyede mʉje jʉ aiye báquede Jesúre mamarʉmʉre aru caride máre . Ʉe jaʉvʉ majare majevʉre .
46007026	Recommendation	Ji dápiaru , meavʉ ina ũ̶mʉcʉbevʉre cãreja ne cʉede pʉrʉbʉobevʉva , põeva ʉrarõ ne ñájiye boje ne cʉede ijãravʉi , aru Jesúre jʉ aipõeva pʉeno baju ne ñájiye boje .
43003001	Description	Cũinácʉ ũ̶mʉ Nicodemo ãmicʉcʉ barejáme , ñʉja judíova ñʉje jabovacacʉ . Fariseo ãmicʉriyajubocacʉ barejáme Nicodemo .
59002025	Description	Quédecabe ico nomió máco , õi baju bojed̶ad̶o ũ̶mʉvare ãmenore d̶ad̶o báco náque , õi ãmiá Rahab . Jũ̶menijicʉ jã́rejaquemavʉ õ mácore boropatebecope õi d̶aiye báqueque . Õ máco copʉ etarejaquemavʉ ina Josué bácʉi jaroimara mácavʉre . Aru cad̶atedejaquemavʉ na mácavʉre máre , ne dupini nʉrajiyepe ad̶o õi jã́d̶ovaiye báquede na mácavʉre apema , ne dupini nʉima mácarõre .
54002015	Faith	Ʉbenita nomiva mead̶aimara márajivʉbu , me ne bʉcʉóvaiye boje némarare yópe Jũ̶menijicʉi ʉrõpe , na cainʉmʉa jʉ aivʉ baru Jũ̶menijicʉi yávaiye méne , aru ʉrivʉ baru apevʉre máre , aru memecaivʉ baru Jũ̶menijicʉre me .
44013017	Grace	Ñai Jũ̶menijicʉ , Israecavʉ maje mearore jímʉ , beorejaquemavʉ majeñecuva mácavʉre , judíovare . Obedicũpuruvarejaquemavʉ na mácavʉre ne cʉe báquede apevʉpe apejoborõi , Egipto ãmicʉrijoborõi . Ʉ̃i ʉrarõ parʉéque nʉvarejaquemavʉ na mácavʉre Egipto ãmicʉrijoborõre jocarĩ .
44015008	Grace	Aru Jũ̶menijicʉ , ñai majicʉ caivʉ ne dápiaiyede , jã́d̶ovaquemavʉ náre ũ̶i copʉ etaimara mácavʉre ũ̶i daroiyede náre ñai Espíritu Santore nopedeca majare ũ̶i daroiye báquepe ṹ̶re .
59002011	Sin	Jũ̶menijicʉvacari “ Cʉbejarã apevʉque mʉjemarebʉcʉvare jarʉvarĩ ” , arejaquemavʉ . Aru ũ̶ máre “ Boarĩ́ jarʉvabejarã põevare ” , arejaquemavʉ . Que baru mʉja cʉbevʉ baru apevʉque mʉjemarebʉcʉvare jarʉvarĩ , ʉbenita boarĩ́ jarʉvaivʉ baru põevare , mʉjarecabu jʉ abeni , vainí tʉivʉ Jũ̶menijicʉi d̶aicõjeiyede .
43010028	Grace	Náre jãravʉ cũiméjãravʉ baquinóre cʉvare d̶aivʉ yʉ . Toabo cũiméboi nʉmenajarama na cainʉmʉa . Ji coreimarare yʉre tatojʉrocʉ cʉbebi ũ̶ .
45016020	Grace	Aru Jũ̶menijicʉ , ñai majare cãrijimenoque me cʉre d̶ayʉ , maumejiena mʉjare bíjarocʉyʉme ñai abujuvai jabocʉre , ũ̶i ãmiá Satanás . Maje jabocʉ Jesucristo me cad̶atejacʉrĩ mʉjare cainʉmʉa , ũ̶i me boje .
55003005	Sin	Apevʉ põeva ne jã́iyede náre d̶arãjarama yópe ina mearore jívʉ Jũ̶menijicʉre d̶aiyepe . Ʉbenita Jũ̶menijicʉre parʉre d̶aicõjemenajarama ne ũmene d̶arãjivʉ yópe ũ̶i ʉrõpe . Dupini nʉjacʉ mʉ nápe paivʉre jocarĩ .
45012005	Description	Quédeca maja , Jesúre jʉ aipõeva , obedivʉbu . Ʉbenita cũinábajupe paivʉbu maja Jesúque . Cũinávʉpe Jũ̶menijicʉ cójijovaibi majare caivʉ apevʉque . Que teni cũinábajupe paivʉbu maja .
56003008	Faith	Jãvetamu die . Que baru ʉvʉ yʉ mi coyʉquiyede caiye iyede parʉrõreca , ina Jũ̶menijicʉre jʉ aipõeva ne mearo d̶arãjiyepe ayʉ cainʉmʉa . Iye bueiye jãve métamu . Aru bojecʉetamu máre . Que baru caivʉ põeva majima aipe d̶aiye jaʉrõre náre , iye bueiye jãveque .
59002023	Faith	Que teni vaidéjaquemavʉ yópe Jũ̶menijicʉi aiye báquepedeca . Abraham mácʉrã Jũ̶menijicʉ toivaicõjenejaquemavʉ ũ̶i yávaiyede , yópe arĩ : “ Abraham jʉ arejaquemavʉ Jũ̶menijicʉ ‘ Yópe d̶acʉyʉmu ’ , ũ̶i aiye báquede ṹ̶re . Que baru Jũ̶menijicʉ coyʉrejaquemavʉ ṹ̶re , ‘ Boropatebecʉbu mʉ ji jã́inore ’ ” , arĩ toivaicõjenejaquemavʉ . Aru Abraham mácʉ , “ Jũ̶menijicʉi yóvaimʉme ” , ne aimʉ marejaquémavʉ .
59002001	Faith	Mʉja , jívʉ , maje jabocʉ meacʉ baju Jesucristore jʉ aivʉ , jã́mejara apevʉ põevare me apevʉ pʉeno .
45003013	Sin	Ne jijecamu yópe põetõcu voitõcupebu . Que baru ne yávaiyeque jorojĩne d̶ad̶ama Jũ̶menijicʉre . Borocʉrivʉ yávad̶ama apevʉre , jʉjovarãjivʉ . Ne yávaiye yópe ãd̶ai jĩmape paiyebu . Que baru ne yávaiyeque ãmetede d̶ad̶ama apevʉre .
49005028	Recommendation	Ina nomicʉrivʉre coreiye jaʉvʉ némarepacore , ye jaʉbequiyepe aivʉ ṍre , yópe ne coreiyepe ne bajuáre náre coapa . Ñai coreyʉ jímarepacore coreyʉbe ũ̶i bajure .
45009030	Faith	Que baru , ¿ aipe coyʉiye jaʉri majare caride ? Yópe coyʉiye jaʉvʉ majare . Ina judíova ãmevʉ mememevʉ barejaquémavʉ , Jũ̶menijicʉi jã́quiyepe aivʉ náre boropatebevʉpe ne d̶aiye báque boje . Quénora Jũ̶menijicʉvacari “ Boropatebevʉ mʉja ji jã́inore ” , arĩ coyʉrejaquemavʉ náre ne jʉ aiyede Jesucristore .
54003009	Faith	Jaʉvʉ náre ne jʉ aiye jãve “ Boropatebevʉ yʉ ” , ne arĩ dápiaiyeque iye bueiyede jãvene , Jũ̶menijicʉi jã́d̶ovameno mácarõre jipocamia ʉbenita jã́d̶ovainore caride .
54006002	Recommendation	Aru apevʉ memecaivʉ baru Jesúre jʉ aipõevare , dajocabejarãri ne pued̶aiyede náre , ne jʉ aiye boje nápe . Quénora pʉeno mearo baju memecajarãri náre , ne jʉ aiye boje Jesúre aru Jũ̶menijicʉi ʉe boje náre .
45003003	Faith	Ʉbenita apecʉ ũ̶i aru yʉre : “ Apevʉ judíova jʉ abema Jũ̶menijicʉi yávaiyede . ¿ Ne jʉ abe boje , d̶abecʉyʉba Jũ̶menijicʉ nópe ũ̶i aiye báquepedeca ? ” yópe arĩ , coyʉjebu yʉ : “ ¡ Bi , ye que ãmevʉ ! ¡ Aipinʉmʉ vaibéjarõri nópe ! Jũ̶menijicʉ jãve d̶acʉyʉme yópe ũ̶i aiye báquepedeca . Caivʉ põeva ne borocʉru , Jũ̶menijicʉcapũravʉ cainʉmʉa borocʉbecʉbe ũ̶ ” . Javede yópe arĩ , toivaicõjenejaquemavʉ Jũ̶menijicʉ ũ̶i yávaiyede :
43019034	Violence	Ʉbenita quédeca cũinácʉ churaravacacʉ Jesúi tẽ́penaba cãchinoi ũ̶i tãutedorʉque totarĩ cõajarorejame ũ̶ . Jive ocoque jĩvaiye etarejavũ̶ dicobede , ũ̶i totarĩ cõajaroiyede .
43015012	Recommendation	Ji d̶aicõjeino mʉjare yópe ainotamu : Mʉje bajumia ʉjarã mʉja yópe mʉjare ji ʉepedeca .
45006013	Recommendation	Que baru d̶aicõjemejara mʉje ãmeina d̶aiyʉede mʉje bajure aru mʉje ũmene máre . Quénora d̶aicõjejara Jũ̶menijicʉre mʉje bajure aru mʉje ũmene . Nacajaivʉ bácavʉpe paivʉbu yainore jarʉvarĩ , apʉrãjivʉ cojedeca . Que baru Jũ̶menijicʉ matʉiyeda cõjejacʉrĩ mʉje dápiaiyede aru mʉje d̶aiyʉede máre , mearore d̶are d̶aquiyepe aivʉ .
58010039	Faith	Ʉbenita majarecabu ye dajocaivʉ ãmevʉ maje jʉ aiyede . Que baru coatede d̶aimarape bíjabenamu Jũ̶menijicʉre jocarĩ . Quénora Jũ̶menijicʉre jʉ are nʉri ũ̶i mead̶aimaratamu maja , cʉvarãjivʉ caiye iye mearore ũ̶i d̶acaquiyede majare .
45011026	Grace	Que teni Jũ̶menijicʉ mead̶acʉyʉme caivʉ ina judíova jʉ arãjivʉre ṹ̶re . Yópe arĩ , Jũ̶menijicʉ toivaicõjenejaquemavʉ ũ̶i yávaiyede : Ñai mead̶aipõecʉ dacʉyʉme Jerusalén ãmicʉriĩmarore jocarĩ . Jarʉvacʉyʉme caiye ina Jacob bácʉi pãramena ne ãmeina teiyede . Aru ãrʉmetecʉyʉme diede .
52002015	Violence	Ina judíova , nárecabu boarĩ́ jarʉvaivʉ bácavʉ maje jabocʉ Jesucristore . Javede ina judíovavacari boarĩ́ jarʉvarejaquemavʉ ina Jũ̶menijicʉi yávaiyede coyʉcaipõeva mácavʉre máre . Aru caride máre ina judíovavacari ñájine d̶arĩ jaetovad̶ama ñʉjare máre . Ne que d̶aiyeque jorojĩne d̶aivʉbu na Jũ̶menijicʉre . Aru maucʉvarivʉbu caivʉ apevʉ põevare máre .
58010026	Sin	Parʉre d̶abevʉ baru majacavʉ ne ũmene , bedióva cojedeca ãmeina tévarãnʉvajebu maja . Ãmeina tede nʉivʉ baru , coreóvaivʉvacari Jũ̶menijicʉi yávaiyede jãvene , ye Jũ̶menijicʉre jícaiyede cʉvabejebu maja , maje ãmeina teiye boje .
49002006	Grace	Maje cʉe boje Cristoque cũinávʉpe , yópe Jũ̶menijicʉi nacovaimara mácavʉpe yainore jarʉvarĩ cʉrivʉbu maja caride . Aru Jũ̶menijicʉ jã́imi majare yópe ũ̶i jaboteimarape , ñai abujuvai jabocʉi bʉobe boje majare caride . Jũ̶menijicʉ jã́imi majare yópe ũ̶i dobare d̶aimara mácavʉpe Cristoque cavarõ mearoi .
49004025	Recommendation	Que baru borocʉbejarã mʉja caride . Quénora caivʉ mʉja coapa borotejarã jãvene mʉje baju . Cũináyajubo põeyajubope paivʉbu maja . Cristoque cũinábajupe paivʉbu . Que baru jãve borotejarã mʉja .
48002005	Faith	Ʉbenita ñʉjacapũravʉ ye d̶abetecarã yópe ne ʉrõpe . Ñʉja d̶aivʉ baru yópe ne ʉrõpe , buebejebu iye yávaiye méne jãvene , Jesucristoi mead̶aiyede majare . Que baru d̶abetecarã yópe ne d̶aicõjeniduiyepe , oatʉvabenajivʉ Jesús ũ̶i yávaiyede jãvene .
46014013	Recommendation	Que baru ñai yávayʉ apecamua yávaicamua ũ̶i majibecamuare jẽniajacʉrĩ Jũ̶menijicʉque , ũ̶i coyʉiye majide d̶aquiyepe ayʉ aipe aiyʉede iye yávaiyede apecamua yávaicamua ũ̶i majibecamuaque .
44009001	Violence	Que teiyedeca , Saulo cainʉmʉa ñájine d̶ayʉ barejámed̶a Jesúre jʉ aipõevare , náre yópe arĩ : — Boaquíjivʉ mʉjare mʉje Jesúre jʉ aiye boje , jarayʉ arejamed̶a Saulo .
43017013	Description	’ Caride mi yebai dacʉyʉmu yʉ . Nópe coyʉivʉ yʉ ji cʉede cãreja ijãravʉre ne jápiainoi , ne bʉojarãjiyepe ayʉ torojʉrivʉ ne ũmei jaʉbevʉva , yópe ji torojʉepedeca ji ũmei .
60004013	Recommendation	Que baru cuecumamejara . Quénora torojʉjarã mʉje ũmei mʉje ñájiyede yópe Jesucristo ũ̶i ñájiye báquepe . Que baru pʉeno baju torojʉrãjaramu caivʉ ne jã́rajiyede Cristo meacʉ bajure .
44011006	Description	Que teni me cocorĩ dicaje jívʉi jã́cacʉ obedivʉ ãimarare yóvaicʉvaivʉ cʉbobaque cuivʉre , apevʉ oteiãimarare aru apevʉ macarõcavʉ jijecʉrivʉre máre ; aru obedivʉ papeivʉre ; aru obedivʉ ãimara vʉivʉre máre .
51003008	Recommendation	Ʉbenita caride mu̶jacapũravu̶ dajocajarã caiye ãmene . Que baru jarabejarã apevu̶re . Aru jorojĩmejara náre máre . Ãmeina dápiabejarã apevu̶re . Aru coyu̶bejarã ãmenore caivu̶ ne jápiaiyede apevu̶i borore . Ãmeina yávabejarã apevu̶re ne jápiaiyede máre .
44018003	Description	Aquilajã ãimara cajeáque cũ̶ramiare nareni , d̶arĩ , bojed̶arĩ memenejaimad̶a na . Aru Pablo máre nopedeca memenejamed̶a ũ̶ . Que baru náque cʉrejamed̶a .
45006012	Sin	Ãmeina d̶aiyʉede d̶aicõjemejara mʉje bajure . D̶aicõjeivʉ baru mʉje ãmeina d̶aiyʉede mʉje bajure , coatenajaramu mʉja Jũ̶menijicʉre jarʉvarĩ .
53003012	Recommendation	Que baru , ina mʉjevʉ memeiyʉbevʉre coyʉivʉbu ñʉja caride . Maje jabocʉ Jesucristo ũ̶i parʉéque memeicõjeivʉbu náre . Aru parʉrõreca jẽniaivʉbu náre , ne memenajiyepe aivʉ cãrijovamevʉva apevʉre , ne cʉvarãjiyepe aivʉ ne ãiyeva .
44007009	Sin	’ Caipʉcapʉrʉape paivʉ ina Jacob bácʉi mára , majeñecuvacavʉ bácavʉ , pare jorojĩnejaquemavʉ néyocʉ bácʉre , ũ̶i ãmiá José . Que baru bojed̶arejaquemavʉ ũ̶ mácʉre apevʉre , ũ̶ mácʉre nʉvari bojed̶arãjiyepe aivʉ Egipto ãmicʉrijoborõcacʉre yebacacʉpe . Ʉbenita Jũ̶menijicʉ cad̶atedejaquemavʉ ũ̶ mácʉre .
44011028	Description	Cũinácʉ nácacʉ , ũ̶i ãmiá Agabo , yávacʉnacajarejamed̶a ũ̶ . Ñai Espíritu Santo yávaicõjenejamed̶a ṹ̶re . Aru Jũ̶menijicʉi yávaiyede coyʉcarejamed̶a ũ̶ , yópe arĩ : “ Caivʉ Judea ãmicʉrijoborõcavʉ ñájinajivʉbu ʉrarõ ãvʉéna ” , arejamed̶a ũ̶ . Aru obebeʉjʉa yóboi , Claudio ũ̶i jaboteinʉmʉre , põeva ñájinejaimad̶a ʉrarõ ãvʉéna , nópe ũ̶i coyʉcaiye báquepedeca .
44020036	Description	Que arĩburu yóboi , Pablo ñʉatutarĩ jẽniarejame Jũ̶menijicʉre caivʉque .
48005024	Faith	Jesucristo ũ̶i yaiyede jocʉcʉjaravena jarʉvarejaquemavʉ maje ãmeina teiyede . Que baru maje cʉede Jesucristoque cũinávʉpe , dajocaivʉbu maje ãmeina teiye báquede aru jãve d̶abevʉ yópe maje ãmeina d̶aiyʉepe .
59001002	Recommendation	Mʉja , jívʉ , torojʉjarã mʉja mʉje ũmei mʉje ñájiyede apejĩe ãmeque .
62001006	Sin	Maja ãmenore d̶aivʉvacari , “ Majepacʉ Jũ̶menijicʉque yóvaivʉbu maja cũinávʉpe cũinátʉrʉ maje ũmei ” aivʉ baru , d̶abevʉvacari mearore , borocʉrivʉbu maja . Ʉbenita jãve ñeminoi cʉrivʉpe d̶aivʉbu maja ãmenore .
44010011	Description	Jã́rejamed̶a no cavarõ voainore aru apejĩe yópe ʉracaje cuitótecajepe jõd̶arejavũ̶ya cavarõre jocarĩ . Jõd̶arejavũ̶ya yópe põeva ne bʉorĩ yóvaicʉvaitõbʉa d̶arĩ ẽmeóvaiyepe dicajede . Jõd̶arejavũ̶ya pʉ cũ̶rami pʉenoita Pedro yebai .
44002009	Description	Yui cʉrivʉbu apevʉ Partiacavʉ , aru apevʉ Mediacavʉ , apevʉ Elãcavʉ , apevʉ Mesopotamiacavʉ , apevʉ Judeacavʉ , apevʉ Capadociacavʉ , apevʉ Pontocavʉ , apevʉ Asiacavʉ , apevʉ Frigiacavʉ , apevʉ Panfiliacavʉ , apevʉ Egiptocavʉ , apevʉ Áfricacavʉ , aru apevʉ Cirenecavʉ máre . Aru apevʉ Romacavʉ máre cʉrivʉbu yui . Apevʉ majacavʉ judíovabu , ne põeteiye báque boje nópe , ne cʉvae boje nébʉcʉva judíova . Aru apevʉ majacavʉ judíova ãmevʉ , ʉbenita jʉ aivʉbu judíovai bueiyede .
51001010	Faith	Jẽniaivu̶bu diede , mu̶je d̶arãjiyepe aivu̶ yópe ina Jũ̶menijicu̶ jina ne d̶aiyepe , Jũ̶menijicu̶i toroju̶quiyepe aivu̶ mu̶jaque cainu̶mu̶a . Pu̶eno baju jẽniaivu̶bu Jũ̶menijicu̶que mu̶je mearo d̶arãjiyepe aivu̶ yópe ũ̶i u̶rõpe aru mu̶je coreóvarãnu̶rajiyepe aivu̶ Jũ̶menijicu̶re pu̶eno baju caijãravu̶a .
54001018	Recommendation	Mʉ , Timoteo , jímacʉpe páyʉbu mʉ . Mʉre coyʉicõjeivʉ yʉ põevare ji bueiyede mʉre . Ãrʉjacʉ apevʉ ne coyʉcaiye báquede mʉra aipe vaiquíyede mʉre . Ãrʉcʉ diede , parʉre d̶ajacʉ mi ũmene , memecacʉyʉ Jũ̶menijicʉre yópe ũ̶i ʉrõpe , apevʉ ne maucʉvaedeca mʉre , nopedeca ñai churara ũ̶i me ãd̶amateiyepe boainoi .
66019001	Faith	No yóboi , jápiacacʉ yʉ bʉjino ʉrarõre yópe cũináyajubo obedivʉ põeva ne yávaiye bʉjiépe . Cavarõ mearo Jũ̶menijicʉi cʉrõre jocarĩ jápiacacʉ náre , yópe arĩ cod̶oboboiyede : ¡ Alelúya ! Mearore jínajarevʉ Jũ̶menijicʉre . Ʉ̃́vacari jãve mead̶aibi põevare . Aru jãve meacʉ bajube . Pʉeno parʉcʉbe máre . Jãve majepacʉ Jũ̶menijicʉbe ũ̶ .
49002001	Grace	Javede majarecabu yaivʉ bácavʉpe maje ũmei coateimara mácavʉ maja Jũ̶menijicʉre jarʉvarĩ , maje vainí tʉiye báque boje aru maje ãmeina d̶aiyʉe báque boje máre .
46010021	Sin	Mʉja ye bʉojabevʉ cũinátʉrʉ ũcuivʉ maje jabocʉ Jesucristo ũ̶i ũcuidoquede aru abujuva ne ũcuidoaquede máre . Mʉja ye bʉojabevʉ cũinátʉrʉ ãivʉ maje jabocʉ Jesucristo ũ̶i tʉoivaquede aru abujuva ne tʉoivaquede máre .
49005003	Recommendation	Majamu Jũ̶menijicʉi põeva , ṹ̶re memecaivʉ . Que baru ãmeina d̶aiye jaʉbevʉ majare . Aru ãmeina d̶aiyede apevʉque mʉjemarebʉcʉva ãmevʉque ye dápiabejarã mʉja . Aru mʉja ũ̶mʉva nomivaque ãmenore d̶aiyʉrĩ dápiabejarã mʉja . Aru mʉja nomiva máre ũ̶mʉvaque ãmenore d̶aiyʉrĩ dápiabejarã mʉja . Aru mʉje cʉvae pʉeno baju cʉvaiyʉrĩ dápiabejarã mʉja . Caiye diepe paiye mʉje dápiaru , meamenotamu .
56001015	Sin	Põeva “ Boropatebevʉ yʉ ” , ne arĩ dápiaru , caino ne d̶aino máre mearotamu . Ʉbenita põeva “ Boropateivʉ yʉ ” , ne arĩ dápiaru , aru ne jʉ abedu Jesúre máre , caino ne d̶aino máre ãmenotamu . Quénora dápiad̶ama na ãmeno matʉiye . Que baru “ Boropateivʉ yʉ ” , aiye jaʉvʉ náre cainʉmʉa . Que teni ne ãmeina d̶aiyede chĩomenama na .
44009021	Description	Caivʉ ṹ̶re jápiaivʉ bácavʉ cuecumaivʉ arejaimad̶a ne baju : — Ñai Jesúre jʉ aivʉre ãmeno d̶ayʉbe ũ̶ . Que baru náre jẽni jícʉyʉ dacʉbe yui , ina sacerdotevai jabova ne bʉorãjiyepe ayʉ náre , arejaimad̶a na .
58008006	Description	Ʉbenita caride Jesúcapũravʉ , Jũ̶menijicʉi epeimʉ mácʉ sacerdoteva , me baju memecaibi apevʉ sacerdoteva bácavʉ ne memecaiye báque pʉeno . Ʉ̃i memecaiyebu parʉé baju ne memecaiye báque pʉeno . Quédeca iye Jũ̶menijicʉ “ Que d̶arãjare ” arĩ , ũ̶i yóboque coyʉiye báquebu põevare Jesúque , me baju ãnié “ Que d̶arãjare ” arĩ , ũ̶i mamarʉmʉque coyʉiye báque pʉeno Moisés bácʉque . Jũ̶menijicʉ “ Que d̶arãjare ” arĩ , ũ̶i coyʉiye báquede Jesúque “ Yópe d̶acacʉyʉmu yʉ mʉjare ” , ũ̶i aiye báquebu me baju “ Yópe d̶acacʉyʉmu yʉ mʉjare ” , ũ̶i aiye báque pʉeno ãnié “ Que d̶arãjare ” , ũ̶i coyʉiye báquede Moisés bácʉque . Moisés bácʉque “ Mʉje ãmeina teiyede jarʉvacʉyʉmu yʉ , mʉje d̶aru yópe ji d̶aicõjeiyepe ” , arejaquemavʉ . Ʉbenita Jesúque “ Mʉje ãmeina teiyede jarʉvarĩburu yóboi , ye ãrʉmecʉbu yʉ diede , mʉje jʉ aru Jesucristoi d̶acaiye báquede mʉjare boje ” , arejaquemavʉ . Que baru ũ̶i yóboque coyʉiye báque me bajutamu ũ̶i mamarʉmʉque coyʉiye báque pʉeno .
50001021	Faith	Yú̶capũravu̶ cu̶vu̶ memecacu̶yu̶ Cristore ijãravu̶i , põeva ne mearore jínajiyepe ayu̶ ṹ̶re . Aru ji yaiyede pu̶eno baju meaquiyebu yu̶re , ji cu̶quiye boje Cristoque .
50001006	Faith	Dijãravu̶ , mu̶je mamaru̶mu̶ ju̶ aijãravu̶ bácarõi , Jũ̶menijicu̶ mearo d̶acarĩ bú̶rejaquemavu̶ mu̶jare . Aru coreóvaivu̶ yu̶ mearo d̶acare nu̶cu̶yu̶re mu̶jare pu̶ Jesucristoi copaidaquijãravu̶ baquinóita . Dijãravu̶ baquinóre mu̶ja meara márajivu̶bu yópe Jũ̶menijicu̶i aiye báquepedeca ũ̶i d̶aquiyede yópe ũ̶i u̶rõpe .
62005020	Faith	Aru majidivʉbu maja Jũ̶menijicʉi mácʉre dayʉ bácʉre ijãravʉi , ũ̶i coreóvare d̶aquiyepe aivʉ majare ñai Jũ̶menijicʉre jãve . Maja cʉrivʉbu ṹ̶que , Jũ̶menijicʉ jãveque . Aru cʉrivʉbu maja Jũ̶menijicʉi mácʉ Jesucristoque máre . Jesucristo Jũ̶menijicʉtame . Aru cʉvare d̶aibi majare jãravʉ cũiméjãravʉ baquinóre ṹ̶que .
45012018	Recommendation	Mʉjacapũravʉ caiye mʉje d̶aiyeque cãrijimena cʉre d̶ajarã mʉje bajumia .
58010023	Faith	Coreóvaivʉbu maja Jũ̶menijicʉ jãve d̶ayʉre yópe ũ̶i aiye báquepedeca cainʉmʉa . Que baru parʉéque Jesúre jʉ are nʉrajarevʉ yópe maje jʉ aiye báquepedeca mamarʉmʉre . Aru ye “ Jũ̶menijicʉ d̶abecʉbe yópe ũ̶i aiye báquepe ” abevʉva , napini corenajarevʉ Jũ̶menijicʉi d̶acaquiyede caiye iye mearore yópe “ Jãve mearo d̶acacʉyʉmu yʉ mʉjare ” , ũ̶i aiye báquepedeca .
43014027	Grace	’ Mʉjare , meaũme cãrijimeũme cʉrivʉre , epecʉyʉmu yʉ . Ji cãrijimeũmene mʉjare jíquijivʉ . Ijãravʉcavʉ mʉjare ji jíyepe paiyede jíye majibema . Que baru cãrijimevʉva chĩomejara aru jidʉbejarã mʉja , ayʉbu yʉ .
47005006	Faith	Que baru ye jidʉbevʉva aru chĩomevʉva máre napini corevaivʉbu maje cʉede cainʉmʉa , yo baju ijãravʉcarõque cʉbevʉ cãreja , maje jabocʉ Cristoi cʉrõi .
43012047	Grace	Ʉbenita ácʉ põecʉ ji coyʉiyede jápiayʉvacari jʉ abedu , yʉ ṹ̶re ñájine d̶abecʉbu ũ̶i ãmeina teiye boje caride . Põevare ne ãmeina teiye boje ñájine d̶acʉyʉ dabedejacacʉ . Quénora põeva bíjajʉrorivʉre mead̶acʉdayʉ darejacacʉ yʉ .
62003012	Sin	D̶aiye jaʉbevʉ majare yópe Caín mácʉ ũ̶i d̶aiye báquepe . Ʉ̃ mácʉ ñai abujuvai jabocʉ jicʉ barejaquémavʉ , aru boarĩ́ jarʉvarejaquemavʉ ĩmacʉ bácʉre . ¿ Aipe teni boarĩ́ jarʉvarejaquemari ũ̶ mácʉre ? Caín mácʉ d̶are nʉrejaquemavʉ ãmenore Jũ̶menijicʉi jã́inore . Ʉbenita ĩmacʉ bácʉ d̶are nʉrejaquemavʉ mearore Jũ̶menijicʉi jã́inore . Que baru Caín mácʉ boarĩ́ jarʉvarejaquemavʉ ĩmacʉ bácʉre ũ̶i baju jorojĩnina .
66016020	Description	Caiye jiavʉa aru caicũa cũ̶racũa máre bíjavũ̶ .
58011012	Description	Que baru ũ̶i jʉed̶ocʉvajʉrorõre jʉed̶ocʉvarĩ bʉojabecʉ bácʉ yaiyú̶ bácʉi bajupe cʉvacʉ bácʉvacari , obedivʉ baju ũ̶i pãramena cʉma caride . Abiácovape obedivʉ teni , ẽpayabeape obedivʉ máre ted̶ama na , Abraham mácʉi pãramena .
54001017	Faith	Ñai maje jabocʉ , cainʉmʉa jaboteyʉre caivʉre , pued̶arãjarevʉ ṹ̶re aru mearore jínajarevʉ ṹ̶re máre . Ʉ̃́recabe apʉcʉ cainʉmʉa . Ʉ̃́recabe maje jã́memʉ . Aru ṹ̶recabe Jũ̶menijicʉ cũinácʉra . Quédecabu .
66014007	Faith	Yópe arĩ , coyʉáme yávaino bʉjinoque : — Pued̶ajarã Jũ̶menijicʉre . Mearore jíjarã ṹ̶re ũ̶i pʉeno majié boje . Eaivʉ iora põevare ũ̶i ñájiovaquiora ne ãmeina teiye boje . Que baru mearore jíjarã ñai d̶ayʉ bácʉre cavarõre , aru joborõre , jia ʉrad̶are , aru oco pĩapóinoare máre , arĩ coyʉáme ñai ángele .
44006001	Description	No yóboi , apevʉ obedivʉ Jesúre jʉ aipõeva jararĩ jũjuvaivʉ barejáimad̶a ne bajumia . Nácavʉ griego ãmicʉricamuare yávaivʉ aru apevʉ nácavʉ hebreo ãmicʉricamuare yávaivʉ jaraivʉ barejáimad̶a ne baju . Ina judíova griegore yávaivʉ arejaimad̶a : — Ñʉjacavʉ nomiópeva jacopʉbema mʉje coavaiyede jãravʉa coapa . Que baru , “ Mʉja coapavabevʉ ” , chĩoivʉ arejaimad̶a .
60002021	Grace	Que baru mʉja Jũ̶menijicʉi cutuimaramu , ñájinajivʉ . Cristovacari ñájicarejame mʉjare boje , cad̶atecʉyʉ mʉjare . Que teni jã́d̶ovarejame mʉjare ũ̶i d̶aiye báqueque aipe d̶aiye jaʉrõre mʉjare , mʉje majinajiyepe ayʉ aipe d̶arĩ ñájinajivʉre ũ̶i ñájiye báquepe .
53003010	Recommendation	Javede ñʉje cú̶vaquede mʉje jẽneboi , yópe arĩ , “ Ñai memeiyʉbecʉre jíbejarã ãiyede ” , d̶aicõjeivʉ batecárã mʉjare .
43003016	Grace	Coyʉre nʉrejamed̶a Jesús : — Quécʉra , cũinácʉrabu yʉ Jũ̶menijicʉi mácʉ . Pare baju ijãravʉcavʉre ʉcʉ , yʉre darorejame Jũ̶menijicʉ yore . Jaʉrabeda toabo cũiméboi ne nʉmenajiyepe ayʉ , yʉre jʉ aivʉre jãravʉ cũiméjãravʉ baquinóre cʉre d̶aibi Jũ̶menijicʉ cavarõ mearoi .
44019015	Description	Ʉbenita ñai abujucʉ arejamed̶a náre : — Jesúre majivʉ yʉ . Aru Pablore máre majivʉ yʉ . Ʉbenita mʉjare ye majibevʉ yʉ , arejamed̶a náre ñai abujucʉ .
66019019	Violence	Aru jã́cacʉ ñai ãme ãimacʉ jijecʉcʉre aru caivʉ ina jabovare ijãravʉcavʉ boaipõevaque cójijivʉre ne boarĩ́durãjiyepe aivʉ ñai caballo bocʉrã tubacʉre aru ina ṹ̶que cʉrivʉre máre .
44027002	Description	Que teni jaturejacarã cũinácũ jiad̶ocũ ʉracũi , Adramitio ãmicʉriĩmarore jocarĩ daicũ mácarõi . Dicũ etaquicũ marejávũ̶ , tuijaquicũ ĩmaroa coapa Asia ãmicʉrijoborõi jia ʉrad̶a ẽcarʉi . Aru Aristarco máre , Macedonia ãmicʉrijoborõcarõ ĩmaro Tesalónica ãmicʉrõcacʉ , yóvarejame ñʉjare .
58013003	Recommendation	Dápiare nʉjara mʉja náre , ãmeina teivʉre jẽni jacoiñami jívʉi cʉrivʉre , cad̶atenajivʉ náre yópe mʉje ú̶jʉroepe apevʉ ne cad̶ateiyede mʉjare , jabova ne bʉoimara maru . Dápiare nʉjara mʉja ina ñájivʉre , cad̶atenajivʉ náre máre yópe mʉje ú̶jʉroepe apevʉ ne cad̶ateiyede mʉjare , ñájivʉ baru .
51003017	Recommendation	Que baru caiye mu̶je coyu̶iyede aru caiye mu̶je d̶aiyede máre , d̶ajarã yópe ina Jesucristore ju̶ aivu̶re jau̶épe , ina jẽniaivu̶ ũ̶i paru̶éque . Aru cainu̶mu̶a Cristoi cad̶ateiyeque toroju̶ede jíjarã majepacu̶ Jũ̶menijicu̶re .
48006006	Recommendation	Ñai bueyʉ Jũ̶menijicʉi yávaiye méne jíjacʉrĩ ṹ̶re bueipõecʉre apejĩe ũ̶i me cʉvaede , que d̶arĩ cad̶atecʉyʉ ṹ̶re bueipõecʉre jaʉéde .
44007005	Description	’ Dinʉmʉ Abraham mácʉi eaiyede yore , Jũ̶menijicʉ jíbedejaquemavʉ joborõre ũ̶ mácʉre . Ye joborõ quĩ́jinore máre cũinácʉbobareca ũ̶i epeino jacopʉbedejaquemavʉ Abraham mácʉ cãreja . Ʉbenita , “ Yo cʉrõ mi cʉquinore jícʉyʉmu yʉ mʉre ” , Jũ̶menijicʉ arejaquemavʉ ũ̶ mácʉre . “ Yo joborõre jícʉyʉmu yʉ mʉre aru mipãramena márajivʉre máre . Yo joborõ mʉjeno maquiyébu ” , arejaquemavʉ Jũ̶menijicʉ ũ̶ mácʉre . Aru Jũ̶menijicʉ ũ̶i que aiyede , Abraham mácʉ jʉed̶ocʉvabecʉ barejaquémavʉ cãreja .
44007019	Description	Ʉ̃ mácʉ borocʉrĩ ãmeina d̶arejaquemavʉ majeñecuva mácavʉre . Ñájine d̶arejaquemavʉ na mácavʉre . Ʉ̃ mácʉ dajocaicõjenejaquemavʉ némara quĩ́jinare jedevai , ne yainájiyepe ayʉ .
43020003	Description	Õi que aiyede , ĩmarore jocarĩ nʉrejacarã ñʉja , Pedromaque , Jesús bácʉre ne jarʉvainore jã́ranʉivʉ .
44024016	Faith	Que baru yú̶vacari cainʉmʉa d̶aiyʉvʉ yʉ , “ Boropatebevʉ yʉ ” , arĩ dápiarĩ Jũ̶menijicʉi jã́inoi aru põeva ne jã́iyede máre .
65001013	Description	Aru yópe pãcaiboa ʉraboa jia ʉrad̶ai jarʉvaiboape ẽcarʉi caivʉ ne jã́inoi yaore aru pojeiyede máre , ãme ũ̶rojʉede , nopedeca ina jã́icõjed̶ama caivʉre ne d̶aiye cʉyojeda . Aru yópe abiácova tʉivʉ bácavʉpe ne nʉimare jocarĩ pʉ ñeminitucubʉi , nopedeca ina jʉjovaivʉ cʉrãjarama cainʉmʉa ñeminitucubʉ pʉeno baju ñeminoi , no Jũ̶menijicʉi náre d̶acaino mácarõi .
48001012	Description	Põecʉ cʉbebi coyʉyʉ bácʉ yʉre diede . Aru põecʉ cʉbebi bueyʉ bácʉ yʉre diede . Quénora Jesucristovacari coreóvare d̶arejame yʉre .
45007005	Sin	Ʉbenita maje cʉrãjiye jipocai Jesucristoque , maje ãmeina d̶aiyʉe báque boje , coatedejaquemavʉ maja Jũ̶menijicʉre jarʉvarĩ . Yopedeca barejaquémavʉ majare : Pʉeno ãmenore d̶are nʉrejaquemavʉ maja , pʉeno baju coatenajivʉ Jũ̶menijicʉre jarʉvarĩ . Jũ̶menijicʉ d̶aicõjeme máque apejĩene majare Moisés bácʉre ũ̶i coyʉicõjeiye báqueque , yópe pʉeno ʉrarõ ãmenore d̶are d̶arejaquemavʉ maje ãmeina d̶aiyʉede . Que teni maja maje bajure d̶aicõjenejaquemavʉ aru maje dápiaiyede máre , pʉeno baju ãmeina tenajivʉ .
54002007	Faith	Aru Jesús epedejame yʉre ṹ̶re coyʉcaipõecʉva aru ũ̶i yávaiye méne beorĩ coyʉicõjeimʉva máre , ji coyʉquiyepe ayʉ ũ̶i yávaiye méne . Ʉ̃ bueicõjenejame yʉre ina judíova ãmevʉre iye yávaiyede jãvene , ne jʉ arãjiyepe ayʉ ṹ̶re . Coyʉivʉ mʉre jãve . Yʉ borocʉbevʉ .
62003024	Faith	Caivʉ maja jʉ aivʉ Jũ̶menijicʉi d̶aicõjeiye báquede yóvaivʉbu Jũ̶menijicʉre cũinávʉpe , cũinátʉrʉ maje ũmei . Coreóvaivʉbu maja Jũ̶menijicʉi cʉede majaque , maje cʉvae boje ñai Espíritu Santore , Jũ̶menijicʉi daroimʉ mácʉre majare .
46010024	Recommendation	Ñame mearore d̶aiyʉrĩdubejarãri ne baju boje . Quénora caivʉ mearore d̶aiyʉjarãri apevʉre boje quéda .
45012016	Recommendation	Cãrijimenoque cʉjarã mʉja apevʉque . Cũinátʉrʉ mʉje ũmei dápiajarã mʉja . Aru jã́jara caivʉ apevʉre cũinátʉrʉ . Dápiabejarã mʉja coapa “ ¿ Meara márica ? ” apevʉ pʉeno . Quénora yóvajarã mʉja ina cõmaje ãrojarivʉre . Dápiabejarã mʉja ʉrarõ me majidivʉpe .
49004031	Recommendation	Ñájine d̶abejarã põevare mʉje yávaiyeque . Jorojĩmejara náre . Aru jarabejarã náre . Jararĩ cod̶obobobejarã máre . Coyʉbejarã ãmenore caivʉ ne jápiaiyede apevʉi borore . Aru ãmeina dápiabejarã apevʉre máre .
51001025	Faith	Yu̶recabu Jũ̶menijicu̶i epeimu̶ , corecu̶yu̶ aru cad̶atecu̶yu̶ mu̶jare . Que baru memecayu̶recabu ina caiyajuboa põeyajuboacavu̶ Jesúre ju̶ aivu̶re , coreóvare d̶acu̶yu̶ mu̶jare caiye iye Jũ̶menijicu̶i yávaiye méne .
66001014	Description	Ʉ̃i pod̶a boe matʉiye bateávũ̶ yópe oveja pod̶a lana ãmicʉripod̶ape , aru abobico jʉjʉrõpe máre . Ʉ̃i yacorʉa cojiteavũ̶ yópe toa uruiyepe , aru ũ̶i cʉboba cojidiba bateávũ̶ yópe tãure toaijide d̶arĩburu yóbope . Aru ũ̶i yávaino jápurateavũ̶ yópe cũ̶ratãcuve ʉratãcuve bʉjinope .
47004015	Grace	Ñʉja vaivʉbu caiye iye ñájiyede mʉjare boje , cad̶atenajivʉ mʉjare . Pʉeno baju obedivʉ põeva ne jʉ aiyede Jesús ũ̶i yávaiye méne , ñʉje coyʉiyede , Jũ̶menijicʉ mead̶aibi náre ne ãmeina teiyede jarʉvarĩ , ũ̶i mearo d̶acaiye boje põevare bojecʉbeda ũ̶i me boje . Que baru ina pʉeno baju obedivʉ põeva torojʉede jínajarama Jũ̶menijicʉre . Aru ṹ̶capũravʉ pʉeno baju ne pued̶aimʉ macʉyú̶me , ne pʉeno baju mearore jíye boje ṹ̶re .
43006056	Faith	Ácʉ põecʉ ji jiarʉre ãñʉ mácʉ aru ji jivede ũcuñʉ mácʉ cʉbi yú̶que , aru ṹ̶que cʉvʉ yʉ máre . Cũinávʉpe cʉvʉ ñʉja .
43011027	Faith	Aru arejaco : — Mʉ , ji jabocʉ , jʉ aivʉ yʉ . Mʉ Cristobu , Jũ̶menijicʉi mácʉ baju . Jũ̶menijicʉ ũ̶i epeimʉ mácʉ yore ũ̶i daroimʉ mácʉbu mʉ , arejaco Jesúre Marta .
44002042	Faith	Yópe d̶are cuivʉ barejáimad̶a jãravʉa coapa . Jesús ũ̶i yávaiye méne beorĩ coyʉicõjeimara bueivʉ barejáimad̶a náre . Cad̶ateivʉ barejáimad̶a ne bajumia . Ne cʉvaede jívʉ barejáimad̶a ne bajumia . Caivʉ ãivʉ barejáimad̶a cũináromia . Aru caivʉ jẽniaivʉ barejáimad̶a Jũ̶menijicʉque máre cũinátʉrʉ .
58001009	Grace	Mearo d̶aiyede d̶aiyʉvʉ mʉ . Cainʉmʉa d̶aivʉ mʉ yópe ji d̶aicõjeiyepe . Aru ãmeno d̶aiyede d̶aiyʉbevʉ mʉ . Cainʉmʉa d̶abevʉ mʉ yópe ji d̶aicõjemepe . Que baru yʉ , Jũ̶menijicʉ , mi mearore jímʉ , beoivʉ mʉre , caivʉ ne pued̶aimʉ macʉyú̶re , mi jaboteiyede náre . Yʉ epeivʉ mʉre parʉcʉre caivʉ mi yóvaimara , ina ángeleva pʉeno . Aru mʉre ne pued̶arãjimʉ mae boje pare torojʉre d̶aivʉ yʉ mʉre aru ina ángeleva mi yóvaimarare máre , Jũ̶menijicʉ arĩ coyʉrejaquemavʉ mamacʉre .
44012002	Violence	Boarĩ́ jarʉvaicõjenejamed̶a Santiagore , Jũai mamicʉre , boaicaroveque .
55002016	Recommendation	Ʉbenita buebejacʉ iye ijãravʉque coyʉiyede pued̶abede Jũ̶menijicʉre aru ãrʉmene máre . Ina nópe bueivʉ pʉeno ãmenape baju nʉivʉbu na .
62003015	Sin	Ácʉ põecʉ ʉbecʉ ũ̶ jicʉre , boaipõecʉpe páyʉbe ũ̶ . Aru coreóvaivʉbu mʉja boaipõecʉ cʉbecʉre apʉé mamaeque . Que baru cʉvabecʉbe ũ̶ jãravʉ cũiméjãravʉ baquinóre .
43021015	Faith	Ñʉje ãri bʉojarĩburu yóboi , Simón Pedrore jẽniari jã́rejame Jesús : — Mʉ , Simón , Jũai mácʉ , ¿ ʉcʉrũ̶ mʉ yʉre ina apevʉ ne ʉe pʉeno ? arejame . Aru Pedro jʉ arejame : — Mʉ , ji jabocʉ , mʉre ʉvʉ yʉ . Ji ʉede mʉre majivʉ mʉ , arejame . Ʉ̃i que aiyede , Jesús arejame : — Dinʉmʉ yʉre jʉ aivʉre , parʉbevʉre cãreja ne ũmei , mead̶acajacʉ yʉre . Mi coreiye inare jaʉvʉ yópe ovejava mamajinare coreiye jaʉépe . Ji coyʉiye báquede bueni , náre yʉre jʉ arĩduivʉre jʉ are d̶ajacʉ , arejame Pedrore .
46012008	Grace	Apevʉ ũ̶i põevare Jũ̶menijicʉ ũ̶i Espíritu Santore coyʉre d̶aicõjeimi ũ̶i majiéque . Aru apevʉ ũ̶i põevare Jũ̶menijicʉ ũ̶i Espíritu Santore majicare d̶aicõjeimi apevʉre iye majiéde ũ̶i majide d̶aiye báquede náre , apevʉ ne coreóvarãjiyepe ayʉ diede .
44007013	Description	Ne copaiyede nore bedióva cojedeca , José bácʉ “ Yʉ Josébu ” , arejaquemavʉ jíbʉrã mácavʉre . Faraón mácʉ José bácʉ jivʉre coreóvarejaquemavʉ .
60003010	Recommendation	Yópe arĩ , Jũ̶menijicʉ toivaicõjenejaquemavʉ ũ̶i yávaiyede : Ácʉ põecʉ torojʉiyʉcʉ baru aru cʉiyʉcʉ baru me ijãravʉi , ãmeina yávabejacʉrĩ , aru dajocajacʉrĩ ũ̶i borocʉede máre .
44004032	Description	Caivʉ Jesúre jʉ aipõeva ne ũme aru ne dápiaiye máre cũinátʉrʉ barejáimad̶a na . Nácacʉ cʉbedejamed̶a “ Yo jínomu ” ayʉ . Quénora caiye ne cʉvaede “ Majemu ” , arejaimad̶a na , Jesúre jʉ aipõeva .
46015003	Grace	Mamarʉmʉre Jesucristovacari coreóvare d̶arejame yʉre iye yávaiye parʉéde caiye ape yávaiye pʉeno . Aru quédeca nópe ũ̶i coreóvare d̶aiye báquepedeca , yú̶capũravʉ coreóvare d̶acacʉ mʉjare . Iyebu ũ̶i yávaiye me . Cristo yaicárejamed̶a maje ãmeina teiye boje , yópe Jũ̶menijicʉi toivaicõjeiye báquepedeca ũ̶i yávaiyede .
66018024	Violence	Ina Babilonia ãmicʉriĩmaro mácarõcavʉ bácavʉ ñájima ne boarĩ́ jarʉvaiye báque boje caivʉ ina Jũ̶menijicʉi yávaiyede coyʉcaipõeva mácavʉre , ina Jũ̶menijicʉi põeva mácavʉre , aru caivʉ ijãravʉcavʉ boarĩ́ jarʉvaimara mácavʉre máre .
44013048	Faith	Ina judíova ãmevʉ jápiaivʉ iyede , torojʉrivʉ “ Jũ̶menijicʉi yávaiye me bajutamu ” , arejaimad̶a . Nácavʉ , Jũ̶menijicʉi beoimara mácavʉ cʉvarãjivʉ jãravʉ cũiméjãravʉ baquinóre , jʉ arejaimad̶a na Jesúre .
66022020	Description	Ñai caiye diede coyʉyʉ aibi : — Maumena dacʉyʉmu , aibi . Que bajarṍri . Mʉ , maje jabocʉ Jesús , dajacʉ .
50004009	Recommendation	D̶ajarã mu̶ja yópe ji coyu̶iye báquepe mu̶jare , aru yópe ji d̶aicõjeiye báquepe mu̶jare . D̶ajarã yópe mu̶je jápiaiye báquepe ji coyu̶iyede , aru yópe mu̶je jã́iye báquepe ji d̶aiyede máre . Que d̶aru , ñai Jũ̶menijicu̶vacari , cãrijimenoque cu̶re d̶ayu̶ majare , cu̶cu̶yu̶me mu̶jaque .
53003015	Recommendation	Ʉbenita jã́mejara ṹ̶re yópe mʉje jã́iyepe mʉje maucʉre . Quénora coyʉjarã aipe d̶aiye jaʉrõre ṹ̶re yópe mʉje majicaiyepe mʉjeyocʉre .
51002008	Recommendation	Me jã́jara mu̶ja . Mu̶je bajumia apevu̶re ju̶jovaicõjemejara ne bueiye bojecu̶beque aru borocu̶eque máre , ne d̶abenajiyepe aivu̶ mu̶jare ne bueimarare . Iye ne bueiye põeva néñecuva mácavu̶ ne d̶arĩ cõmajiyebu . Iye ne bueiye põeva ne majiébu . Aru iye ne bueiyedecabu Cristoi yávaiyede , “ Jãve ãmevu̶ ” aiye . Que baru jãve ãmevu̶ aru bojecu̶bevu̶ iye ne bueiye .
50003014	Faith	Yópe yajuipõecu̶i cúyaiyepe nurié , pu̶ cúyaima tu̶ru̶vaita , nopedeca yú̶vacari nu̶ñu̶mu nurié pu̶ bu̶ojayu̶ta ji memecaiyede Jesucristore , cu̶cu̶yu̶ ṹ̶que cavarõ mearoi jãravu̶ cũiméjãravu̶ baquinóre , yópe Jũ̶menijicu̶i u̶rõpe ũ̶i cutuiyede ina cu̶rãjivu̶re Jesucristoque cũinávu̶pe .
56002014	Faith	Jesucristo boarĩ́ jarʉvaicõjenejaquemavʉ ũ̶i bajure ũ̶i mauvare , mead̶acʉyʉ majare maje ãmeina teiyede jarʉvarĩ . Que d̶aicõjenejaquemavʉ , meara d̶acʉyʉ majare , maje torojʉrĩ memecarãjiyepe ayʉ ṹ̶re me ũ̶ jinape .
43005024	Faith	Náre coyʉre nʉrejame Jesús : — Jãve coyʉyʉbu mʉjare : Ácʉ põecʉ ji coyʉiyede jápiayʉ baru aru yʉre daroyʉ bácʉre jʉ ayʉ baru , jãravʉ cũiméjãravʉ baquinóre cʉvabi ũ̶ . Coatejʉrocʉ bácʉvacari Jũ̶menijicʉre jarʉvarĩ , ñájiñʉ macʉyú̶ ãmemi . Javeta jãravʉ cũiméjãravʉ baquinóre cʉvabi ũ̶ .
66021015	Description	Ñai ángele yávayʉ yʉre cʉvateame cũinád̶o corevaiyo úruque d̶aiyore , corevacʉyʉ no ĩmarore , dicobea jedevacobeare , aru biaidore máre .
50003019	Sin	Nárecabu bíjaroimara márajivu̶ Jũ̶menijicu̶re jocarĩ . Que d̶aimara , nu̶rajarama na toabo cũiméboi . Nárecabu mearore jíbevu̶ Jũ̶menijicu̶re . Ʉbenita jíyama mearore ne baju u̶rõpe . Que teni ne ãiye ne jũ̶menijicu̶pe paiyebu . Cu̶yoje tebenama ne ãmeina d̶aiyede . Quénora , “ ¿ Meara márica maja ? ” ad̶ama u̶benina . Nárecabu dápiabevu̶ cavarõ mearo Jũ̶menijicu̶i cu̶rõquede . Quénora dápiad̶ama ijãravu̶quede .
54003006	Sin	Cũinácʉ ũ̶mʉ mama jʉ ayʉ Jesúre corebejacʉrĩ apevʉ Jesúre jʉ aipõevare , “ ¿ Meacʉ bárica yʉ apevʉ pʉeno ? ” arĩ dápiabecʉyʉ . Ʉ̃i que aru , Jũ̶menijicʉ “ Ñájicʉyʉmu mʉ ” , ajebu ṹ̶re nópe “ Ñájicʉyʉmu mʉ ” , ũ̶i aiye báquepedeca ñai abujuvai jabocʉre .
65001003	Recommendation	Mʉja , ji ʉmara , yʉ toivacarĩduivʉ mʉjare iye ména maje cʉvaede caride , Jũ̶menijicʉi mead̶aiye báque boje majare maje ãmeina teiyede jarʉvarĩ . Ʉbenita jaʉvʉ yʉre ji jẽniaiye parʉéque mʉjare , mʉje corenajiyepe ayʉ iye yávaiye méne maje jʉ aiyede , Jũ̶menijicʉ cũinára ũ̶i jíye báquede ũ̶i põevare . Que baru apevʉ ne ãmeina yávaru diede aru apevʉ ne oatʉvaiyʉru diede , parʉrõreca coyʉjarã mʉja iye yávaiyede jãvene .
44004002	Description	Jararejaimad̶a Pedrojãre ne bueiye boje . Pedrojã arĩ buedejaimad̶a : — Jesús nacajaquemavʉ yainore jarʉvarĩ . Aru maja máre nacajarajaramu yainore jarʉvarĩ , arejaimad̶a Pedrojã .
66018005	Sin	Diĩmarocavʉ ãmene d̶are nʉivʉ bateima , yópe cainiyutubope teni ne ãmenoque pʉ cavarõ mearo Jũ̶menijicʉi cʉrõita . Ʉrarõ baju ãmene d̶aima na . Que baru Jũ̶menijicʉ ãrʉmi caiye iye ne ãmeina d̶aiyede .
43004046	Description	Oco báquede Jesús ũ̶i ũcuiye d̶aino mácarõi Caná ãmicʉriĩmaro , Galileacarõi , copainʉrejacarã ñʉja Jesújã cojedeca . Nore , Canái , cʉrejame cũinácʉ jabovacacʉ . Aru Capernaum ãmicʉriĩmaroi cʉrejamed̶a ũ̶i mácʉ , pare ijeteyʉ .
45012011	Recommendation	Jũracʉbejarã . Quénora pare mʉje d̶aiyʉeque memejara mʉja . Memecajarã ʉrarõreca maje jabocʉ Jesucristore mʉje ũmeque .
60001008	Faith	Ñai Jesúrecabe mʉje ʉmʉ jã́mevʉva ṹ̶re cãreja . Aru ṹ̶recabe mʉje jʉ aimʉ jã́mevʉva ṹ̶re caride . Que baru torojʉrivʉbu mʉja ʉrarõ torojʉe méque . Põeva ne yávaiyeque coyʉrĩ majibema die torojʉede , pʉeno baju me boje .
62004013	Grace	Jũ̶menijicʉ darorejaquemavʉ ñai Espíritu Santore , ũ̶i cʉquiyepe ayʉ majaque , maje majinajiyepe ayʉ jãve Jũ̶menijicʉi yóvaiyede majare aru maje cʉvaede ṹ̶re máre cũinávʉpe , cũinátʉrʉ maje ũmei .
43019029	Description	Nore jorobʉ , vino ú̶yaicoro upiáricoroque jorobʉ cʉrejavũ̶ . Diede jaʉborã ʉyovarĩ hisopo ãmicʉricʉ jocʉjĩcʉ cavajĩbʉi jẽori jarʉrʉrejame cũinácʉ ina churaravacacʉ . Jesúre ũ̶i jijecamura jĩjovarejame ũ̶ .
51001013	Grace	Jũ̶menijicu̶ mead̶aibi majare ñai abujuvai jabocu̶i jaboteino ñeminore jocarĩ . Que baru epeibi majare maje jabocu̶va mamacu̶re , ũ̶i u̶mu̶re .
45016017	Recommendation	Mʉja , jívʉ , yʉ parʉrõque jẽniaivʉ mʉjare yópe : Me jã́jara ina maucʉvare d̶aivʉre apevʉre . Me jã́jara ina vainí tʉre d̶arĩduivʉre apevʉre , dajocare d̶aiyʉrĩduivʉre náre ne jʉ aiyede Jesúre . Me jã́jara ina bueivʉre apeno bueinore mʉje bueiye báquede jarʉvarĩ . Yóvabejarã náre .
45012007	Recommendation	Jũ̶menijicʉi jídu ũ̶i majiécarõre maje memecarãjiyepe ayʉ apevʉ Jesúre jʉ aivʉre , memecarãjarevʉ náre . Jũ̶menijicʉi jídu ũ̶i majiécarõre maje buenajiyepe ayʉ põevare , buenajarevʉ náre .
43016023	Faith	’ Dinʉmʉ maquinóre quénora yʉre ye apejĩene jẽniari jã́menajaramu mʉja . Jãve coyʉyʉbu mʉjare : Ád̶e mʉje jẽniarajiyede jipacʉre ji ãmiái , d̶acacʉyʉme yópe mʉje jẽniaiyepedeca ṹ̶re .
66021019	Description	No ĩmaro jãjaro núvari d̶aino mateávũ̶ cũ̶rava ʉrava parʉrivarã . Aru divarã cú̶teavũ̶ apeva bojecʉriva meava baju . Doce paiva cũ̶rava bojecʉriva cú̶teavũ̶ . Diva mamarʉmʉcava ĩmaro núrivarã jaspe ãmicʉriva bateávũ̶ . Apeva cutuiva ĩmaro núrivarã zafiro ãmicʉriva bateávũ̶ . Apeva cutuiva ágata ãmicʉriva bateávũ̶ . Apeva cutuiva esmeralda ãmicʉriva bateávũ̶ .
59004017	Sin	Ñai coreóvayʉ d̶ayʉ méne , d̶abecʉ baru méne yópe ũ̶i coreóvaiyepe , ãmeina d̶ayʉbe ũ̶ , ũ̶i d̶abe boje yo mearore d̶ayʉ majicʉpe .
66019005	Faith	Dinʉmʉre jápurateavũ̶ apeno yávaino no dobarõ mearo coricacarõ yebare jocarĩ . Yópe arĩ , coyʉávũ̶ : Mearore jíjarã majepacʉ Jũ̶menijicʉre . Caivʉ ṹ̶re memecaivʉ aru caivʉ apevʉ põeva máre , ina quĩ́jina aru bʉcʉva máre , caivʉ ṹ̶re pued̶aivʉ , mearore jíjarãri ṹ̶re , arĩ coyʉávũ̶ .
47005002	Faith	Ʉetʉivʉbu maje cʉede yo baju ijãravʉcarõque . Pare napini coreivʉbu ãnijãravʉ , Jũ̶menijicʉi jíquijãravʉ baquinóre apebaju mamabajure majare . Yópe baquiyébu maje ecoiyepe mamad̶ami cũ̶rami aru maje doiyepe cuitótecaje mamacajede máre , maje cʉbequiyepe ayʉ yópe põecʉ cuitótecaje cʉbecʉpe . Que baru maje ũme baju cʉquiyebu cainʉmʉa .
48006004	Recommendation	Caivʉ jã́ri corevajarãri ne baju d̶aiyede , coreóvarãjivʉ mearore o ãmenore . Aru ñai mearore d̶ayʉ torojʉjacʉrĩ ũ̶i nópe d̶aiye boje . Ʉbenita jã́mecʉva apevʉ ne d̶aiyede , “ ¿ Ñame pʉeno mearore d̶ari ? ” arĩ jẽniari jã́mejacʉrĩ ũ̶ .
46007036	Recommendation	Ʉ̃mʉ , nomió máre “ Pʉrʉbʉorãjaramu ñʉja ” , aivʉ bácavʉ baru , aru ñai ũ̶mʉ “ D̶abevʉ yʉ yópe yʉre jaʉépe ñʉje pʉrʉbʉobe boje ” , arĩ dápiayʉ baru , ico nomió õi bʉcʉteiye báque boje javede aru ñai ũ̶mʉ ũ̶i pare cʉvaiyʉe boje ṍre , d̶ajacʉrĩ yópe ũ̶i d̶aiyʉepe . Pʉrʉbʉojarãri na . Pʉrʉbʉoivʉ baru , ãmeina tebenama na .
43016002	Violence	Judíovai jabova jaetovaicõjenajarama mʉjare ne cójijiñamiare jocarĩ . Apejãravʉa daquijãravʉa baquiyé põeva ne boarĩ́ jarʉvarãjiyede mʉjare , “ Nópe d̶arĩ Jũ̶menijicʉre memecaivʉbu maja ” , arĩ dápiarãjarama ina mʉjare boarã́jivʉ .
66015001	Description	Dinʉmʉre jã́cacʉ apeno jã́d̶ovaino ʉrarõre cavarõi . Cuecumacacʉ ji jã́iyede nore . Cú̶teima siete paivʉ ángeleva cʉvarivʉ náre coapa siete paiye ñájiovaiye yóboquede . Iye siete paiye ñájiovaiye vainíburu yóboi , Jũ̶menijicʉ ye ñájine d̶abecʉbe põevare cojedeca . Iye siete paiye ñájiovaiyeque Jũ̶menijicʉ bʉojacʉyʉme ũ̶i jã́d̶ovaiyede ũ̶i jorojĩni jã́iyede .
43018023	Description	Aru Jesús arejamed̶a : — Ãmene ji que aru , yʉre coyʉjacʉ mʉ caride , caivʉ ne jápiaiyede . ¿ Ʉbenita méne ji que aru , aipe teni yʉre pẽvacʉrũ̶ ? Pẽvaiye jaʉbevʉ mʉre , arejamed̶a ṹ̶re Jesús .
50004003	Recommendation	Aru jẽniaivu̶ mu̶re , ji yóvaimu̶re , jãve cad̶ateyu̶re yu̶re . Cad̶atejacu̶ ina pu̶carõmiva nomivare , ne cãrijimene d̶arãjiyepe ayu̶ ne bajure . Nárecabu memeivu̶ bácavu̶ paredeca yú̶que , põeva ne ju̶ arãjiyepe aivu̶ Jesús ũ̶i yávaiye méne . Que baru mi cad̶ateiye jau̶vu̶ náre caride . Memed̶ama Clementeque aru apevu̶ Jesucristore memecaivu̶que máre . Aru ne ãmiá cu̶vu̶ toivaiye cu̶rõita , Jũ̶menijicu̶i paperatucubo , caivu̶ ina jãravu̶ cũiméjãravu̶ baquinóre cu̶varivu̶ ṹ̶que ne ãmiáre toivaitucubo jívu̶i .
66016006	Sin	Ne boarĩ́ jarʉvaiye báque boje mi põeva mácavʉre aru mi yávaiyede coyʉcaipõeva mácavʉre máre , ne jivede mene d̶aiye báque boje ne ñájiye métamu . Que baru caride mʉrecabu bojed̶ayʉ náre , ne nópe d̶aiye báque boje . Mʉrecabu ũcure d̶ayʉ náre jivede yópe náre jaʉépe , arĩ coyʉáme ñai ángele .
45006002	Sin	¡ Bi , ye que ãmevʉ ! ¡ Aipinʉmʉ vaibéjarõri nópe ! Majarecabu boarĩ́ jarʉvaimara mácavʉpe paivʉ . Aru ãmeno majare boarĩ́ jarʉvayʉ bácʉpe painotamu . Que baru ãmeina teiye jaʉbevʉ majare . Aru “ D̶are nʉivʉ baru ãmenore me cʉrãjaramu maja Jũ̶menijicʉque ” , arĩ bʉojabevʉ maja .
66017011	Violence	Ñai ãme ãimacʉ jijecʉcʉ cʉcʉ bácʉ javede aru cʉbecʉ caride , ũ̶ macʉyú̶me apecʉ jabocʉ , ina siete paivʉ ne yóbocacʉ . Ʉbenita cũinácʉ ina siete paivʉcacʉvacaribe máre . Ʉ̃́recabe bíjacʉyʉ baju bíjaiye baji .
48004030	Recommendation	Ʉbenita yópe arĩ , toivaicõjenejaquemavʉ Jũ̶menijicʉ ũ̶i yávaiyede : “ Ico yebacacoi mácʉ cʉvabecʉyʉme jípacʉi cʉvaede . Quénora ico ũ̶i márepaco bajui mácʉ cʉvacʉyʉme caiye jípacʉi cʉvaede . Que baru jaetovajacʉ ico mi yebacacore aru mamacʉre máre yore jocarĩ ” , arĩ toivaicõjenejaquemavʉ Jũ̶menijicʉ .
54006009	Sin	Ʉbenita apevʉ ʉrivʉbu ne cʉveva . Que baru ñai abujuvai jabocʉ jʉjovayʉbe náre , ne ãmeina tenajiyepe ayʉ , cʉvarãjivʉ cʉvede . Que teni ũ̶ jẽñʉme náre yópe ñʉoibo jẽiyepe ãimacʉre . Ãrʉmevʉpe vore cuivʉbu cʉvede . Que teni ãmeno d̶aivʉbu ne baju aru apevʉre máre . Bíjare d̶aivʉbu ne baju Jũ̶menijicʉre jocarĩ . Aru ñájinajivʉbu na .
66017016	Violence	Ñai ãme ãimacʉ jijecʉcʉ aru ina caipʉcapʉrʉape paivʉ jabova , jẽvari coyʉrĩ yópe ũ̶i javaroape , mi jã́imara mácavʉ jã́iyʉbenajarama ico nomió ãmecore . Caiye õi cʉvaede ĩnajarama ṍre jocarĩ , dajocarãjivʉ ṍre cuitótecaje cʉbecore . Ãrajarama õi bajure . Aru bíjare d̶arãjarama ṍre toaboi .
46008003	Faith	Ʉbenita põecʉi Jũ̶menijicʉre ʉru , Jũ̶menijicʉvacari coreóvaibi ṹ̶re , aru me jã́imi ṹ̶re . Ñai põecʉ apevʉre ʉcʉ máre , jãve ṹ̶recabe me coreóvayʉ .
45003009	Sin	¿ Mearama maja judíova apevʉ pʉeno Jũ̶menijicʉi jã́inore ? ¡ Que ãmevʉ ! Jave jã́ri coreóvaivʉbu judíovare aru judíova ãmevʉre máre , caivʉ cũinátʉrʉ ãmeina teivʉre . Caivʉ ijãravʉcavʉ maje ãmeina d̶aiyʉe boje cõjeimarape cʉrivʉbu .
44007041	Sin	Que arĩ , d̶arejaquemavʉ ne pẽpeimʉre yópe oteivecʉjĩcʉpe . Que d̶arĩ bʉojarĩ , ãimarare boarĩ́ , juarejaquemavʉ , ne pẽpeimʉre jívʉ . Aru torojʉrejaquemavʉ , mearore jívʉ ne baju pʉrʉáque ne d̶aiye báquede .
66009020	Sin	Caiye iye vainíburu yóbore , ina põeva ijãravʉcavʉ yaibévʉ bácavʉ cãreja ye jarʉvaiyʉbeteima na ne pẽpeimara mácavʉre . Quénora dajocabeteima ne mearore jíyede abujuvare . Aru dajocabeteima ne mearore jíyede pẽpeimara mácavʉre . Ina pẽpeimara mácavʉ põeva ne d̶aimara mácavʉbu úruque , aru plataque , bronceque , cũ̶raboaque , aru jocʉcʉaque máre . Nárecabu yéde jã́ri majibevʉ aru jápiarĩ majibevʉ . Aru cuivʉ máre bʉojabema .
47005011	Faith	Maje jabocʉ Cristoi bojed̶aquiye boje caivʉ põevare , ṹ̶re pued̶aiye jaʉvʉ majare . Que baru põevare jʉ are d̶aiyʉrĩduivʉbu ñʉja Jesús ũ̶i yávaiye méne . Ʉbenita coyʉbevʉ ñʉja diede , cʉvarãjivʉ ñʉje boje méne . Quénora diede coyʉivʉbu , põeva ne ñájimenajiyepe aivʉ ne jʉ abe boje . Jũ̶menijicʉcapũravʉ me coreóvayʉbe ñʉjare , ñʉje dápiaiyede ñʉje ũmei . Que baru majibi ñʉjare jʉjovabevʉre aru mearo d̶aivʉre . Napini coreivʉ yʉ mʉjare máre nopedeca me majidivʉre aipe ãrojarivʉre ñʉjare .
49002003	Sin	Javede maja caivʉ , ina Jũ̶menijicʉre jʉ abevʉpe , cʉrivʉ barejaquémavʉ , ãmeina d̶aivʉ . Maje ãmeina d̶aiyʉepe d̶arĩ , maje baju ʉrõpe d̶arĩ , aru maje ũme dápiaiyepe máre d̶aivʉ barejaquémavʉ maja . Que baru majare Jũ̶menijicʉ ãmeina jã́ri , ñájine d̶acʉyʉ barejaquémavʉ caivʉ apevʉ põevape maje ãmeina teiye boje .
44002040	Recommendation	Aru Pedro coyʉre nʉrejamed̶a náre parʉrõreca , ʉrarõ ũ̶i coyʉiyede , ne jʉ arãjiyepe ayʉ Jesúre . — Ina ãmeina teivʉ pare ñájinajarama . Jũ̶menijicʉ mead̶ajacʉrĩ mʉjare , mʉje ñájimenajiyepe ayʉ ne ñájinajiyepe , arĩ coyʉrejamed̶a Pedro .
45008013	Faith	Mʉja d̶aivʉ baru yópe maje baju ʉrõpe mʉje majiéque , jãve coatede d̶aimaramu mʉja Jũ̶menijicʉre jarʉvarĩ caride . Aru Jũ̶menijicʉ ñájine d̶acʉyʉme mʉjare cainʉmʉa . Ʉbenita mʉja dajocaivʉ baru mʉje ãmeina teiyede caride , aru mʉja d̶aicõjemevʉ baru mʉje ãmeina d̶aiyʉede mʉje bajure , ñai Espíritu Santoi cad̶ateiyeque jãve me cʉrivʉbu cãrijimena Jũ̶menijicʉque .
45010011	Faith	Jũ̶menijicʉ , yópe arĩ , toivaicõjenejaquemavʉ ũ̶i yávaiyede : “ Ñai jʉ ayʉ Jũ̶menijicʉre cʉyoje tebecʉyʉvacaribe ” , arejaquemavʉ .
45001008	Faith	Mamarʉmʉre coyʉiyʉvʉ mʉjare yópe : Caivʉ ijãravʉcavʉ jápiaivʉbu mʉje borore , mʉje jʉ aiye boje Jesucristore . Que baru yʉ jíyʉbu torojʉede Jũ̶menijicʉre ñʉje baju ʉrõque mʉje jʉ aiye boje ṹ̶re . Jesucristobe cad̶ateni , “ Pʉeno baju meacʉbu mʉ ” , Jũ̶menijicʉre yʉre are d̶ayʉ , obedivʉ põeva ne jápiaiye boje mʉje jʉ aiyede Jesucristore .
52001004	Faith	Mʉja , ñʉjevʉ , coreóvaivʉbu ñʉja mʉjare Jũ̶menijicʉi ʉmarare . Ñʉja majivʉ mʉjare Jũ̶menijicʉi beoimarare , ũ̶ jivʉ bárãjivʉre .
60004008	Recommendation	Caiye mʉjare jaʉé pʉeno , yo cũináro jaʉrõtamu : Ʉjarã apevʉre parʉrõreca . Ʉrivʉ baru apevʉre , ãrʉmeteiyʉrãjivʉbu ne ãmeina teiyede .
44027001	Description	Ñai jabocʉ ijãravʉcacʉ pʉeno baju parʉcʉ cʉrejamed̶a Italia ãmicʉrijoborõi . Que baru Pablore aru apevʉ bʉoimarare máre Festo coreicõjenejamed̶a cũinácʉ churaravai jabocʉre , ũ̶i ãmiá Julio , ũ̶i nʉvaquiyepe ayʉ náre Italia ãmicʉrijoborõi jiad̶ocũ ʉracũ ũmevʉ japuino nʉicũque . Ñai Julio cien paivʉ churaravare jabotedejamed̶a . Ne yajubo “ Augusto jina churaravayajubo ” ãmicʉriyajubo barejávũ̶ya . Aru yʉ máre nʉcʉyʉ barejacácʉ .
66015003	Faith	Yʉriaima na yo yʉriaino Moisés bácʉ Jũ̶menijicʉre memecayʉ bácʉi yʉriaino mácarõre aru Cristo , ovejajĩcʉ ne aimʉ , ũ̶i yʉriainore máre . Yópe arĩ , yʉriaima na : Mʉ , ñʉje jabocʉ Jũ̶menijicʉ , parʉcʉ caivʉ pʉeno , caiye mi d̶aiye ʉrebu aru cuavaiyebu máre . Mʉ jaboteyʉbu caivʉ põevare , caijaborõacavʉre . Caiye mi d̶aiye mému aru jãvemu máre .
60002002	Faith	Yópe mamajina mamarʉmʉ põeteivʉ pare nuiyʉepe népacoi opecore , nopedeca mʉja máre pare buejarã Jũ̶menijicʉi yávaiyede jãvene . Que teni yópe mamajina ne opecore nuiye boje me bʉcʉiyepe , nopedeca mʉja máre , mʉje pʉeno baju me jápiarĩ aru jʉ arĩ nʉiye boje Jũ̶menijicʉi yávaiyede , me jápiarĩ earãjaramu mʉja diede . Que teni mʉje ũmene me parʉre d̶arĩ , mead̶aimara márajivʉbu mʉja .
66014013	Faith	Dinʉmʉre jápiacacʉ cũináro yávainore cavarõ mearo Jũ̶menijicʉi cʉrõre jocarĩ . Yópe arĩ , coyʉávũ̶ yʉre : — Yópe arĩ , toivajacʉ mʉ : “ Caride aru cainʉmʉa torojʉrãjarama caivʉ yainájivʉ cʉrivʉ Jesucristoque cũinávʉpe ” , toivaicõjeame yʉre . Aru ñai Espíritu Santo jʉ arĩ coyʉáme : — Jãvemu . Cũivú̶ ne ñájiye . Quénora jabʉóvarãjarama . Dajocarãjarama ne pare memecaiyede . Aru cʉvarãjarama ne memecaino mácarõ boje méne , arĩ coyʉáme ñai Espíritu Santo .
59001027	Faith	Ʉbenita ñai jʉ ayʉ Jũ̶menijicʉre jãve , aru meacʉ , aru ãmeina tebecʉ majepacʉ Jũ̶menijicʉ ũ̶i jã́inore , ṹ̶recabe cad̶ateyʉ ina tẽumarare aru ina nomiópevare máre . Aru ṹ̶vacari d̶abebi ãmenore yópe ijãravʉcavʉ Jũ̶menijicʉre jʉ abevʉ ne d̶aiyepe .
51002004	Recommendation	Caiye diede toivaicõjeivu̶ apecu̶re mu̶jare , apevu̶ ne ju̶jovabenajiyepe ayu̶ mu̶jare borocu̶eque .
66005013	Description	Aru jápiacacʉ yʉ obedivʉ yʉriaivʉre . Caivʉ cavarõ mearo Jũ̶menijicʉi cʉrõcavʉ , aru caivʉ ijãravʉcavʉ , caivʉ yaivʉ bácavʉ ne cʉrõcavʉ , aru caivʉ jia ʉrad̶acavʉ máre , caivʉ Jũ̶menijicʉi cʉed̶aimara yʉriaima , yópe arĩ : — Ñai dobacʉre jabocʉi dobarõ mearo coricacarõra aru ñai ovejajĩcʉre máre , caivʉ mearore jínajarevʉ , aru náre pued̶arãjarevʉ cainʉmʉa . Nárecabu pʉeno meara baju aru parʉrivʉ baju caivʉ pʉeno cainʉmʉa , arĩ yʉriaima na .
66008008	Description	Aru cũinácʉi yóbocacʉ ángele japuáme ũ̶i japuiyore . Ʉ̃i japuiyede , cũinácũ cũ̶racũ ʉracũpe paicũ , ẽ́icũ toaque dʉvaicũ mateávũ̶ jia ʉrad̶ai . Yópe yóbecʉe coavaiyepe caiya jia ʉrad̶are , cũináro iye yóbecʉecarõ jiveteavũ̶ .
44007058	Violence	Jabʉborĩ jaetovarejaimad̶a ṹ̶re ĩmarore jocarĩ . Aru cũ̶raboaque dʉvarĩ bú̶rejaimad̶a na Estebãre . Ina ṹ̶re boro coyʉrĩ ad̶aivʉ bácavʉ barejáimad̶a cũ̶raboaque dʉvarĩ bʉivʉ . Ne dʉvarãjiye jipocamia , epedejaimad̶a ne pʉenocacajeare cũinácʉ ũ̶mʉ yebai , ũ̶i ãmiá Saulo .
45015011	Faith	Aru yópe máre arĩ , Jũ̶menijicʉ toivaicõjenejaquemavʉ ũ̶i yávaiyede cojedeca : Caivʉ mʉja judíova ãmevʉ , mearore jíjarã Jũ̶menijicʉre . Mʉja , caivʉ põeva , mearore jíjarã ṹ̶re , arĩ toivaicõjenejaquemavʉ .
45011036	Faith	Que baru Jũ̶menijicʉvacari cʉed̶arejaquemavʉ caiyede . Ʉ̃i parʉéque caivʉ cʉrivʉbu aru caiye máre cʉvʉ . Aru ũ̶i cʉe boje caivʉ cʉrivʉbu aru caiye máre cʉvʉ . Que baru caivʉ jínajarevʉ mearore Jũ̶menijicʉre cainʉmʉa . Quédecabu .
43001029	Faith	Cõmiáijãravʉi yópe barejávũ̶ . Juan Bautista jã́rejame Jesúre dayʉre ũ̶i yebai . Ʉ̃́re jã́ri , arejame ñʉjare : — Jã́jara mʉja . Ʉ̃́recabe Jũ̶menijicʉi daroimʉ mácʉ ijãravʉi , jarʉvacʉyʉ põeva ne ãmeina teiyede . Yópe sacerdoteva ne boaiyepe ovejajĩnare , jínajivʉ Jũ̶menijicʉre ũ̶i ãrʉmetequiyepe aivʉ põeva ne ãmeina teiyede , nopedeca ñai Jũ̶menijicʉi daroimʉ mácʉre boarĩ́ jarʉvarãjarama põevare boje , Jũ̶menijicʉi ãrʉmetequiyepe aivʉ põeva ne ãmeina teiyede . Que baru põeva ne ãmeina teiyede mead̶aipõecʉbe ũ̶ .
58011031	Description	Rahab báco , nomió õi baju bojed̶ad̶o ũ̶mʉvare ãmenore d̶ad̶o báco náque , õi jʉ aiye báque boje Jũ̶menijicʉre , yaibédejaquemavʉ ina Israecavʉ bácavʉ ne boarĩ́ jarʉvaiyede apevʉ õi cʉrõcavʉ bácavʉ Jũ̶menijicʉre jʉ abevʉre . Ne mead̶aimo máco barejaquémavʉ õi torojʉrĩ me jacoyʉrĩ cad̶ateiye báque boje ina Israecavʉ bácavʉ pʉcarã ne jabocʉi daroimara mácavʉ jã́ri coreóvarãjivʉre yavenina aipe ãrojarore diĩmaro mácarõre .
43010010	Grace	Náre , yópe arĩ , coyʉre nʉrejame Jesús : — Ñavaipõecʉ quénora ñavacʉdaibi aru põevare boarĩ́ jarʉvacʉdaibi , náre bíjarocʉyʉ . Ʉbenita yú̶capũravʉ apʉre d̶acʉdaivʉ põevare mamaũmeque , ne cʉrãjiyepe ayʉ ʉrarõ meaũmeque cainʉmʉa .
50003020	Faith	Ʉbenita majacapũravu̶ ijãravu̶cavu̶ ãmevu̶ . Quénora cavarõ mearo Jũ̶menijicu̶i cu̶rõcavu̶tamu maja . Que baru toroju̶rĩ maje ũmei napini coreivu̶bu , u̶rarõ jã́iyu̶rivu̶ majare mead̶aipõecu̶re , maje jabocu̶ Jesucristore , ũ̶i daquiyede ijãravu̶i cojedeca , cavarõ mearo ũ̶i cu̶rõre jocarĩ .
45015007	Recommendation	Copʉ etajarã mʉja mʉjevʉre yópe Jesucristoi copʉ etaiyepe majare , põeva ne mearore jínajiyepe aivʉ Jũ̶menijicʉre .
44021024	Recommendation	Que baru nʉvajacʉ náre mú̶que . Náque d̶ajacʉ mʉ máre yópe Jũ̶menijicʉi d̶aicõjeiyede ũ̶i coyʉiye báquepe Moisés bácʉre , mʉje meara marajiyépe aivʉ Jũ̶menijicʉi jã́inoi . Aru bojed̶acajacʉ mʉ náre coapa , caiye ne pod̶are ne yʉvarãjiyepe ayʉ yópe Jũ̶menijicʉi d̶aicõjeiyede ũ̶i coyʉiye báquepe Moisés bácʉre , ne bubarãjiyepe ayʉ “ D̶acacʉyʉmu Jũ̶menijicʉre ” , ne aiye báquede . Mi yópe d̶aru , caivʉ ina judíova majinajarama jãve ãmevʉ ne jápiaiye báquede mi borore . Návacari jã́rajarama mʉre d̶ayʉre yópe Jũ̶menijicʉi d̶aicõjeiyede ũ̶i coyʉiye báquepe Moisés bácʉre .
45004012	Faith	Aru ũ̶ mácʉ máre majeñecu mácʉ barejaquémavʉ maja cajede buraicõjeivʉ bácavʉ jʉ aivʉre Jũ̶menijicʉre . Ʉbenita majeñecu mácʉ ãmenejaquemavʉ , maje cajede buraicõjeiye báque boje . Quénora majeñecu mácʉ barejaquémavʉ maje jʉ aiye boje Jũ̶menijicʉre , nopedeca majeñecu mácʉ Abraham mácʉ ũ̶i cʉepedeca jʉ ayʉ Jũ̶menijicʉre ũ̶i cajede buraicõjequiye jipocamia .
44001026	Description	Ne jẽniariburu yóboi , dʉvarejaimad̶a cũ̶rayabeare , ina pʉcarã ũ̶mʉva ne ãmiáque . Aru tʉrejavũ̶ya diyabe Matías ũ̶i ãmiáque . Que baru ũ̶ máre , apevʉ once paivʉque , Jesús ũ̶i yávaiye méne beorĩ coyʉicõjeimʉ tedejamed̶a Matías .
45004007	Grace	Ina jãve torojʉrivʉre , náreca Jũ̶menijicʉ ãrʉmeteibi caiye ne jʉ abe báquede ũ̶i d̶aicõjeiyepe , aru jã́memi ne ãmeina teiyede máre .
66011004	Description	Ina pʉcarã coyʉcaivʉ ṹ̶ra , jẽvari coyʉrĩ nárecabu icʉá pʉcacʉa jocʉcʉa olivo ãmicʉricʉa ijãravʉcavʉi jabocʉ jipocarã cʉricʉape paivʉ . Aru jẽvari coyʉrĩ nárecabu ijaraboa pʉcajaraboa pẽoibʉa tʉoijaraboa ijãravʉcavʉi jabocʉ jipocarã cʉrijaraboape paivʉ máre .
59004009	Recommendation	Mʉje que dápiaiye boje , ñájijara , ojarã , aru chĩojara mʉja . Yʉrivʉ baru , dajocajarã mʉje yʉriyede aru ojarã . Aru torojʉrivʉ baru , dajocajarã mʉje torojʉede aru chĩojara .
64001011	Recommendation	Mʉ , ji yóvaimʉ , ji ʉmʉ , d̶abejacʉ mʉ nápe , ãmeina d̶aivʉpe . Quénora d̶ajacʉ mʉ nápe , ména d̶aivʉpe . Ñai põecʉ ména d̶ayʉ Jũ̶menijicʉ jicʉbe ũ̶ . Ʉbenita ñai põecʉ ãmeina d̶ayʉ coreóvabebi Jũ̶menijicʉre .
45004011	Faith	Que baru Jũ̶menijicʉ nópe yávarĩburu yóboi , Abraham mácʉ buraicõjenejaquemavʉ ũ̶i baju dicajede . Aru ũ̶i yópe buraicõjeiye báque jã́d̶ovaiye barejaquémavʉ ṹ̶re , ũ̶i majiquiyepe ayʉ ũ̶ mácʉ Jũ̶menijicʉi coyʉimʉ mácʉ boropatebecʉre ũ̶i jã́inoi , Abraham mácʉi jʉ aiye boje Jũ̶menijicʉre . Que teni caivʉ ne cajede buraicõjemevʉva jʉ aivʉre Jũ̶menijicʉre , ũ̶i coyʉquiyepe aivʉ náre boropatebevʉre ũ̶i jã́inoi , Jũ̶menijicʉ Abraham mácʉre tede d̶arejaquemavʉ néñecupe páyʉ .
45006007	Grace	Ʉbenita jabocʉ cʉbebi cõjeñʉ yaiyú̶ bácʉre . Nopedeca maje yaiye báque boje Cristoque , coatede d̶arejaquemavʉ majare , maje ãmeina d̶aiyʉede jarʉvarĩ .
47004010	Faith	Caino ñʉje nʉinoi , ñʉje coyʉiye boje Jesús ũ̶i yávaiye méne põeva boarĩ́ jarʉvaiyʉrĩduivʉbu ñʉjare , yópe apevʉ ne boarĩ́ jarʉvaiye báquepe Jesúre . Ʉbenita ñʉja apʉrivʉ cãreja jã́d̶ovaivʉbu Jesúre , ne boarĩ́ jarʉvaimʉ mácʉre , apʉcʉre bedióva cojedeca caride , ñʉjare cad̶ateyʉre .
50002021	Sin	Caivu̶ apevu̶ ye dápiabema aipe d̶arĩ cad̶ateni bu̶ojarãjivu̶re iye memecaiyede Jesucristore d̶arãjivu̶re yópe ũ̶i u̶rõpe . Quénora ne bajumia cad̶ateiyu̶rĩ d̶ad̶ama ne u̶rõpe .
58011011	Faith	Abraham mácʉi jʉ aiye báque boje Jũ̶menijicʉre , parʉre d̶arejaquemavʉ Jũ̶menijicʉ ũ̶ mácʉre ũ̶i jʉed̶ocʉvaquiyepe ayʉ . Bʉcʉcʉ baju bácʉvacari ũ̶ mácʉ aru jímarepaco Sara báco jʉed̶oeabeco bácovacari õ máco , na mácavʉre jʉed̶ocʉvare d̶arejaquemavʉ Jũ̶menijicʉ . Abraham mácʉcapũravʉ “ Jãve Jũ̶menijicʉ d̶acʉyʉme yópe ũ̶i aiye báquepedeca ” , arĩ dápiarejaquemavʉ ũ̶i jʉ aiyede Jũ̶menijicʉre dajocabecʉva .
43006039	Grace	Yópe ʉbi ñai yʉre daroyʉ bácʉ : Caivʉ ina yʉre ũ̶i jʉ are d̶aimarare coreiye jaʉvʉ yʉre , ne bíjabenajiyepe ayʉ , aru ji nacovaquiyepe ayʉ náre coapa yainore jarʉvarĩ ãnijãravʉ bʉojaquijãravʉ baquinóre . Que d̶ainore ʉbi ñai daroyʉ bácʉ yʉre .
46008006	Faith	Ʉbenita majidivʉbu maja Jũ̶menijicʉ cũinácʉ quécʉra cʉcʉre . Ʉ̃́recabe majepacʉ . Ʉ̃́vacari cʉed̶arejaquemavʉ caiyede . Aru majare cʉed̶arejaquemavʉ , maje d̶arãjiyepe ayʉ yópe ũ̶i ʉrõpe . Aru majidivʉbu maja maje jabocʉ cũinácʉ quécʉra cʉcʉre . Ʉ̃́recabe Jesucristo . Ʉ̃́recabe Jũ̶menijicʉi caiyede cʉed̶are d̶aimʉ mácʉ . Aru ṹ̶vacari cʉre d̶aibi majare .
52003006	Description	Caride Timoteo copaidaibi mʉjare jocarĩ . Ʉ̃i coyʉiyede ñʉjare mʉje borore torojʉre d̶aibi ñʉjare pare . Coyʉibi aipe jʉ aivʉre Jesúre aru aipe ʉrivʉre mʉje bajumia máre . Coyʉibi aipe torojʉrĩ ãrʉrivʉre ñʉjare cainʉmʉa aru aipe jã́iyʉrivʉre ñʉjare máre , quédeca ñʉja máre jã́ranʉiyʉvʉ mʉje yebai .
60005004	Grace	Que teni ñai Cristo , caivʉ maja coreipõevare maje jabocʉ , majare coreyʉ , jícʉyʉme mʉjare bojed̶aino pʉeno baju mearore cũiménore ũ̶i jã́d̶ovaquiyede .
47003012	Faith	Ñʉje jãve napini coreiye boje Jũ̶menijicʉ jã́d̶ovare nʉcʉyʉre meacʉ bajure ũ̶i parʉé pẽoiyeque , ñʉje coyʉiyede Jesús ũ̶i yávaiye méne , jidʉbevʉva coyʉvaivʉbu diede .
61002012	Sin	Ʉbenita ina borocʉede bueivʉ coreóvabenama ina pʉeno parʉrivʉre ne ãmeina yávaimarare . Que baru ãimara ãrʉmevʉpe dápiabevʉva d̶ad̶ama yópe ne baju ʉrõpe . Yópe põeva ne jẽiyepe ãimarare boarã́jivʉ náre , nopedeca na máre bíjaroimara márajivʉbu , ne bíjare d̶aiye boje apevʉre .
43012006	Sin	Ʉbenina que ayʉ barejáme Judas . Cʉve cʉvabevʉre cõmaje ãroje jã́ñʉ ãmenejame , que ayʉ . Quénora ñavacʉcʉ barejáme . Ʉ̃ marejáme ñʉjare tãutʉra nʉvacaipõecʉ . Iyede ñʉje tãutʉra corecayʉ , ũ̶i ʉrõmia ĩni , ñʉje tãutʉrare ñavavarejaquemavʉ ũ̶ .
62004016	Faith	Que baru maja coreóvaivʉbu Jũ̶menijicʉ ʉcʉre majare . Aru jʉ aivʉbu maja diede jãve . Jũ̶menijicʉ ʉbi caivʉ põevare . Ñai ʉcʉ Jũ̶menijicʉre aru apevʉre máre cainʉmʉa , ṹ̶recabe yóvayʉ Jũ̶menijicʉre aru Jũ̶menijicʉ máre yóvaibi ṹ̶re cũinávʉpe , cũinátʉrʉ ne ũmei .
44011019	Description	Esteban mácʉre judíovai jabova ne boarĩ́ jarʉvarĩburu yóboi , Jesúre jʉ aipõeva dupini nʉrejaimad̶a Jerusalén ãmicʉriĩmarore jocarĩ apejoborõaita , judíovai jabova ne ñájine d̶aiye boje náre . Apevʉ dupini nʉrejaimad̶a joai , pʉ Fenicia ãmicʉrijoborõita , aru Chipre ãmicʉrijiavʉita , aru Antioquía ãmicʉriĩmaroita . Ne nʉiyedeca coyʉrejaimad̶a Jesús ũ̶i yávaiye méne apevʉ judíovare . Ʉbenita coyʉbedejaimad̶a cãreja diede judíova ãmevʉre .
54006006	Faith	Jãve Jũ̶menijicʉi yávaiyede bueiye pare bojecʉebu põevare , ʉbenita ina torojʉrivʉre ne cʉvaequeda .
66013007	Violence	Ãd̶amateicõjeimʉ mateáme Jũ̶menijicʉi põevare copʉ ũ̶i vainí tʉiyeta . Aru jaboteicõjeimʉ mateáme caiyajuboa põeyajuboacavʉre , aru caiĩmaroacavʉre , caicamua yávaicamuacavʉre , aru caijaborõacavʉre máre .
60002020	Faith	Mʉje napinu ne jara popeiyede mʉjare , mʉje ãmenore d̶aiye báque boje , meamejebu mʉjare . Ʉbenita mʉje napinu ñájiyede mʉje mearore d̶aiyede , Jũ̶menijicʉ me jã́cʉyʉme aru mearo d̶acacʉyʉme mʉjare .
58009015	Grace	Cristoi yaicáiye báque boje põevare , Jũ̶menijicʉ coyʉrejaquemavʉ “ Que d̶arãjare ” arĩ , ũ̶i yóboque coyʉiye báquede Cristoque . Que baru Jũ̶menijicʉ mearo d̶acacʉyʉme caivʉ maja ũ̶i cutuimara mácavʉre ũ̶ jina márajivʉva . Ina yaivʉ bácavʉre Cristoi yaiquíye jipocai máre mearo d̶acacʉyʉme ũ̶ . Na mácavʉ ũ̶i mearo d̶acaimara marajárama cainʉmʉa yópe “ Jãve mearo d̶acacʉyʉmu yʉ mʉjare ” , ũ̶i aiye báquepedeca na mácavʉre . Põeva ne cʉe báquede Jũ̶menijicʉ “ Que d̶arãjare ” arĩ , ũ̶i mamarʉmʉque coyʉiye báqueque , boropateivʉ barejaquémavʉ Jũ̶menijicʉi jã́inore ne ãmeina teiye boje . Ʉbenita Cristoi yaiye báquede , yópe bojed̶acarĩ jod̶eni mead̶aiyepe tedejaquemavʉ põevare maje ãmeina teiyeque bʉoimarape tede d̶aiye báquede jarʉvarĩ , Jũ̶menijicʉi ãrʉmetequiyepe ayʉ diede .
45006001	Sin	¿ Maje jʉ aiye boje diede , aipe d̶arãjidi maja caride ? ¿ Pʉeno ãmenore d̶are nʉiye jaʉri , Jũ̶menijicʉi jã́d̶ovaquiyepe aivʉ ũ̶i pʉeno ʉrarõ mearore ?
49005004	Recommendation	Aru apejĩene máre d̶aiye jaʉbevʉ mʉjare . Que baru coyʉbejarã ãmene cʉyoje tede d̶aiyede . Aru yávabejarã ãrʉmevʉpe máre . Yʉrivʉpeda yávabejarã ãmeina baju yávaiye máre . Meamevʉ diepe paiye yávaiye . Quénora pʉeno baju torojʉede jíjarã Jũ̶menijicʉre .
66006008	Violence	Jã́cacʉ cũinácʉ caballo cũ̶rajʉmecʉre . Ñai tubacʉ ṹ̶ra Yaino ãmicʉcʉ . Aru ũ̶i yóbore dáme cũinácʉ , Toabo cũimébo ãmicʉcʉ . Boarĩ́ jarʉvaicõjeimara mateima ina obedivʉ põeva ijãravʉcavʉ . Caivʉ ijãravʉcavʉ yópe yóvaicʉvaivʉ yajuboa teni , yópe cũináyajubocavʉ boarĩ́ jarʉvaicõjeimara mateima na boainoque , aru ãvʉéque , duica ijiéque , aru ãimara jijecʉrivʉque máre .
45004016	Faith	Abraham mácʉi jʉ aiye báquede Jũ̶menijicʉre , Jũ̶menijicʉ arejaquemavʉ ũ̶ mácʉre , “ Boropatebecʉbu mʉ ji jã́inore ” . Que teni jã́d̶ovarejaquemavʉ “ Yópe mearo d̶acacʉyʉmu ” , ũ̶i aiye báquede , mearo d̶acaiye bojecʉbede jãve , caivʉ Abraham mácʉi pãramena márajivʉre . Jũ̶menijicʉ nópe d̶arejaquemavʉ ũ̶i meacʉ baju boje . Aru Jũ̶menijicʉ jãve d̶acʉyʉme yópe ũ̶i aiye báquepedeca . Abraham mácʉi pãramena márajivʉbu Jũ̶menijicʉi d̶aicõjeiyede ũ̶i coyʉiye báquede Moisés bácʉre d̶abevʉ . Quénora Abraham mácʉi pãramena márajivʉbu jʉ aivʉ Jũ̶menijicʉre , yópe Abraham mácʉi jʉ aiye báquepedeca ṹ̶re . Que baru põeva Jũ̶menijicʉi d̶aicõjeiyede cʉvarivʉre aru põeva diede cʉvabevʉre máre , caivʉ maja Jũ̶menijicʉre jʉ aivʉre , majeñecu mácʉpe páyʉ barejaquémavʉ Abraham mácʉ .
44028018	Description	Ne jẽniari jã́iyede yʉre , ina Romacavʉi jabova jaetovaiyʉteima yʉre . Ji borore “ Ñai ũ̶mʉ ũ̶i d̶aiye boje boarĩ́ jarʉvaiye jaʉbevʉ ṹ̶re ” , aima na .
45009016	Grace	Que baru Jũ̶menijicʉ beobebi põecʉre , ñai põecʉi ʉe boje . Aru Jũ̶menijicʉ beobebi põecʉre , ñai põecʉi d̶aiye boje . Quénora Jũ̶menijicʉ beoibi põecʉre , ũ̶i baju cõmaje ãroje jã́iye boje .
46010008	Sin	Ãmeina d̶aiye jaʉbevʉ majare apevʉque majemarebʉcʉva ãmevʉque , yópe apevʉ na mácavʉ ne ãmeina d̶aiye báquepe apevʉque némarebʉcʉva ãmevʉque . Ne nópe d̶aiye báque boje , cũinájãravʉ baji veintitrés mil paivʉ baju yaidéjaquemavʉ .
45007023	Sin	Ʉbenita ji ãmeina d̶aiyʉeque d̶aicõjeimʉmu yʉ . Yópe boaipõeva ne maucʉvarãdaiyepe ĩmaro jabocʉre , nopedeca ji ãmeina d̶aiyʉe maucʉvare d̶aivʉ yʉre .
58006001	Faith	Que baru bueiye jaʉvʉ majare Jũ̶menijicʉi yávaiye maiyójaede ũ̶i yávaiye méne Cristorã , yópe ina bʉcʉvape ne ũmei ne bueiyepedeca , maje d̶arãjiyepe aiye jãravʉa coapa yópe Jũ̶menijicʉi ʉrõpe Cristoi parʉéque . Buebenajaramu bedióva cojedeca Jũ̶menijicʉi yávaiye maiyójabede ũ̶i yávaiye méne Cristorã , yópe maje mamarʉmʉ bueiye báquepe , yópe ina jʉed̶ojĩnape ne ũmei ne bueiyepedeca . Que baru mʉjare buebequijivʉ cojedeca iye mʉje mamarʉmʉ bueiye báquede . Maja buebenajaramu põeva ne chĩoiyede ne ãmeina teiyede aru ne dajocaiyede diede , oatʉvarãjivʉ ne d̶aiyede , Jũ̶menijicʉi jarʉvaquiyepe aivʉ diede , náre coavajʉroede ṹ̶re jarʉvarĩ . Aru põeva ne jʉ aiyede Jũ̶menijicʉre buebenajaramu maja .
46016011	Recommendation	Ʉ̃́re ãmeina jã́mejara mʉja . Quénora pued̶ajarã ṹ̶re . Aru cad̶atejarã ṹ̶re , ũ̶i nʉre nʉquiyepe aivʉ cãrijimenoque . Yʉ coreyʉbu ũ̶ copaidacʉyʉre ji yebai apevʉ majevʉque .
59002014	Faith	Mʉja , jívʉ , jápiajarã . Ñai põecʉ coyʉyʉ “ Jʉ aivʉ yʉ Jesucristore ” , ʉbenita mearore d̶abecʉvacari , ʉbenina coyʉrĩduibi ũ̶ jʉ ayʉre . Ye baju ãmevʉ no jʉ aino jãve ãmeno . Põecʉ ũ̶i jʉ aino nópe painoque mead̶aimʉ macʉyú̶ bʉojabebi .
43007025	Description	Jesús nópe ayʉre jápiaivʉ , Jerusalén ãmicʉriĩmarocavʉ arejaima : — ¿ Ñai ãmeni maje jabova pare ne vóvaimʉ boarĩ́ jarʉvaiyʉrĩduivʉ ?
43020022	Faith	Que arĩ , ñʉjare ũme japurejame . Aru arejame : — Espíritu Santore jacopʉjarã mʉja .
45010003	Sin	Jápiarĩ eabenama Jũ̶menijicʉ coyʉyʉre “ Boropatebevʉ mʉja ji jã́inore ” põevare , ne jʉ aiyede ṹ̶re . Que baru nácapũravʉ memecarĩduivʉbu Jũ̶menijicʉre , “ Boropatebevʉ mʉja ji jã́inore ” , ũ̶i arĩduquiyepe aivʉ . Ʉbenita ṹ̶re memecaivʉreca , “ Boropatebevʉ mʉja ji jã́inore ” , ye arĩ coyʉbebi náre , ne jʉ abe boje ṹ̶re .
62005010	Faith	Ñai jʉ ayʉ Jũ̶menijicʉi mácʉ Jesúre , majibi ũ̶i ũmei Jũ̶menijicʉi coyʉiye báquede jãvene . Ʉbenita ñai jʉ abecʉ Jũ̶menijicʉi mácʉ Jesúre , yópe borocʉcʉpe dápiaibi Jũ̶menijicʉre , ũ̶i jʉ abe boje Jũ̶menijicʉi coyʉiye báquede mamacʉrã .
43014012	Faith	Jãve coyʉyʉbu mʉjare : Ácʉ põecʉ yʉre jʉ ayʉ , ji d̶aiye báquepe paiyede d̶acʉyʉme ũ̶ . Aru ape paiye me pʉeno parʉéde d̶acʉyʉme , ji nʉquiye boje jipacʉ yebai .
56002009	Recommendation	Quédeca coyʉjacʉ ina memecaipõevare , ne jʉ arãjiyepe ayʉ ne jabovare cainʉmʉa . D̶ajarãri ina memecaipõeva yópe ne jabovai ʉrõpe , cojʉquiyepe náre . Aru ãmeina yávabejarãri ne jabovare . Quénora pued̶ajarãri náre cainʉmʉa .
58012015	Recommendation	Caino mʉje oainope me d̶ajarã mʉja . Mʉjacacʉ cũinácʉ ye dajocarĩ jarʉvabejacʉrĩ iye Jũ̶menijicʉi jíjʉroede mearore bojecʉbeda , ũ̶i jʉ abeque Jesúre , ñai Jũ̶menijicʉi daroimʉ mácʉre , ũ̶i mead̶aquiyepe ayʉ põevare . Mʉjacacʉ cũinácʉ ye ãmed̶abejacʉrĩ yópe ijede ãmene oteiyepe oteiye me máquede . Cũinácʉ mʉjacacʉ bueyʉ baru jãve ãmene aru que teni coateyʉ baru Jũ̶menijicʉre jarʉvarĩ , apevʉ mʉjacavʉre máre coatede d̶acʉyʉme ũ̶ , Jũ̶menijicʉre dajocarĩ jarʉvayʉ bácʉ .
54003007	Recommendation	Aru ñai Jesúre jʉ aivʉre coreipõecʉre d̶aiye jaʉvʉ cainʉmʉa yópe ina Jesúre jʉ abevʉ ne me yávarãjiyepe aiye ṹ̶ra . Ʉ̃i ména d̶abedu ina jʉ abevʉ ãmeina yávarãjarama ṹ̶ra . Que teni vainí tʉcʉyʉme ṹ̶re ñai abujuvai jabocʉ ũ̶i jʉjovaiyeque . Ñai abujuvai jabocʉ jẽcʉyʉme ṹ̶re nopedeca doriñʉ jẽiyepe moacʉre .
49004007	Grace	Majare coapa d̶are d̶aibi Cristo ũ̶i majide d̶aiye bojecʉbeda . Yópe ũ̶i ʉrõpe mearore d̶are d̶aibi majare coapa .
66016003	Description	Aru cũinácʉi yóbocacʉ ángele jayuárĩ jebeáme ũ̶i jororʉquede jia ʉrad̶ai . Ʉ̃i que d̶aiyede , caiye oco jia ʉrad̶are jiveteavũ̶ yópe yaiyú̶ bácʉi jivepe . Aru caivʉ ina apʉrivʉ cʉrivʉ jia ʉrad̶ai yaima na .
49006006	Recommendation	Cainʉmʉa jʉ ajarã náre me mʉje ũmeque . Jʉ aivʉ ãmejara náre quénora ne jã́iyede mʉjare , “ Mearo d̶aivʉbu ” ne arãjiyepe aivʉ mʉjare . Yópe Jũ̶menijicʉi ʉrõpe memecajarã mʉja , mʉje memecaiye boje Cristore .
60003016	Recommendation	Aru coyʉjarã náre jijecʉbevʉva aru pued̶aivʉ náre . Cainʉmʉa mearo d̶ajarã , yópe mʉje majiépe , “ Boropatebevʉ yʉ ” , mʉje arĩ dápiainoque . Que teni apevʉ ãmeina yávaivʉ baru mʉjare , mearo d̶aivʉreca mʉje jʉ aiye boje Jesucristore , návacari cʉyoje tenajivʉbu ne ãmeina yávaiye báquede mʉje borore .
43006040	Faith	Jipacʉ ʉbi caivʉ põeva yʉre jã́ri , coreóvarĩ , jʉ aivʉre ne cʉvarãjiyepe ayʉ jãravʉ cũiméjãravʉ baquinóre . Aru yú̶vacari náre nacovacʉyʉmu yainore jarʉvarĩ ãnijãravʉ bʉojaquijãravʉ baquinó , arejame Jesús .
44012023	Violence	Maumejiena Jũ̶menijicʉi daroimʉ , cũinácʉ ángele , pare ijino jídejamed̶a Herodede , “ Yʉ máre ũ̶mʉrecabu . Jũ̶menijicʉ ãmevʉ yʉ ” ũ̶i arĩ coyʉbe boje ina põevare . Que teni júva ne ãimʉ yaidéjamed̶a ũ̶ , Herodes bácʉ .
47001003	Grace	Jínajarevʉ mearore Jũ̶menijicʉre , maje jabocʉ Jesucristoi mearore jímʉre , jípacʉre máre . Majepacʉ Jũ̶menijicʉ cõmaje ãroje jã́imi majare cainʉmʉa . Aru cad̶ateibi majare cainʉmʉa , ũ̶i parʉre d̶aiye boje majare maje ũmei .
54001006	Sin	Ʉbenita ina põeva yópe d̶abema na . Quénora coyʉivʉbu ʉbenina .
45001016	Faith	Cʉyebevʉ yʉ Jesús ũ̶i yávaiye méne coyʉyʉ . Jãve majivʉ yʉ caivʉ põeva ne jápiaru diede , aru ne jʉ aru Jesúre , Jũ̶menijicʉ mead̶acʉyʉre náre ũ̶i parʉéque . Mamarʉmʉre Jũ̶menijicʉ mead̶aiyʉrejaquemavʉ judíovare caivʉ jipocamia . Ʉbenita caride ũ̶ mead̶aiyʉbi judíova ãmevʉre máre .
46003011	Description	Yópe memeipõecʉ ũ̶i d̶arĩ bʉojabepe cũ̶ravaque d̶aiñamine cũ̶rava cʉvabecʉva , nopedeca apecʉ bueni bʉojabebi Jũ̶menijicʉi yávaiyede jãvene , Jesucristorã coyʉbecʉva .
49005033	Recommendation	Ʉbenita mʉjare máre coyʉivʉ die . Mʉja nomicʉrivʉ , mʉja coapa jecʉjarã mʉjemarepacore . Aru mʉja ũ̶mʉcʉrivʉ , mʉja coapa pued̶ajarã mʉjemarepacʉre .
51002013	Grace	Mu̶ja yaivu̶ bácavu̶pe mu̶je ũme coatede d̶aimara marejaquémavu̶ Jũ̶menijicu̶re jaru̶varĩ , mu̶je vainí tu̶iye boje aru mu̶je d̶aicõjeiye boje mu̶je ãmeina d̶aiyu̶eque . Dinu̶mu̶re Cristo epebedejaquemavu̶ mu̶jare cãreja Jũ̶menijicu̶ jinava . Ʉbenita caride Jũ̶menijicu̶ apu̶re d̶aibi mu̶jare apu̶é mamaeque Cristoque . Que teni ãru̶meteibi caiye maje ãmeina teiyede .
54004014	Recommendation	Ãrʉjacʉ Jũ̶menijicʉi majiéde , ũ̶i jíye báquede bojecʉbeda mʉre javede , ina Jesúre jʉ aivʉre coreipõeva ne coyʉcaiye báquede mʉra aipe vaiquíyede mʉre , aru ne tʉoiye báquede mi jipobʉrã ne pʉrʉáque . Ãrʉri dajocabejacʉ d̶ayʉ yópe mi majiéque Jũ̶menijicʉi jíye báquede mʉre .
66021001	Description	No yóboi , jã́cacʉ cavarõ mamarore aru joborõ mamarore máre . No cavarõ javecarõ mácarõ aru no joborõ javecarõ mácarõ máre bíjaiye bateávũ̶ . Aru diya jia ʉrad̶a máre bíjaiya bateávũ̶ .
52005016	Recommendation	Torojʉjarã mʉja mʉje ũmei .
66009006	Description	Ina ne doreimara ñájinajarama pare ãnijãravʉa baquiyéde . Ne ãmei ñájiye boje , yaiyʉrãjarama na . Ʉbenita yaino jẽmequiyebu náre .
52004014	Faith	Coreóvaivʉbu maja yaiyú̶ bácʉre Jesús , aru nacajañʉ mácʉre yainore jarʉvarĩ . Que baru coreóvaiye jaʉvʉ majare nacovacʉyʉre Jũ̶menijicʉre ina Jesúre jʉ aipõeva yaivʉ bácavʉre Jesús ũ̶i copaidaquiyede ijãravʉi .
62004015	Faith	Ácʉ põecʉ “ Jesucristo Jũ̶menijicʉi mácʉbe ” ayʉ , ũ̶ jãve yóvaibi Jũ̶menijicʉre aru Jũ̶menijicʉ máre yóvaibi ṹ̶re cũinávʉpe , cũinátʉrʉ ne ũmei .
49004022	Recommendation	Que d̶aivʉ baru , dajocajarã aipe ãrojae máquede mʉje ãmeina d̶aiyʉeque . D̶are nʉivʉ barejaquémavʉ ãmenore mʉje ãmeina d̶aiyʉe boje . No boje , jʉjovaimaratamu mʉja . Que baru pʉeno ãmenore d̶aivʉ baru aru dajocabevʉ baru mʉje javeque d̶aiye báquede , bíjarãjaramu mʉja coateivʉpe Jũ̶menijicʉre jarʉvarĩ .
43010009	Grace	Jedevacobedeca páyʉtamu yʉ . Yópe ovejava jedevacobe biaidoi ne ecorĩ bʉojaiyepe náre coreipõecʉ , ũ̶i mead̶aquiyepe aivʉ náre , nopedeca põeva yú̶que earĩ bʉojaivʉbu Jũ̶menijicʉre , ũ̶i mead̶aquiyepe aivʉ náre . Ne ãmeina vaijʉroede mead̶acʉyʉmu yʉ . Yópe ovejava ecorĩ , etarĩ jedevacobei bʉoimara ãmevʉpe , nopedeca põeva yú̶que cʉrivʉ jidʉbevʉ bʉoimarape ãmema . Yópe ovejava ne ãiyede eaiyepe náre coreipõecʉque , nopedeca ina yú̶que cʉrivʉ náre apʉre d̶aiyede earĩ , ména cʉrãjarama na ne ũmei , arejame Jesús .
58011037	Violence	Apevʉ bácavʉre cũ̶raboaque dʉvarĩ boarĩ́ jarʉvarejaquemavʉ . Apevʉ bácavʉre jocʉbʉraiveque coriburarĩ boarĩ́ jarʉvarejaquemavʉ . Aru apevʉ bácavʉre boaicaroveque totarĩ boarĩ́ jarʉvarejaquemavʉ . Nópe d̶arejaquemavʉ , na mácavʉre jʉ abevʉva teni d̶arĩdurãjivʉ Jũ̶menijicʉre . Nácavʉ bácavʉ cuitótecajea cʉbevʉva dorejaquemavʉ oveja pod̶aque d̶aicajede o cabra pod̶aque d̶aicajede . Aru na mácavʉ cũ̶ramia cʉvabevʉva vaivárejaquemavʉ apenoita apenore jocarĩ , ne cʉrijoborõre cʉvabevʉva . Cʉve cʉvabevʉ baju , ãiyede ye cʉvabedejaquemavʉ . Pare ñájivʉ baju barejaquémavʉ . Aru apevʉ ne ãmeno d̶aimara marejaquémavʉ .
62002029	Faith	Coreóvaivʉbu mʉja Jesucristore meacʉ bajure Jũ̶menijicʉi jã́inore . Que baru coreóvaiye jaʉvʉ mʉjare iyede máre : Caivʉ d̶aivʉ mearore , nárecabu Jũ̶menijicʉi mára .
44013047	Grace	Que teni d̶arãjivʉbu ñʉja yópe Jũ̶menijicʉi coyʉiye báquepe , arejaimad̶a . Yʉ jaroivʉ mʉre yópe pẽoinope caivʉ ina põeva judíova ãmevʉre , ne jʉ arãjiyepe ayʉ ji yávaiye méne , mead̶acʉyʉ náre , arejaquemavʉ Jũ̶menijicʉ .
47004002	Faith	Ñʉje coyʉiyede , ye d̶abevʉ meatenajivʉ ñʉje baju apevʉ pʉeno yópe ñʉjare ãmecororĩduivʉ ne aiyepe . Ye cʉyoje tede d̶abevʉ ñʉja . Yavenina máre yéde d̶abevʉ ñʉja . Jʉjovabevʉ põevare . Aru oatʉvabevʉ Jũ̶menijicʉi yávaiye méne . Quénora caiye Jũ̶menijicʉi yávaiye méne coyʉvaivʉbu yéde yavebevʉva , oatʉvabevʉva , aru jʉjovabevʉva máre . Nópe d̶arĩ Jũ̶menijicʉi jã́inore jã́d̶ovaivʉbu caivʉ põevare ñameja ñʉjare aru ye parʉéde cʉvarivʉre , ne mearo dápiarãjiyepe aivʉ ñʉjare .
44002033	Description	Jũ̶menijicʉ nacovari Jesúre epequemavʉ ṹ̶re ũ̶i meapũravʉi . Ñai meapũravʉi cʉcʉ parʉéde cʉvabi . Aru jípacʉ Jũ̶menijicʉ daroquemavʉ ṹ̶re ñai Espíritu Santore , yópe ũ̶i aiye báquepedeca . “ Darocʉyʉmu mʉre ñai Espíritu Santore ” , jipocamia aquemavʉ Jũ̶menijicʉ Jesúre . Aru Jũ̶menijicʉ Jesúre daroicõjeimi ñai Espíritu Santore ñʉjare máre . Que baru Jesús d̶aibi caiye iye mʉje jã́iyede , mʉje jápiaiyede máre cari jãravʉre .
51003010	Recommendation	Caride mearape ãrojarivu̶bu mu̶ja . Aru caijãravu̶a Jũ̶menijicu̶ pu̶eno baju meara nu̶re d̶aibi mu̶jare , mu̶je ãrojarajiyepe ayu̶ ṹ̶pe , ñai mu̶jare cu̶ed̶ayu̶ bácu̶pe mamaũmeque , mu̶je coreóvarãjiyepe ayu̶ ṹ̶re jãve .
43011004	Faith	Ne que aino mácarõre jápiayʉ bácʉ , yópe arejame Jesús : — Ijeteyʉvacari yaibécʉbe Lázaro . Quénora Jũ̶menijicʉi parʉéde jã́d̶ovaquiyepe ayʉ põevare ijeteibi ũ̶ . Ʉ̃i ijeteiye boje põeva jã́rajarama yʉ , Jũ̶menijicʉi mácʉ , ji parʉéde , arejame Jesús .
45001017	Faith	Jũ̶menijicʉi yávaiye méque coreóvaivʉbu aipe d̶arĩ Jũ̶menijicʉ “ Boropatebevʉ mʉja ji jã́inore ” , ũ̶i aiyede majare . Jũ̶menijicʉ yópe d̶acaibi ina Jesúre jʉ aivʉre . Cũinájãravʉ ne jápiaiyede ũ̶i yávaiyede jʉ ad̶ama ṹ̶re . Aru no yóboi caijãravʉa jʉ ad̶ama ṹ̶re cainʉmʉa . Javede yópe arĩ , Jũ̶menijicʉ toivaicõjenejaquemavʉ ũ̶i yávaiyede : “ Ina Jũ̶menijicʉi boropatebede d̶aimara mácavʉ ne jʉ aiye boje ṹ̶re , apʉrãjivʉbu cainʉmʉa . Que baru coatede d̶abemara márajivʉbu na Jũ̶menijicʉre jarʉvarĩ ” , toivaicõjenejaquemavʉ Jũ̶menijicʉ .
43019017	Description	Que baru Jesúre ĩni , ne pẽvarajinoi nʉvarejaima churarava . Jesúvacari turĩ nʉrejame dijaravede Põe jipobʉcũ ñʉje aicũ cũ̶racũita , Gólgota ãmicʉricũ ñʉje yávaicamuaque .
45012006	Faith	Jũ̶menijicʉ pʉeno meacʉ baju majide d̶aquemavʉ majare coapa bojecʉbeda ũ̶i majiécarõre , maje cad̶atenajiyepe ayʉ apevʉre . Que baru caivʉ maja coapa d̶aiye jaʉvʉ majare yópe ũ̶i majide d̶aiye báquepe . Jũ̶menijicʉi jídu ũ̶i majiécarõre maje coyʉcarãjiyepe ayʉ ũ̶i yávaiyede , coyʉcarãjarevʉ diede , aipino ũ̶i majare jíno mácarõpe majare coapa .
66004007	Description	Cũinácʉ nácacʉ yavi jũacʉpe ãrojateame . Apecʉ yópe oteivecʉpe ãrojateame . Apecʉ apʉcʉ ũ̶mʉpe ãrojateame ũ̶i jiva . Aru apecʉ yópe míyavipe , águila ãmicʉcʉ vʉyʉpe , ãrojateame .
49005015	Recommendation	Que baru me matʉiyeda d̶ajarã apejĩe mʉje d̶aiyede . D̶abejarã yópe ina coreóvabevʉ , Jũ̶menijicʉre ãrʉmevʉ , ne d̶aiyepe . Quénora d̶ajarã mʉja yópe ina coreóvaivʉ , Jũ̶menijicʉre ãrʉrivʉ , ne d̶aiyepe .
45010012	Grace	Jũ̶menijicʉ que aibi caivʉ põevare , judíovare aru judíova ãmevʉre máre . Caivʉ põeva cũinátʉrʉtamu ũ̶i jã́inoi . Jũ̶menijicʉ cũinácʉrabe . Aru caivʉ ne jabocʉbe ũ̶ . Aru ʉrarõ mearo d̶acacʉyʉme Jũ̶menijicʉ caivʉ ṹ̶re jẽniaivʉre .
45010004	Faith	Jũ̶menijicʉcapũravʉ toivaicõjenejaquemavʉ ũ̶i d̶aicõjeiyede ũ̶i coyʉiye báquede Moisés bácʉre , põeva ne meatenajiyepe ayʉ Cristoi daquiye jipocai . Diede jʉ aicõjenejaquemavʉ caivʉ ina jʉ arãjivʉre Cristore , boropatebevʉ barãjiyépe ayʉ ũ̶i jã́inore .
50004006	Recommendation	Aru caiye iye mu̶jare vaiyede , cãrijimejara mu̶ja . Ʉbenita caiye iye mu̶jare vaiyede , toroju̶ede jíni Jũ̶menijicu̶re , coyu̶jarã ṹ̶re mu̶jare jau̶éde . Aru jẽniajara ṹ̶re mu̶je jẽniaiyede máre .
46010006	Faith	Caiye iye vaiye báqueque na mácavʉre coreóvaivʉbu maja aipe vaiquíyede majare , ãmeina teiyʉrivʉ baru yópe ne ãmeina teiyʉe báquepe .
66009002	Description	Ñai abiácorʉ voame no ũ̶mʉjʉricobe ecoinore . Ʉ̃i voaiyede nore , toabico etavũ̶ dicobede jocarĩ . Yópe toabo ʉrarõ uruiyede bico ʉrarõ etaiyepe bateávũ̶ die toabico . Aru die toabico ñemié tʉre d̶ávũ̶ aviá ũ̶i boiyede aru ũmevʉre máre .
52004006	Recommendation	Que baru jʉjovabejarã mʉja apecʉ mʉjecʉre , ãmeno d̶aivʉ jímarepacoque . Javeita ñʉja coyʉcarã mʉjare parʉrõreca aipe maje jabocʉ Jũ̶menijicʉ ñájine d̶acʉyʉre caivʉ ina nópe ãmeno d̶aivʉre .
47005017	Faith	Que baru maja Cristore jʉ aivʉ cʉrivʉbu ṹ̶que cũinávʉpe . Jũ̶menijicʉi oatʉvaimaratamu maja . Yópe mamarʉmʉre põeteivʉ bácavʉpebu . Maje dápiaiyede , maje d̶arĩ cõmajiyede , maje jʉ arãjiye jipocai Cristore dajocad̶avũ̶ maja caride . Quénora maje cʉvae boje mamaũmene , maje dápiaiyede , maje d̶arĩ cõmajiyede , oatʉvad̶avũ̶ maja caride . Majarecabu dajocaivʉ bácavʉ javede maje d̶arĩ cõmajiye báquede maje jʉ arãjiye jipocai . Quénora d̶arĩ cõmajiyavũ̶ mamaene caride .
43005020	Faith	Pare ʉbi yʉre jipacʉ . Ʉ̃i d̶aiye caiyede majicaibi yʉre . Pʉeno parʉéde ji d̶aquiyede jã́d̶ovacʉyʉme yʉre jipacʉ . Mʉjavacari ʉrarõ cuecumarajaramu yʉre , jã́d̶ovaicõjecʉyʉre jipacʉ .
49004028	Recommendation	Cũinácʉ mʉjacacʉ ñavacʉcʉ baru , dajocajacʉrĩ ũ̶i ñavaiyede . Quénora memeicõjejara ṹ̶re memeino mearore , ũ̶i bojed̶aquiyepe aivʉ ṹ̶re jaʉéde aru ũ̶i cad̶atequiyepe aivʉ ina cõmaje ãrojarivʉre máre .
57001022	Recommendation	Aru mead̶acajacʉ yʉre cũinátucubʉre , ji cʉquitucubʉva ji jã́cʉnʉquiyede mi yebai . Mʉja jẽniad̶avʉ Jũ̶menijicʉque , ũ̶i etavaquiyepe aivʉ yʉre ãmeina teivʉre jẽni jacoiñamine jocarĩ . Que baru mʉjare jã́cʉnʉiyʉrĩ , napini coreyʉbu yʉ .
58013009	Recommendation	Jʉjovaicõjemejara apevʉ põevare ne ape bueiyeque , Jũ̶menijicʉi yávaiye méne jãve ãmeque mʉjare . Iyepe paiye bueiyede jápiarĩ jʉ abejarã . Métamu parʉre d̶aru mʉje ũmei Jũ̶menijicʉi mearo d̶acaiyeque mʉjare bojecʉbeda . Bojecʉbeda Jũ̶menijicʉ cad̶ateibi majare ũ̶i mearo d̶acaiyeque . Ʉbenita põeva jʉ aivʉ baru apevʉ ne d̶aicõjeiyede , “ Apede ãjara . Ʉbenita apede ye ãmejara mʉja ” arĩ , ye cad̶atebemaratamu na . Que baru maje jʉ aiyeque iyepe paiye d̶aicõjeiyede maje ũmei parʉre d̶arĩduiye jaʉbevʉ majare .
52005012	Recommendation	Mʉja , ñʉjevʉ , ñʉja jẽniaivʉbu parʉrõreca mʉjare , mʉje pued̶arãjiyepe aivʉ ina memecaivʉre maje jabocʉ Jesúre mʉje jẽneboi . Nárecabu maje jabocʉ Jesúi epeimara , jabotenajivʉ aru majicarãjivʉ máre . Aru buenajivʉbu mʉjare aipe d̶aiye jaʉrõre , mʉje d̶arãjiyepe aivʉ mearo maje jabocʉ Jesús ũ̶i jã́inoi .
43009022	Description	Nópe arejaimad̶a , ne jidʉé boje ñʉja judíova ñʉje jabovare . Jipocamia yópe arĩ , coyʉrejaimad̶a ina fariseova : “ Ácʉ põecʉ ‘ Jesúbe Jũ̶menijicʉi daroimʉ mácʉ ũ̶ ’ ayʉre , ñʉje cójijiñamine jaetovarãjaramu ñʉja , ũ̶i cójijibequiyepe aivʉ ñʉjaque bedióva cojedeca ” , aivʉ barejáimad̶a na jipocamia .
50003003	Faith	Ʉbenita majacapũravu̶ jãve Jũ̶menijicu̶i põevatamu . Que baru majarecabu mearore jívu̶ Jũ̶menijicu̶re jãve , Espíritu Santoi bu̶ojare d̶aiye boje majare . Aru majarecabu toroju̶rĩ cu̶rivu̶ Jesucristoque cũinávu̶pe . Aru majarecabu “ ¿ Jũ̶menijicu̶ mead̶aquidica majare maje d̶aiye boje ? ” arĩ dápiabevu̶ .
62003023	Faith	Jũ̶menijicʉ d̶aicõjeimi majare , maje jʉ arãjiyepe ayʉ mamacʉ Jesucristore , aru maje ʉrãjiyepe ayʉ majevʉre , yópe Jesúi d̶aicõjeiyepe .
66013011	Description	No yóboi , jã́cacʉ apecʉ ãme ãimacʉ jijecʉcʉre mʉri dayʉre joborõre jocarĩ . Pʉcarõa javaroa cʉvateame yópe ovejai javaroape . Ʉbenita yávame yópe ãijuacʉi yávaiyepe .
46014020	Recommendation	Mʉja , jívʉ , d̶abejarã mʉja yópe jʉed̶ova dápiabevʉ ne d̶aiyepe . Mʉje apevʉre jã́icõjeniduiyede mʉjare , ñai Espíritu Santo ũ̶i majide d̶aimara mae boje , jʉed̶ovape teivʉbu mʉja . Quénora d̶ajarã yópe bʉcʉva dápiaivʉ ne d̶aiyepe . Mʉje apevʉre cad̶ateiyede , ñai Espíritu Santo ũ̶i majide d̶aimara mae boje , bʉcʉvape teivʉbu mʉja . Ʉbenita yópe jʉed̶ova majibevʉ ãmeno d̶aiyeque , mʉja máre majibevʉpe tejarã ãmeno d̶aiyeque .
59005013	Recommendation	Apecʉ mʉjacacʉ ñájiñʉ maru , jẽniajacʉrĩ ũ̶ Jũ̶menijicʉque . Aru apecʉ mʉjacacʉ torojʉcʉ baru , yʉriajacʉrĩ , jícʉyʉ mearore Jũ̶menijicʉre .
58012012	Recommendation	Que baru yópe cúyaivʉ ne parʉre d̶aiyepe ne ãmuvede aru ne ñʉaboare máre , parʉre d̶ajarã mʉja mʉje ũmei .
60001017	Recommendation	Mʉje jẽniaiyede Jũ̶menijicʉque , “ mʉ , jipacʉ ” aivʉbu ṹ̶re . Aru Jũ̶menijicʉrecabe ñai jã́ñʉ caivʉ põevare cũinátʉrʉ , coyʉyʉ majare coapa , mearo d̶ayʉre o ãmeno d̶ayʉre máre , maje d̶aiye báque boje ijãravʉre . Que baru pued̶ajarã ṹ̶re mʉje cʉedeca yore ijãravʉi .
58010036	Recommendation	Mʉje ñájiyede , napiye jaʉédecabu mʉjare , mʉje jʉ arãjiyepe aiye Jesúre yópe Jũ̶menijicʉi ʉrõpe . Que teni earãjaramu iye mearore ũ̶i d̶acaquiyede mʉjare yópe ũ̶i aiye báquepedeca .
58011001	Faith	Jũ̶menijicʉre jʉ aivʉrecabu jãve majidivʉ eare d̶aimara márajivʉre iye maje napini coreiyede , maje cʉvarãjiyede méne Jũ̶menijicʉque , cʉvabevʉvacari cãreja diede . Me majidivʉbu iye maje jã́mene cãreja jãve bajure , aru vaiquíyede jã́mevʉvacari cãreja diede .
49004017	Recommendation	Ji cʉe boje Jesucristoque cũinávʉpe , coyʉquijivʉ mʉjare paredeca . D̶abejarã mʉja yópe ina Jũ̶menijicʉre jʉ abevʉ ne d̶aiyepe . Iye ne d̶aiyepe paiyede dajocajarã mʉja . Námu ʉbenina dápiaivʉ .
51002016	Recommendation	Que baru jápiarĩ ad̶abejarã mu̶ja ácu̶ põecu̶ ãmeina yávayu̶re mu̶jare , mu̶je ãiye boje aru mu̶je ũcuiye boje máre , aru mu̶je toroju̶ve tebe boje ṹ̶pe ũ̶i toroju̶ve teijãravu̶are caiu̶ju̶a coapa , caivu̶ aviáva coapa , aru sábadore máre caisumana coapa .
66007015	Faith	Que baru núrivʉbu Jũ̶menijicʉ jabocʉi dobarõ mearo jipocai . Memecaivʉbu ṹ̶re ũ̶i cũ̶rami jívʉi jãravʉre aru ñamine máre . Ñai dobacʉ jabocʉi dobarõ mearo coricacarõra jã́ri corecʉyʉme náre ũ̶i cʉe boje náque .
44020010	Description	Ʉbenita Pablo jõd̶ari yaiyú̶ bácʉi baju bácarõre tucʉnʉri , narióñʉ arejame apevʉre : — Cuecumamejara . Apʉcʉbe cojedeca , arejame Pablo .
55002010	Faith	Que baru napivʉ yʉ caiye iye ñájiyede náre boje , ina Jũ̶menijicʉi beoimarare , Jesucristo ũ̶i mead̶aquiyepe ayʉ náre máre , ne cʉrãjiyepe ayʉ ṹ̶que ũ̶i cʉrõ pʉeno mearo cavarõi cainʉmʉa .
60005014	Recommendation	Me jacoyʉjarã mʉja mʉjevʉre , mʉje jivare nuri , mʉje Jũ̶menijicʉ jina mae boje . Caivʉ mʉja cʉrivʉ Jesucristoque cũinávʉpe me cʉjarã cãrijimevʉva . Quénoramu .
49005021	Recommendation	Pued̶arĩ jápiajarã mʉja mʉje bajumia , mʉje pued̶aiye boje Cristore .
61003017	Recommendation	Mʉja , ji ʉmara , javede majivʉ mʉja diede . Que baru me jã́jara ina põeva Jũ̶menijicʉre jʉ abevʉre , ne jʉjovabenajiyepe aivʉ mʉjare ne bueiye jãve ãmeque , mʉje vainí tʉrĩ bíjabenajiyepe aivʉ mʉje jʉ aiyede jarʉvarĩ .
51003018	Recommendation	Mu̶ja , ũ̶mu̶cu̶rivu̶ , ju̶ ajarã mu̶jemarepacu̶re ũ̶i coyu̶iyede mu̶jare . Ju̶ aiye jau̶vu̶ mu̶jare ṹ̶re , mu̶je cu̶e boje maje jabocu̶ Cristoque cũinávu̶pe .
54005020	Recommendation	Aru jarajacʉ ṹ̶re caivʉ apevʉ Jesúre jʉ aipõeva ne jã́inoi , ne jidʉrãjiyepe ayʉ d̶arãjivʉ ãmeno ṹ̶pe .
45014013	Recommendation	Que baru ãmeina yávabenajarevʉ majevʉre . Quénora majijarã mʉje ũme mʉja ãmeina teivʉre . Que baru mearo d̶ajarã , mʉjevʉ ne vainí tʉbenajiyepe aivʉ , ne jã́iye boje mʉje ãmeina teiyede .
45002010	Grace	Ʉbenita caivʉ ina põeva mearare , Jũ̶menijicʉ d̶acʉyʉme náre coapa meara baju yópe ũ̶i ʉrõpe . Aru coyʉcʉyʉme náre , “ Mearo d̶aivʉbu mʉja ” . Aru cãrijimevʉva me cʉre d̶acʉyʉme náre máre , judíovare mamarʉmʉre caivʉ jipocamia , aru judíova ãmevʉre máre .
58011034	Violence	Nácavʉ bácavʉ jabova ne jarʉvaicõjeimara mácavʉvacari toabo ʉrabo ãmebo jívʉi , ẽ́imara ãmenejaquemavʉ . Dupini nʉrejaquemavʉ , apevʉ ne totarĩ boarĩ́ jarʉvabenajiyepe aivʉ nácavʉ bácavʉre boaicaroveque . Nácavʉ bácavʉ parʉbevʉ bácavʉre parʉre d̶arejaquemavʉ Jũ̶menijicʉ . Churarava parʉrivʉ tedejaquemavʉ nácavʉ bácavʉ . Aru nácavʉ bácavʉ apenoa joborõacavʉ bácavʉ ne ñavaranʉiyede ne oteiye báquede jẽiyede aru ne oteiãimarare máre , ina ñavaivʉ bácavʉre cujurĩ copaide d̶arejaquemavʉ ne joborõita . Nópe d̶arejaquemavʉ na mácavʉ ne jʉ aiye báque boje Jũ̶menijicʉre .
48006017	Faith	Yʉrecabu cʉvacʉ ji churiá báquede ji bajui , ji memecaiye boje Jesúre . Que baru yo jipocare ina Jesucristore jʉ aivʉre cãrijovaivʉ chĩore d̶abejarãri yʉre .
66018021	Violence	Dinʉmʉre cũinácʉ ángele parʉcʉ cũinábo cũ̶rabo ʉrabore , oteiyabeare cũ̶oibope paibore , ĩni dʉvarĩ jarʉvame jia ʉrad̶ai . Yópe arĩ , coyʉáme : — Yópe bíjaino maquiyébu no ĩmaro ʉrarõ Babilonia ãmicʉrõ . Bʉojarĩ jã́menamu cojedeca cainʉmʉa .
65001020	Faith	Ʉbenita mʉja , jívʉ , ji ʉmara , parʉre d̶ajarã mʉje ũmei mʉje Jesucristore jʉ aiyeque me , Jũ̶menijicʉi majide d̶aiye báquede majare ũ̶i yávaiye méne , maje meara marajiyépe ayʉ jaʉbevʉva ũ̶i jã́inoi . Aru jẽniajara Jũ̶menijicʉre ñai Espíritu Santoi cad̶ateinoque .
45012002	Recommendation	D̶abejarã mʉja yópe ijãravʉcavʉ Jũ̶menijicʉre jʉ abevʉ ne d̶are nʉiyepe . Quénora Jũ̶menijicʉre oatʉvaicõjejara mʉja , cʉvarãjivʉ mamaũmene aru mʉje dápiaino mamarore máre mʉja coapa . Que teni mʉja bʉojarãjaramu majidivʉ Jũ̶menijicʉi ʉrõre mʉje d̶arãjiyede . Aru Jũ̶menijicʉi ʉrõ mearomu , torojʉre d̶aino , aru ye jaʉbenomu .
46015009	Sin	Yʉrecabu caivʉ Jesús ũ̶i yávaiye méne beorĩ coyʉicõjeimara ne cãchinocacʉpe páyʉ baju . Ji cujurĩ , boarĩ́ , ñájine d̶aiye báque boje Jesúre jʉ aipõevare , Jesús beobejebu yʉre , ji coyʉquiyepe ayʉ ũ̶i yávaiye méne .
62002015	Recommendation	Ʉbejarã mʉja iyede , ijãravʉcavʉ Jũ̶menijicʉre jʉ abevʉ ne ʉede . Aru ʉbejarã yo ijãravʉcarõ cũiquínore máre . Ñai ʉcʉ baru ijãravʉre aru ijãravʉquede máre , ñai bʉojabebi ʉcʉ majepacʉ Jũ̶menijicʉre .
45002001	Sin	Mʉ ayʉ baru apevʉ ne borore , “ Ñájiye jaʉvʉ náre ne ãmeina teiye boje ” , arĩ bʉojabevʉ “ Ãmeina d̶abevʉ yʉ . Que baru ñájiye jaʉbevʉ yʉre ” . Mi coreóvaiyede apevʉ ne ãmeina teiyede , mʉ máre põecʉrecabu . Que baru napedeca ãmeina d̶ayʉbu mʉ . Que baru “ Apevʉre ñájiye jaʉvʉ ” mi aru , “ Yʉre máre ñájiye jaʉvʉ ” , ainopebu no .
48002009	Description	Que baru ina Jesúre jʉ aipõevai jabova parʉrivʉ põeva ne jã́iyede ; Santiago , Pedro , aru Juan máre ; coreóvaima dinʉmʉre Jũ̶menijicʉ yʉre memecare d̶ayʉre ṹ̶re , ũ̶i mearo d̶acaiye boje bojecʉbeda . Que baru caivʉ ñʉja , ina yóbecʉrã aru yʉ Bernabémaque , pʉrʉjẽcarã ñʉje baju , jã́d̶ovarajivʉ ne jʉ aiyede ñʉje memecaiyede Jũ̶menijicʉre . Que teni ñʉje ũme cũinátʉrʉ , “ Pablo Bernabémaque buenajarama Jesús ũ̶i yávaiye méne judíova ãmevʉre . Aru Santiago , Pedro , aru Juan máre buenajarama Jesús ũ̶i yávaiye méne judíovare ” , acarã ñʉja .
43019023	Description	Jesúre jocʉcʉjaravena pẽvari jẽori bubarĩburu yóboi , ũ̶i doiye báquede coapa ĩnejaima ṹ̶re pẽvaivʉ bácavʉ . Yóvaicʉvaivʉ barejáima na . Que baru náre coapa ĩnejaima . Ʉbenita dicaje pʉenocacaje nareimea cʉbecajede coapavaiyʉbedejaima na .
45002021	Sin	¿ Mʉja bueivʉ apevʉre , aipe teni d̶abevʉrũ̶ mʉja yópe mʉje bueiyepe ? Mʉja “ Ñavamejara ” aivʉvacari apevʉre , mʉja máre ñavad̶avʉ mʉja .
46006019	Faith	Jãve ñai Espíritu Santo cʉcʉbe maje baju jívʉi . Que baru maje bajubu yópe Espíritu Santoi cũ̶ramipe . Jũ̶menijicʉvacari darorejaquemavʉ ṹ̶re , ũ̶i cʉquiyepe ayʉ majaque . Que baru majavacari majare uparivʉ ãmevʉ aru d̶aicõjemevʉ maje bajure . Quénora ñai Espíritu Santorecabe majare upacʉ aru d̶aicõjeñʉ maje bajure . ¿ Diede coreóvabenarʉ mʉja ?
47005014	Grace	Memecaivʉbu mʉjare Cristoi ʉre d̶aiye boje ñʉjare , ũ̶i ʉe boje caivʉ põevare . Maja coreóvaivʉbu cũinácʉ ũ̶mʉ , maje jabocʉ Cristo , yaicáyʉ bácʉre caivʉ põevare boje . Caivʉ põeva yaijʉrorivʉreca ne ãmeina teiye boje , Cristorecabe yaicáyʉ bácʉ majare boje . Que baru caivʉ ṹ̶re jʉ aivʉ yópe yaivʉ bácavʉpebu maje cʉede ṹ̶que cũinávʉpe .
58003001	Faith	Caiye iye ji coyʉiye mʉjare jãvetamu . Que baru mʉja , jívʉ , Jesúre jʉ aivʉ aru Jũ̶menijicʉ jina , yú̶pe paivʉbu mʉja máre Jũ̶menijicʉi cutuimara mácavʉ ũ̶ jina márajivʉ , cʉvarãjivʉ caiye iye Jũ̶menijicʉi mearo d̶acaquiyede majare . Me ãrʉjara mʉja Jesúre , coreóvarãjivʉ me aipe ãrojacʉre aru aipe d̶ayʉre . Ʉ̃́recabe Jũ̶menijicʉi daroimʉ mácʉ , ṹ̶re coyʉcaipõecʉ , majide d̶acʉyʉ majare Jũ̶menijicʉ “ Que d̶arãjare ” ũ̶i aino mácarõre majare . Aru sacerdotevare jaboteipõecʉbe ũ̶ , cad̶atecʉyʉ majare , maje d̶arãjiyepe ayʉ yópe maje aiyepedeca , maje jʉ aiye boje Jũ̶menijicʉre .
44020035	Recommendation	Cainʉmʉa yʉ jã́d̶ovaivʉ mʉjare yópe ʉrarõ memeino jaʉrõre mʉjare , mʉje cad̶atenajiyepe ayʉ ina cõmaje ãrojarivʉre . Aru dápiajarã cainʉmʉa yópe Jesús ũ̶i aiye báquepe : “ Ñai jíyʉ apecʉre torojʉcʉtame ñai jacopʉyʉ pʉeno ” , arejame Pablo .
58013004	Recommendation	Caivʉ põeva pʉrʉbʉoivʉ ne pʉrʉbʉoiyede , ne cʉede yópe cũinávʉpe , pued̶ajarãri ne baju . Que teni ũ̶mʉva nomicʉrivʉ cʉbejarãri apecoque aru nomiva ũ̶mʉcʉrivʉ máre cʉbejarãri apecʉque , némarebʉcʉvare jarʉvarĩ . Caivʉ ina pʉrʉbʉoivʉ apevʉque cʉrivʉ baru , némarebʉcʉvare jarʉvarĩ , Jũ̶menijicʉi ñájine d̶aimara márajivʉbu na . Aru caivʉ ina nomicʉbevʉ nomióque cʉrivʉ baru aru ũ̶mʉcʉbevʉ máre ũ̶mʉque cʉrivʉ baru , Jũ̶menijicʉi ñájine d̶aimara márajivʉbu na máre .
43020005	Description	Ʉ̃i jipocai earĩ , dicobe jívʉi nacachini jã́ridurejacacʉ yʉ . Nore Jesús bácʉre ne cũmaicajea báquede , nore paraicajeare , jã́rejacacʉ . Ʉbenita dicobede ecorĩ nʉmenejacacʉ yʉ .
66016018	Description	Dinʉmʉmia yaroino cojiteavũ̶ , yávaino bʉjinoque jápurateavũ̶ , õpo tʉavũ̶ , aru ʉrarõ joborõ cújiavũ̶ máre . No joborõ cújino ãmeno mateávũ̶ cainoa apenoa joborõ cújinoa pʉeno , Jũ̶menijicʉi põevare cʉed̶ainʉmʉ mácarõmiata .
66019010	Faith	Ji jápiaiyede ũ̶i nópe aiyede , ñʉatutacacʉ yʉ ũ̶i cʉboba yebai , mearore jíyʉrĩduyʉ ṹ̶re . Ʉbenita yópe arĩ , mearore jícõjemeteame ũ̶ yʉre : — Que d̶abejacʉ mʉ . Yʉ máre memecayʉbu Jũ̶menijicʉre mʉpedeca aru mívʉpe páyʉ máre , ina coyʉivʉ Jesús ũ̶i yávaiyede jãvene dajocabevʉva pʉ apevʉ náre boarĩ́ jarʉvaiyeta . Que baru mearore jíjacʉ mʉ maje jabocʉ Jũ̶menijicʉre cũinácʉrata , áme yʉre . Ñai Espíritu Santo majide d̶aibi caivʉ ina Jũ̶menijicʉi yávaiyede coyʉcaipõevare , ne coyʉrãjiyepe ayʉ Jesús ũ̶i yávaiyede jãvene .
46002010	Grace	Iye ũ̶i mearo d̶acaquiyede ũ̶i Espíritu Santoque coreóvare d̶aibi majare . Ñai Espíritu Santorecabe majicʉ caiyede . Pʉ caiye iye Jũ̶menijicʉi ʉrarõ majiéde majibi ũ̶ .
50002029	Recommendation	Que baru toroju̶rivu̶ copu̶ etajarã ṹ̶re me , yópe Jesúre ju̶ aipõeva ne copu̶ etaiye jau̶épe apevu̶ névu̶re . Pued̶ajarã caivu̶ ṹ̶pe paivu̶re .
51003020	Recommendation	Mu̶ja , ju̶ed̶ova , cainu̶mu̶a ju̶ ajarã me mu̶jebu̶cu̶vare ne coyu̶iyede mu̶jare . Jũ̶menijicu̶ toroju̶rĩ jã́imi mu̶je ju̶ aiyede náre .
47001012	Faith	Apevʉ mʉjacavʉ ʉbenina arĩ coyʉrĩduyama ñʉjare borocʉrivʉre . Ʉbenita ne que aiye jãve ãmevʉ . “ D̶ad̶avũ̶ maja yópe d̶aiye jaʉrõre majare Jũ̶menijicʉi jã́inore ” , ñʉje arĩ dápiaiyeque torojʉrivʉbu ñʉja . Coreóvaivʉbu ñʉja cainʉmʉa d̶arĩ cõmajivʉre jʉjovabevʉva aru ãmeno cʉbevʉva máre põeva Jesúre jʉ abevʉque aru pʉeno baju mʉja Jesúre jʉ aipõevaque . Ʉbenita nópe d̶arĩ bʉojabevʉ ñʉja ñʉje majiéque . Quénora Jũ̶menijicʉ nópe d̶arĩ majide d̶aibi ñʉjare bojecʉbeda ũ̶i parʉé majiéque .
43014021	Faith	Ácʉ põecʉ ji d̶aicõjeiye caiyede jʉ arĩ d̶ayʉ , ṹ̶recabe yʉre ʉcʉ . Aru ñai yʉre ʉcʉ , ṹ̶recabe jipacʉi ʉquimʉ . Yʉ máre ṹ̶re , yʉre ʉcʉre , ʉcʉyʉmu . Aru ji bajure jã́d̶ovacʉyʉmu ṹ̶re , arejame ñʉjare Jesús .
51002023	Sin	Põeva iye d̶aicõjeiyede d̶aivu̶ Jũ̶menijicu̶re pued̶aivu̶pe ãrojariduivu̶bu . Aru jã́d̶ovariduivu̶bu ne baju apevu̶ ne cãchinocavu̶re . Ñájine d̶arĩ ne bajure , Jũ̶menijicu̶re pued̶aivu̶pe teniduivu̶bu na . Iye ne d̶aiyede yópe ne d̶aicõjeiyepe majidivu̶pe teniduivu̶bu . Ʉbenita iye d̶aicõjeiyede d̶aivu̶vacari , ye dajocabema ne baju ãmeina d̶aiyu̶ede . Que baru iye d̶aicõjeiye ne cu̶vae bojecu̶bevu̶ náre .
64001006	Recommendation	Ina copaivʉ bácavʉ mʉre jocarĩ coyʉyama mi borore yui Jesúre jʉ aipõeva ne jápiaiyede . Coyʉyama aipe mi cad̶ateiyede náre mi ʉe boje . Aru ne copaiyede mi yebai , cad̶atejacʉ náre cojedeca náre jaʉéde . Que teni mʉ me bʉojare d̶aquijivʉ náre yópe Jũ̶menijicʉi ʉrõpe , ne curãnʉiyede .
55002023	Recommendation	Jápiarĩ ad̶abejacʉ mʉ apevʉ ne coyʉiyede bojecʉbede aru ãrʉmene máre . Nácapũravʉ me coreóvabevʉbu . Ʉbenita mú̶capũravʉ coreóvaivʉ põeva yópe coyʉivʉre , jararĩ bú̶rãjivʉre .
47003018	Faith	Caivʉ maja cʉrivʉbu yópe cʉvaepe maje jiva cũmamejivare , maje coreóvaiye boje Jesucristore . Yópe jivarʉ cũmamedʉ jã́d̶ovaiyepe ñai jã́ñʉ nore , nopedeca maja jã́d̶ovaivʉbu apevʉre maje jabocʉ Cristo meacʉ baju ũ̶i parʉé pẽoiyede maje cʉvaede , maje cʉe boje ṹ̶que cũinávʉpe . Maje coreóvare nú̶vaiyede ṹ̶re cainʉmʉa , oatʉvare nú̶vaivʉbu maja , ṹ̶pe tenajivʉ . Jãravʉa coapa pʉeno baju jã́d̶ovare nú̶vaivʉbu ũ̶i parʉé pẽoiyede maje d̶aiyeque . Nópe d̶are d̶ayʉbe maje jabocʉ Cristo . Ʉ̃́recabe ñai Espíritu Santo .
58009014	Grace	Ʉbenita Cristoi jive meiye báque boje ũ̶i yainʉmʉ mácarõre majare boje , pʉeno baju cad̶ateibi majare Jũ̶menijicʉi jã́inore . Me jã́ñʉme majare Jũ̶menijicʉ Jesúi jiveque ũ̶i jã́iye báque pʉeno majare ãimara ne boaimara mácavʉ ne jive báqueque . Ñai Espíritu Santo cainʉmʉa cʉcʉ parʉre d̶arejaquemavʉ Cristore , ũ̶i boarĩ́ jarʉvaicõjequiyepe ayʉ ũ̶i mauvare ũ̶i bajure . Que baru Jũ̶menijicʉre jícaiyepe tedejaquemavʉ ũ̶ . Ye ãmeno cʉbecʉva aru jaʉbecʉva ũ̶i baju jícarejaquemavʉ Jũ̶menijicʉre majare boje . Yópe joaiyepe docʉcʉede ocoque , nopedeca Cristo joaiyepe d̶aibi maje ãmeũmene aru maje dápiaino ãmenore maje ãmeina teiye boje , “ Boropatebevʉ yʉ ” maje arĩ dápiarĩ bʉojarãjiyepe ayʉ . Iye maje ãmeina teiye boje maja coavajʉromaramu Jũ̶menijicʉre jarʉvarĩ . Nópe d̶acarejaquemavʉ Cristo majare boje , maje mearore jíni memecarãjiyepe ayʉ ñai Jũ̶menijicʉ apʉcʉre .
44011017	Grace	Jãvemu . Ñʉja judíova ñʉje jʉ aiyede Jesúre , Jũ̶menijicʉ daroáme ñʉjare ñai Espíritu Santore . Nopedeca d̶aibi ina judíova ãmevʉ ne jʉ aiyede Jesúre . Jũ̶menijicʉ daroibi ñai Espíritu Santore náre máre . Que baru , ¿ aipe d̶aiye jaʉri yʉre ? Jũ̶menijicʉre ũ̶i ʉrõre d̶aicõjemecʉ bʉojabevʉ yʉ , arejamed̶a Pedro ina judíovare .
49004030	Faith	Chĩore d̶abejarã mʉja ñai Espíritu Santore , Jũ̶menijicʉ jicʉre . Ʉ̃́recabe jã́d̶ovañʉ majare Jũ̶menijicʉ jinava . Ñai Espíritu Santoi cʉe boje majaque , majidivʉbu jãve cũinájãravʉ daquijãravʉ baquinóre meara baju jaʉbeda d̶acʉyʉre majare yópe Jũ̶menijicʉi ʉrõpe .
66003003	Recommendation	Que baru ãrʉre nʉjacʉ caiye iye Jũ̶menijicʉi yávaiye méne ne bueiyede mi jápiaiye báquede . Diede jápiarĩ , jʉ arĩ , chĩori oatʉvajacʉ mi d̶aiyede , jarʉvacʉyʉ mi ãmeina teiyede . Ʉbenita nópe mi d̶abedu , dacʉyʉmu yʉ mi yebai yópe ñavaipõecʉ ũ̶i daiyepe . Aru ji daquinʉmʉre ye majibecʉyʉmu mʉ .
62003007	Recommendation	Mʉja , jímajinape paivʉ , jápiabejarã ina jʉjovaiyʉrivʉre mʉjare . Ñai d̶ayʉ mearore cainʉmʉa d̶aibi mearore yópe Jesucristovacari ũ̶i d̶aiyepe mearore cainʉmʉa .
62004001	Recommendation	Mʉja , jívʉ , ji ʉmara , jʉ abejarã mʉja caivʉ ina “ Jũ̶menijicʉi Espíritu coyʉicõjeimi yʉre ” aivʉre . Ʉbenita cainʉmʉa cũinácʉ põecʉ “ Que aibi Jũ̶menijicʉ ” ũ̶i arĩ coyʉru , jã́ri coreóvajarã mʉja ũ̶i coyʉiyede , majinajivʉ jãve Jũ̶menijicʉi Espíritu dápiaicõjeñʉre ṹ̶re . Que d̶ajarã mʉja , obedivʉ Jũ̶menijicʉi yávaiyede coyʉcaipõevape teniduivʉ ne daiye boje . Coyʉre cuivʉbu “ Jũ̶menijicʉi yávaiyede coyʉcaipõecʉbu yʉ ” arĩduivʉ . Ʉbenita borocʉrivʉbu na .
44013038	Grace	’ Mʉja , jívʉ , jãve majijarã mʉja ñʉje coyʉiyede mʉjare Jũ̶menijicʉi yávaiye méne , ũ̶i ãrʉmetequiyepe aivʉ ãmeina teiyede , Jesús ũ̶i yaiye báque boje majare boje . Majijarã . “ Mi ãmeina teiye cʉbevʉ ” , acʉyʉme Jũ̶menijicʉ caivʉ ina jʉ aivʉre Jesúre . Ʉbenita põeva ne d̶aiyʉru Jũ̶menijicʉi d̶aicõjeiyede ũ̶i coyʉiye báquede Moisés bácʉre , “ Mi ãmeina teiye cʉbevʉ ” , abecʉyʉme náre .
50003001	Recommendation	Mu̶ja , jívu̶ , cu̶jarã toroju̶rĩ maje jabocu̶ Jesucristoque cũinávu̶pe . Ʉetu̶bevu̶ toivaicõjeivu̶ yu̶ apecu̶re bedióva cojedeca iye majié jau̶éde mu̶jare , mu̶je cu̶rãjiyepe ayu̶ me Jesucristoque .
46011034	Recommendation	Ácʉ põecʉ mʉjacacʉ ãvʉé yaiyú̶ baru , ãjacʉrĩ ũ̶i cũ̶rami jívʉi , Jũ̶menijicʉi ñájine d̶abequiyepe ayʉ mʉjare , mʉje ãmed̶aiye boje mʉje cójijivaiyede . Apede mʉje jẽniari jã́iye báquede yʉre , majicacʉyʉmu mʉjare aipe d̶aiye jaʉrõre ji eaquiyede mʉje yebai .
43018031	Description	Pilato arejame náre : — Dinʉmʉ ṹ̶re nʉvari , majijarã mʉje baju . Mʉje d̶aicõjeiyepedeca coyʉjarã ṹ̶re aipe ñájicʉyʉre , ũ̶i bojed̶aquiyepe aivʉ ũ̶i ãmeno d̶aiye báquede , arejame . Nácapũravʉ arejaima : — Mʉja Romacavʉ ñʉja judíovare boarĩ́ jarʉvaicõjemevʉ põevare . Que baru ṹ̶re boarĩ́ jarʉvaivʉ bʉojabevʉ ñʉja , arejaima .
46012031	Faith	Apeno Jũ̶menijicʉi majiécarõque pʉeno baju cad̶ateivʉbu maja apevʉre . Que baru pare ʉjarã mʉje cʉvarãjiyede iye pʉeno baju bojecʉe majiéde .
58007026	Description	Que baru Jesúrecabe ñai sacerdotevare jaboteipõecʉ majare jaʉmʉ baju . Ʉ̃́recabe d̶ayʉ caiye ṹ̶re jaʉéde , cad̶atecʉyʉ majare . Ʉ̃́recabe meacʉ baju Jũ̶menijicʉi jã́inoi aru ye d̶abecʉ ãmenore , Jũ̶menijicʉi ʉbenore . Ʉ̃́recabe ye ãmeno cʉbecʉ aru cʉcʉ bácʉvacari ijãravʉi ãmeina teipõevaque ye ãmeina tebecʉ cainʉmʉa . Ʉ̃́recabe Jũ̶menijicʉi jãmʉóimʉ mácʉ pʉ cavarõ mearoi ũ̶i cʉrõita aru ũ̶i parʉre d̶aimʉ caivʉ pʉeno .
50004013	Faith	Cristoi cu̶e boje yú̶que cũinávu̶pe , paru̶re d̶aibi ji ũmei . Que baru caijĩe vaiyede yu̶re , d̶aiye majivu̶ yu̶re jau̶éde yópe ũ̶i u̶rõpe .
52004003	Recommendation	Yópe ʉbi ñai Jũ̶menijicʉ : Mʉja coapa d̶ajarã mearore cainʉmʉa . Meara májara mʉja , ũ̶ jina mʉje teiye boje . Que baru cʉbejarã mʉja apevʉque mʉjemarebʉcʉva ãmevʉque .
51004002	Recommendation	Ʉetu̶bevu̶va coyu̶jarã Jũ̶menijicu̶que . Mu̶je coyu̶iyede ṹ̶que , me dápiajarã mu̶je coyu̶iyede aru toroju̶ede jíjarã ṹ̶re .
44007029	Description	Ʉ̃ mácʉi que aiyede jápiayʉ Moisés bácʉ , dupini nʉrejaquemavʉ Egipto ãmicʉrijoborõre jocarĩ . Apeno joborõ , Madián ãmicʉrijoborõi , earĩ cʉrejaquemavʉ . Jímarepaco báco , dijoborõcaco , jʉed̶ocʉvarejaquemavʉ pʉcarã ũ̶mʉvare .
46011007	Description	Ʉbenita ũ̶mʉre cũmaiye jaʉbevʉ ũ̶i jipobʉre ũ̶i jẽniaiyede Jũ̶menijicʉque aru ũ̶i coyʉcaiyede ũ̶i yávaiyede apevʉre máre , Jũ̶menijicʉi cʉed̶aiye báque boje ṹ̶re ṹ̶pe ãrojacʉre . Que baru ũ̶mʉvarecabu cʉrivʉ , mearore jínajivʉ Jũ̶menijicʉre . Diede jã́d̶ovaivʉbu ne cũmameque ne jipobʉre . Ʉbenita nomivarecabu cʉrivʉ , mearore jínajivʉ némarepacʉre . Diede jã́d̶ovaivʉbu ne cũmaiyeque ne jipobʉre .
51003015	Faith	Cristo cãrijimene d̶aibi mu̶jare . Aru Jũ̶menijicu̶ cuturĩ epeibi mu̶jare , mu̶je cu̶rãjiyepe ayu̶ cũinávu̶pe cãrijimevu̶va . Que baru cãrijimena cu̶re nu̶jara mu̶ja . Aru cainu̶mu̶a toroju̶ede jíde nu̶jara Jũ̶menijicu̶re .
58002010	Grace	Jũ̶menijicʉ ye jaʉrõ cʉbecʉ d̶arejaquemavʉ Jesúre , ũ̶i ñájiyede earĩ bʉojare d̶acʉyʉ obedivʉ põevare Jũ̶menijicʉi mára márajivʉva , maje cʉrãjiyepe ayʉ meara baju Jũ̶menijicʉque cavarõ mearo ũ̶i cʉrõi . Meavʉ Jũ̶menijicʉ , ñai cʉed̶ayʉ bácʉ caiyede ũ̶i cʉvaiyʉe boje diede , ũ̶i eavare d̶aiye majare ũ̶i yebai ũ̶i mára márajivʉva . Aru Jesúrecabe yópe ũ̶i jipocateni nʉvaiyepe ũ̶i mái , majare mead̶arĩ eare d̶ayʉ caiye iye Jũ̶menijicʉi mearo d̶acaquiyede majare .
59004001	Sin	¿ Aipe teni boaivʉba mʉja mʉje baju ? Aru , ¿ aipe teni ãd̶amateivʉba mʉja mʉje baju ? Mʉje ãmeina d̶aiyʉe yópe maucʉvaepebu mʉje dápiaiyeque .
46005001	Sin	Jápiaicacʉ yʉ , “ Ãmeno baju d̶aibiya cũinácʉ Jesúre jʉ aipõecʉ Corintocacʉ ” , põeva ne coyʉvarede yʉre . “ Cʉbiya jípacʉi márepaco bajuque ” , ávaivʉbuya . Pʉeno baju ãmenotamu no . Que baru ina Jũ̶menijicʉre jʉ abevʉvacari pare ʉbema põeva ne d̶aiyede yópe ũ̶i d̶aiyepe .
46010013	Faith	Apenʉmʉa mʉja “ Yópe d̶aiyʉvʉ yʉ ” , arĩ dápiad̶avũ̶ . Ʉbenita nópe d̶aivʉ baru , ãmeina tejebu mʉja . Nópe vaiyavũ̶ caivʉ põevare . Ʉbenita Jũ̶menijicʉ , ñai d̶ayʉ cainʉmʉa yópe ũ̶i aiye báquepedeca , ye dajocabebi mʉjare , mʉje vainí tʉrãjiyepe ayʉ mʉje ãmeina d̶aiyʉe boje . Quénora parʉre d̶acʉyʉme mʉjare mʉje ũmei , mʉje ãmeina d̶abenajiyepe ayʉ . Parʉre d̶acʉyʉme mʉjare mʉje ũmei , mʉje napinajiyepe ayʉ caiye iye mʉje ãmeina d̶aiyʉede , d̶abevʉva diede . Que teni mʉja vainí tú̶jʉrorivʉ bácavʉre vaidé d̶acʉyʉme ũ̶ mʉje ãmeina d̶aiyʉede jocarĩ .
44020029	Violence	Coreóvaivʉ yʉ ji etarĩburu yóboi mʉjare jocarĩ , apevʉ darãjivʉre mʉje jẽneboi yópe ãimara macarõcavʉ jijecʉrivʉ ne daiyepe ovejava jẽneboi . Borocʉrãjarama mʉjare , mʉje dajocarãjiyepe aivʉ mʉje jʉ aiyede Jesúre .
53001004	Faith	Que baru ñʉjacapũravʉ torojʉrĩ coyʉivʉbu mʉje borore apeno ĩmaroacavʉ Jesúre jʉ aipõevare . Coyʉivʉbu mʉje pare napiyede aru mʉje jʉ aiyede Jesúre , apevʉ ne maucʉvaede mʉjare aru ne ñájine d̶aiyede máre mʉjare .
62004012	Faith	Ácʉ põecʉ Jũ̶menijicʉre jã́ñʉ mácʉ cʉbebi ũ̶ . Ʉbenita maje ʉru majevʉre , Jũ̶menijicʉ yóvaibi majare cũinávʉpe , cũinátʉrʉ maje ũmei . Que teni coreóvaivʉbu me aipe d̶arĩ bʉojarĩ ʉrivʉ Jũ̶menijicʉre jãve .
48001001	Description	Yʉ , Pablo , Jesús ũ̶i yávaiye méne beorĩ coyʉicõjeimʉtamu . Põecʉ ãmemi beorĩ daroyʉ yʉre epecʉyʉ Jũ̶menijicʉi yávaiye méne coyʉipõecʉva . Quénora Jesucristorecabe , majepacʉ Jũ̶menijicʉque , ñai nacovañʉ mácʉ Jesucristore yainore jarʉvarĩ , epeyʉ bácʉ yʉre coyʉcʉyʉva ũ̶i yávaiye méne .
58012003	Recommendation	Que baru me ãrʉjara mʉja Jesúre , coreóvarãjivʉ me aipe ñájiñʉ mácʉre . Põeva ãmeina teivʉ ṹ̶re ʉbeni maucʉvarivʉ “ ‘ Jũ̶menijicʉi daroimʉmu yʉ ’ , borocʉrĩ aibi Jesús ” , ne aiye báquede , ne ʉre ñájine d̶aiye báquede ṹ̶re jãve napinejaquemavʉ ũ̶ . Ʉ̃́re ãrʉri chĩori parʉbetebejarã mʉja mʉje ũmei . Dajocarĩ jarʉvabejarã mʉje jʉ aiyede Jũ̶menijicʉre .
45006005	Faith	Que baru maje yaivʉ bácavʉpe paiye boje ṹ̶que cũinávʉpe ũ̶i yaiyede , jãve nacovaimaramu maja yainore jarʉvarĩ ṹ̶que cũinávʉpe ũ̶i apʉé mamaene .
45015010	Recommendation	Aru yópe arĩ , Jũ̶menijicʉ toivaicõjenejaquemavʉ ũ̶i yávaiyede : Mʉja , judíova ãmevʉ , torojʉjarã mʉja Jũ̶menijicʉi beoimaraque , arĩ toivaicõjenejaquemavʉ .
54004001	Sin	Ñai Espíritu Santo jãve coyʉibi bʉojaijãravʉare apevʉ Jesúre jʉ aipõeva mácavʉ dajocarãjivʉre ne jʉ aiye báquede . Que teni jápiarãjarama na abujuvare ne bueiyede , ina jʉjovaiyʉrivʉre põevare ne bueiye jãve ãmeque .
56003001	Recommendation	Ãrʉre d̶ajacʉ mʉ ina Jesúre jʉ aipõevare jaʉrõre náre ne jʉ aiye ina jabovare aru cõjeipõevare máre . D̶ajarãri yópe ina jabova ne d̶aicõjeiyepe . Aru napini corejarãri , mearo d̶arãjivʉ cainʉmʉa .
61003005	Sin	Ʉbenita nácapũravʉ coreóvaiyʉbenama Jũ̶menijicʉi cʉed̶aiye báque caijĩene . Mamarʉmʉre Jũ̶menijicʉ cʉed̶arejaquemavʉ cavarõre aru joborõre máre ũ̶i yávaiyeque . Cʉed̶arejaquemavʉ ijãravʉre ocoque aru oco jẽneboi .
60003018	Grace	Cristocapũravʉ ñájini yaidéjame cũinára , põevare maje ãmeina teiye boje , maje boropatebenajiyepe ayʉ diede . Ñai meacʉ ñájinejame ãmeina teivʉre boje , meara d̶acʉyʉ majare Jũ̶menijicʉi jã́inoi aru cũiné d̶acʉyʉ maje coateiye báquede Jũ̶menijicʉre jarʉvarĩ , maje Jũ̶menijicʉ jina tenajiyepe ayʉ . Cristobe põeva ne boarĩ́ jarʉvaimʉ mácʉ ũ̶i bajure , ʉbenita Jũ̶menijicʉi ũmedavaimʉ mácʉ ũ̶i ũmene .
61002021	Sin	Ne jarʉvaru Jũ̶menijicʉi d̶aicõjeiye méne ũ̶i coyʉiye báquede náre , pʉeno baju meajebu náre , ne majibedu iye bueiyede aipe d̶arĩ põeva cʉrĩ bʉojarãjivʉ mearare Jũ̶menijicʉi jã́inoi .
53003006	Recommendation	Mʉja , ñʉjevʉ , yóvaicõjemevʉ ñʉja mʉjare , maje jabocʉ Jesucristoi parʉéque , ina mʉjacavʉ jũracʉrivʉre aru d̶abevʉre máre yópe ñʉje bueiye báquepe .
45005012	Sin	Javede ñai ũ̶mʉ mácʉ mamarʉmʉcacʉ bácʉ , ũ̶i ãmiá Adán , ãmeina tedejaquemavʉ . Aru coatedejaquemavʉ ũ̶ mácʉ Jũ̶menijicʉre jarʉvarĩ , ãmeina teni . Que baru caivʉ põeva máre Adán mácʉi yóbocavʉ coated̶ama Jũ̶menijicʉre jarʉvarĩ aru yaiyáma máre Adán mácʉi ãmeina teiye báque boje .
58011033	Faith	Nácavʉ bácavʉ aru apevʉ Jũ̶menijicʉre jʉ aivʉ bácavʉ máre põeva ʉre ne d̶arĩ majibede d̶arejaquemavʉ , ne jʉ aiye báque boje Jũ̶menijicʉre . Nácavʉ bácavʉ boarĩ́ , vainí tʉrejaquemavʉ apenoa joborõacavʉ , ãd̶amatenanʉivʉ bácavʉre na mácavʉque . Nácavʉ bácavʉ me jabotedejaquemavʉ põevare , ne d̶arãjiyepe aivʉ mearo ne baju . Nácavʉ bácavʉ jẽniarejaquemavʉ Jũ̶menijicʉque , ũ̶i cad̶atequiyepe aivʉ na mácavʉre . Aru ũ̶ cad̶atedejaquemavʉ caivʉ ina mácavʉre , yópe ũ̶i aiye báquepedeca . Nácavʉ bácavʉ biede d̶arejaquemavʉ ãimara jijecʉrivʉ , león ãmicʉrivʉ , yavipe paivʉ ne jijecamure , ne ãmenajiyepe aivʉ na mácavʉre .
47004009	Faith	Apenʉmʉa apevʉ ñʉjare ñájine d̶aivʉreca , Jũ̶menijicʉ ye coatebebi ñʉjare jarʉvarĩ . Apenʉmʉa apevʉ ñʉjare ãmed̶aivʉvacari , ñʉjare ye bíjare d̶abevʉtamu na .
59004004	Sin	Ãmena bajutamu mʉja . Jũ̶menijicʉre jarʉvarĩ dajocaiyʉrivʉbu mʉja yópe nomió ãmecoi dajocaiyepe jímarepacʉre jarʉvarĩ . Ina yóvaivʉ ijãravʉcavʉre ne ãmeina teiyeque yópe ne baju ʉrõpe maucʉvarivʉbu Jũ̶menijicʉre . ¿ Coreóvabenarʉ mʉja diede ? Jãve mʉja me coreóvaivʉbu diede . Que baru ácʉ põecʉ yóvaiyʉcʉ ijãravʉcavʉre ne ãmeina teiyeque yópe ne baju ʉrõpe , ṹ̶recabe maucʉvacʉ Jũ̶menijicʉre .
44016006	Description	Ñai Espíritu Santo Pablojãre coyʉicõjemenejamed̶a Jesús ũ̶i yávaiye méne Asia ãmicʉrijoborõi . Que baru vaidéjaimad̶a na Frigia aru Galacia ãmicʉrijoborõare .
45010006	Faith	Ʉbenita Jũ̶menijicʉ “ Boropatebevʉ mʉja ji jã́inore ” , ũ̶i arĩ coyʉiyede põevare ne jʉ aiyede Jesucristore , die borore Moisés bácʉ , yópe arĩ , toivarejaquemavʉ Jũ̶menijicʉi yávaiyede : “ Mi baju jẽniari jã́mejacʉ mi ũmei dápiarĩ , ‘ ¿ Ñame márajidi mʉivʉ cavarõ mearo Jũ̶menijicʉi cʉrõi ? ’ Aru mi baju jẽniari jã́mejacʉ mi ũmei dápiarĩ , ‘ ¿ Ñame márajidi joborõ jívʉi coivʉ yaivʉ bácavʉ ne cʉrõi ? ’ ” arĩ toivarejaquemavʉ Moisés bácʉ . Yópe aiyʉrõmu no : ¿ Ñame márajidi ẽmeóvarajivʉ Cristore cavarõ mearo Jũ̶menijicʉi cʉrõre jocarĩ ? ¿ Aru ñame márajidi nacovarajivʉ Cristore yainore jarʉvarĩ ?
66016002	Violence	Que arĩburu yóboi , cũinácʉ ángele , nácacʉ mamarʉmʉcacʉ , jayuárĩ jebecʉnʉame ũ̶i jororʉi cʉe báquede joborõi . Ʉ̃i que d̶aiyede , obedivʉ põevare etavũ̶ churiá ãmechuria . Caivʉ ina toivaicõjeivʉ bácavʉre ne bajurã ñai ãme ãimacʉ jijecʉcʉ jia ʉrad̶are jocarĩ dayʉ bácʉi toivaiyequede aru mearore jívʉ bácavʉre ũ̶i pẽpeimʉre máre etavũ̶ náre churiá ãmechuria aru ãmeina ijié máre .
66005008	Description	Ʉ̃i nore ĩ́yedeca , ina yóvaicʉvaivʉ apʉrivʉ aru ina veinticuatro bʉcʉva máre pued̶arĩ ñʉatutaima ñai ovejajĩcʉi jipocai . Cʉvateima biabeiboare arpa ãmicʉriboare ne pʉrʉi náre coapa . Aru cʉvateima jororʉa úruque d̶aidʉare mumijʉe buidídʉare máre náre coapa . Jẽvari coyʉrĩ diedecabu yópe Jũ̶menijicʉi põeva ne boroteiyepe paiye ṹ̶que .
62005001	Faith	Caivʉ “ Jesúrecabe Jũ̶menijicʉi mácʉ Cristo ” aivʉ , Jũ̶menijicʉi máramu maja . Cũinácʉ ʉcʉ baru apecʉi pacʉre , mamacʉre máre ʉbi ũ̶ .
48005026	Recommendation	“ ¿ Meara márica apevʉ pʉeno ? ” arĩ dápiaiye jaʉbevʉ majare . Majacavʉre jarare d̶aiyʉe jaʉbevʉ majare . Aru jorojĩne d̶aiye máre jaʉbevʉ majare .
54005001	Recommendation	Jarabejacʉ mʉ ina ũ̶mʉva bʉcʉvare . Quénora coyʉjacʉ me aipe d̶aiye jaʉrõre náre , nopedeca mipacʉre mi coyʉiyepe . Ina ũ̶mʉva bojʉvʉre máre , coyʉjacʉ nopedeca míyovare mi coyʉiyepe .
60002012	Recommendation	Quénora mearo d̶arĩ me cʉjarã mʉja ina Jesucristore jʉ abevʉ ne jẽneboi . Que teni ne ãmeina yávaiyede mʉjare ãmeina teivʉpe , návacari , mʉje mearo d̶aiyede jã́ri , yópe arĩ , “ Ãmeina teivʉ ãmema na . Me d̶ad̶ama na ” , arĩ coyʉrãjarama mʉjara . Que baru mearore jínajarama na Jũ̶menijicʉre ũ̶i daquijãravʉ baquinóre , ñájine d̶acʉyʉ põevare , ne ãmeina teiye boje .
50003006	Sin	Ʉrarõ ji memecaiyu̶rĩduiyede Jũ̶menijicu̶re , yú̶vacari ñájine d̶arejacacu̶ ina Jesúre ju̶ aipõevare . Aru u̶rarõ ji d̶aiyu̶rĩduiyede yópe caiye iye d̶aicõjeiyepe meacu̶ bacu̶yú̶ , põecu̶ cu̶bedejame ãmeina yávarĩ bu̶ojayu̶ yu̶re .
43004052	Description	— ¿ Aipiye bajure ũmedari ũ̶ ? jẽniari jã́rejamed̶a ṹ̶re memecaivʉre . — Ẽnoa marede , jãravʉ corica yójĩboi moino buruvʉ ṹ̶re , arejaimad̶a .
43019031	Violence	Dijãravʉ torojʉve teijãravʉ baquinóre mead̶aijãravʉ barejávũ̶ . Sábado , Pascua ãmicʉrijãravʉ , judíovai pʉeno meajãravʉ , pued̶aijãravʉ baquinó jipocacajãravʉ barejávũ̶ . Que baru dijãravʉ baquinóre ne pẽvaimara mácavʉ jocʉcʉjaravearã ne mautebenajiyepe aivʉ , Pilatore coyʉrãnʉrejaimad̶a ñʉja judíova ñʉje jabovacavʉ . Ʉ̃́re jẽniarejaimad̶a , ũ̶i boarĩ́ pʉyoicõjequiyepe aivʉ ina jocʉcʉjaravearã jẽivʉ ne ãrad̶oare , ne yainájiyepe aivʉ maumena , jõd̶avari ĩnajivʉ ne bajuá báquede torojʉve teijãravʉ baquinó jipocai .
43019012	Description	Jesús ũ̶i nópe coyʉiyede , pʉeno baju ṹ̶re jaetovaiyʉrĩdurejamed̶a Pilato . Ʉbenita yópe arĩ , cod̶oboborejaima ina judíova : — Jesúre jaetovayʉ baru , ñai jabocʉ ijãravʉcacʉ pʉeno baju parʉcʉ , César maje aimʉ , ũ̶i yóvaimʉ ãmejebu mʉ . Ácʉ põecʉ “ Jabocʉbu yʉ ” ayʉ , ñai jabocʉ ijãravʉcacʉ pʉeno baju parʉcʉre , César maje aimʉre , maucʉvaibi ũ̶ , arejaima ina judíova Pilatore .
43014001	Faith	Que ayʉ bácʉ , ñʉjare yópe coyʉrejame Jesús : — Chĩomejara mʉja . Jũ̶menijicʉre jʉ ajarã mʉja . Ʉ̃́re jʉ arĩ , yʉre máre jʉ ajarã mʉja .
50001028	Faith	Cuavaicõjemejara ina maucu̶varivu̶re mu̶jare . Jidu̶bejarã náre . Que teni mu̶ja jã́d̶ovarajaramu náre , nácapũravu̶ bíjarãjivu̶re Jũ̶menijicu̶re jocarĩ . Ʉbenita mu̶jacapũravu̶ jã́d̶ovaivu̶bu mu̶je d̶aiyeque mead̶arãjimarare . Jũ̶menijicu̶ mead̶acu̶yu̶me mu̶jare .
43015016	Grace	Yʉre vobeteavũ̶ mʉja . Yʉ batecácʉ mʉjare vorĩ beoyʉ . Jipacʉi ʉrõpe mʉje d̶arãjiyepe ayʉ , mʉjare beorĩ epecacʉ . Ji epeimaramu mʉja , ʉrarõ mearore d̶arãjivʉ yópe Jũ̶menijicʉi ʉrõpe . Aru mʉje d̶arãjiye bíjabequiyebu . Quénora mautequiyebu . Que baru ád̶e mʉje jẽniaiyede jipacʉre ji ãmiái , d̶acacʉyʉme ũ̶ yópe mʉje jẽniaiyepedeca .
58011004	Faith	Abel bácʉ ũ̶i jʉ aiye báque boje Jũ̶menijicʉre , jídejaquemavʉ ãnié jícaiye mearore Jũ̶menijicʉi jã́inore Caín mácʉi jícaiye pʉeno . Mearore jídejaquemavʉ Jũ̶menijicʉre Caín mácʉ yópe ũ̶i ʉrõpe . Ʉbenita mearore jídejaquemavʉ Jũ̶menijicʉre Abel bácʉ yópe Jũ̶menijicʉi ʉrõpe . Que baru Jũ̶menijicʉ “ Boropatebecʉbu mʉ ji jã́inore ” , arejaquemavʉ Abel bácʉre . Aru jacopʉrejaquemavʉ ũ̶i jícaiyede ṹ̶re . Abel bácʉ yaiyú̶ bácʉvacari , majare coreóvare d̶aibi caride aipe d̶aiye jaʉrõre majare maje mearore jíyede Jũ̶menijicʉre , ũ̶i jʉ aiye báque boje ṹ̶re .
46004001	Recommendation	Jã́jara ñʉjare , Jesucristoi daroimarare coyʉcarãjivʉ ũ̶i yávaiye méne , yópe ṹ̶re memecaivʉre . Ñʉjare bueicõjeimi põevare Jũ̶menijicʉ “ Yópe d̶acʉyʉmu yʉ , mead̶acʉyʉ põevare ne ãmeina teiyede jarʉvarĩ ” , ũ̶i arĩ dápiaino jã́d̶ovameno mácarõre jipocamia ʉbenita jã́d̶ovainore caride .
66006013	Description	Ina abiácova tʉima cavarõre jocarĩ , yópe jocʉcʉ jẽidʉa tʉiyepe jocʉcʉre jocarĩ ũmevʉ pare japuiyede .
46010014	Recommendation	Que baru mʉja , jívʉ , ji ʉmara , pẽpeimarare mearore jíbejarã mʉja .
45012021	Recommendation	Ãmenore d̶are d̶aicõjemejara ina ãmeno d̶are d̶aivʉre mʉjare . Quénora mearo d̶acajarã mʉja caivʉre , bíjarorãjivʉ mʉje mauva ne ãmenore d̶aiyede .
55002014	Recommendation	Ãrʉre d̶are d̶ajacʉ mʉ ina bueipõevare iye ji coyʉiyede mʉre . Coreóvare d̶ajacʉ náre Jũ̶menijicʉi jã́inoi , ne jarabenajiyepe ayʉ ne baju aipe aiyʉrõre ne yávaicamuaque . Bueipõeva ne jaraiye boje , cʉbejebu die . Quénora ne jaraiyeque ãmed̶ad̶ama ina jápiaivʉre náre .
59004008	Recommendation	Pʉeno baju coreóvaiyʉjarã Jũ̶menijicʉre . Aru que d̶aru , Jũ̶menijicʉ mʉjare coreóvare d̶acʉyʉme ṹ̶re . Mʉja , ãmeina teivʉ , dajocajarã mʉje ãmeina teiyede . Mʉja , pʉcaũmea cʉrivʉ , oatʉvajarã mʉje dápiaiyede , mʉje ʉede cũinárora Jũ̶menijicʉre aru ijãravʉquede máre .
59002009	Sin	Ʉbenita mʉja jã́ivʉ baru apevʉ põevare me apevʉ pʉeno , ye jecʉbevʉ caivʉre cũinátʉrʉra . Que teni ãmeno d̶aivʉbu mʉja , mʉje jʉ abe boje Jũ̶menijicʉi d̶aicõjeiye báquede aru mʉje vainí tʉiye boje diede .
52004007	Grace	Jũ̶menijicʉ cutuibi majare ũ̶ jina márajivʉva . Que baru bʉojabevʉ maja cʉrivʉ ãmeũmeque . Quénora maje meara mae jaʉvʉ majare , maje cʉrãjiyepe aivʉ me Jũ̶menijicʉi jã́inore , ũ̶ jina mae boje .
45001018	Sin	Jũ̶menijicʉ cavarõ mearocacʉ jorojĩni jã́imi põevare ne pued̶abe boje ṹ̶re aru ne ãmeina teiye boje apevʉque . Que baru Jũ̶menijicʉ ñájine d̶aibi náre ne ãrʉmetede d̶aiye boje ne bajumia Jũ̶menijicʉi yávaiyede jãvene .
62004007	Faith	Mʉja , jívʉ , ji ʉmara , Jũ̶menijicʉ ʉre d̶aibi majare majevʉre . Que baru ʉe jaʉvʉ majare majevʉre . Caivʉ ʉrivʉ apevʉre Jũ̶menijicʉi máramu maja . Aru coreóvaivʉbu maja Jũ̶menijicʉre máre .
62002009	Sin	Ñai põecʉ “ Cʉvʉ yʉ miad̶ároi , d̶ayʉ mearore yópe Jũ̶menijicʉi cõjeiyepe ” ayʉvacari ʉbecʉ baru ũ̶ jicʉre , ñeminoi cʉbi ũ̶ cãreja . Que baru d̶abebi ũ̶ mearore .
60004014	Grace	Põeva ne ãmeina yávaru mʉjare , mʉje jʉ aiye boje Cristore , torojʉjarã mʉja mʉje ũmei . Caivʉ mʉja ne ãmeina yávaimara Cristore boje , mʉjarecabu cʉvarivʉ Jũ̶menijicʉi Espíritu Santore , ñai Espíritu pʉeno baju meacʉre . Aru ũ̶ cʉbi mʉjaque .
44021019	Grace	Pablo náre jacoyʉrĩ bʉojarĩ , coyʉrejame caiye Jũ̶menijicʉi d̶are d̶aiye báquede ṹ̶re judíova ãmevʉ jẽneboi .
43008046	Sin	Ñame mʉjacacʉ ji ãmeina d̶aiyede jã́d̶ovañʉ bʉojabebi , ji boropatebe boje . Jãvetamu ji coyʉiye . ¿ Dinʉmʉ aipe teni diede jʉ abenarʉ mʉja ?
58010017	Grace	Aru que arĩburu yóboi , yópe are nʉrejaquemavʉ maje jabocʉ Jũ̶menijicʉ : Jãve ãrʉmetecʉyʉmu yʉ caiye ne ãmeina teiyede . Aru jarʉvacʉyʉmu yʉ ne ãmeno d̶aiyede apevʉre . Aru ye dápiabecʉbu diede cojedeca , aibi Jũ̶menijicʉ , arejaquemavʉ ñai Espíritu Santo .
46001005	Grace	Mʉje cʉe boje Jesucristoque cũinávʉpe , Jũ̶menijicʉ mearo d̶acaibi mʉjare ʉrarõ baju . Caiye ũ̶ jiede coreóvare d̶aibi mʉjare . Aru diede mʉjare me coyʉre d̶aibi majiéque apevʉre máre .
45015030	Recommendation	Mʉja , jívʉ , parʉrõque jẽniaivʉ mʉjare , maje jʉ aiye boje maje jabocʉ Jesucristore aru ñai Espíritu Santoi ʉede d̶aiye boje majacavʉre . Jẽniaivʉ yʉ mʉjare , mʉje jẽniacarãjiyepe ayʉ yʉre Jũ̶menijicʉque parʉrõreca .
43007020	Violence	— Abujucʉ cʉbi mú̶que . ¿ Ñamema boaiyʉrivʉ mʉre ? arejaima ina põeva obedivʉ .
45003025	Grace	Jũ̶menijicʉ jorojĩni jã́imi maje ãmeina teiyede . Que baru dajocacʉyʉ ũ̶i jorojĩyede , darorejaquemavʉ Jesucristore , ũ̶i ñájiquiyepe ayʉ põeva ne ãmeina teiye boje . Que baru Jesucristo yaidéjaquemavʉ maje yaijʉroede . Que teni ũ̶i jiveque bojed̶arejaquemavʉ põevare ne ãmeina teiyede . Jesús ũ̶i yaiye báque boje , Jũ̶menijicʉcapũravʉ ãrʉmeteibi maje ãmeina teiyede caivʉ maja Jesucristore jʉ aivʉre . Jũ̶menijicʉ yópe vaidé d̶arejaquemavʉ , jã́d̶ovacʉyʉ aipe d̶arĩ coyʉrĩ bʉojayʉ põevare “ Boropatebevʉ mʉja ji jã́inore ” . Jipocamia Jũ̶menijicʉ majidejaquemavʉ darocʉyʉ Jesucristore , ũ̶i bojed̶aquiyepe ayʉ põeva ne ãmeina teiyede . Que baru Jũ̶menijicʉ napinejaquemavʉ põeva ne ãmeina d̶aiyede . Yópe ñájine d̶abecʉyʉpe vaidéjaquemavʉ ne ãmeina teiyede .
43018018	Description	Diñami ãmei jʉjʉrejavũ̶ . Que baru nócacʉi yebacavʉ ina coreipõevaque nore toabore dacuvarĩ , cʉocarejaima . Aru Pedro máre náque cʉocarejame .
49006011	Recommendation	Cainʉmʉa meateivʉ bájarã mʉja , maucʉvarãjivʉ copʉ ina ãmenaque ijãravʉi . Yópe Romacacʉ churara ũ̶i doiyepe meatecʉyʉ ũ̶i bajure , meatejarã mʉja iye Jũ̶menijicʉi jíye báquei mʉje ũmene ũ̶i mead̶aiyeque . Que teni abujuvai jabocʉ ye vainí tʉyʉ bʉojabecʉbe mʉjare ũ̶i jʉjovaiyeque .
43013037	Faith	Pedro arejame : — Mʉ , ji jabocʉ , ¿ aipe teni caride mú̶que nʉri bʉojabedi yʉ ? Jaʉru , mʉre cad̶ateni , yaiquíjivʉ yʉ , arejame .
50004007	Faith	Que teni mu̶ja cu̶rãjaramu me cãrijimevu̶va Jesucristoque cũinávu̶pe . Jũ̶menijicu̶recabe cãrijimene d̶ayu̶ mu̶jare nópe , jã́ri corecu̶yu̶ mu̶je ũmene aru mu̶je dápiaiyede máre . Aru yo cãrijimeno Jũ̶menijicu̶i jíyede ye jápiarĩ eaivu̶ bu̶ojabenama na , põeva ṹ̶re ju̶ abevu̶ .
59003009	Faith	Maje jemedoque mearore jívʉbu majepacʉ Jũ̶menijicʉre . Aru no jemedomiareca ãmeina yávaivʉbu maja põevare , ina Jũ̶menijicʉi cʉed̶aimara mácavʉre ṹ̶pe paivʉre .
46005010	Sin	Ji nópe toivaicõjeiyede ṹ̶re , coyʉbetecacʉ mʉje d̶aiyede ina Jesúre jʉ abevʉque . Obedivʉ põeva ijãravʉcavʉ Jesúre jʉ abevʉ ãmeina d̶aivʉbu apevʉque némarebʉcʉva ãmevʉque . Aru ãujini , apevʉre jʉjovarĩ ĩ́vʉbu ne cʉvaede . Aru ñavacʉrivʉbu . Aru pẽpeimarare mearore jívʉbu máre . Mʉje náre yóvabenajiyepe aivʉ , etaiye jaʉjebu mʉjare ijãravʉre jocarĩ . Mʉje Jesúre jʉ abevʉque d̶abedu , ye cʉbequiyebu mʉje cú̶jʉrorõre .
44026009	Sin	Yópe arĩ , coyʉre nʉrejamed̶a Pablo : — Javede yú̶vacari yópe arĩ dápiacacʉ : “ Jesús Nazarecacʉre jʉ aipõevare maucʉvae jaʉvʉ yʉre ” , acacʉ yʉ .
61002014	Sin	Áco nomió ne jã́imore ãmenore d̶aiyʉrĩ dápiaivʉbu ṍque . Ʉetʉbevʉva ãmeina d̶arĩ ne ãmeina teiyede dajocaiye majibema na . Vainí tʉre d̶ad̶ama ina jʉ aivʉre Jesucristore parʉbevʉva cãreja ne jʉ aiyede ṹ̶re . Náre jʉjovad̶ama yópe moa boaipõecʉ ũ̶i jajovaiyepe moacʉre cṹvaque . Cainʉmʉa dápiad̶ama ne cʉvaiyʉede caiye ne jã́iyede . Que baru ʉrarõ ãujiñama na . Nárecabu Jũ̶menijicʉi ñájine d̶aimara márajivʉ . Que baru ũ̶i coavaimara márajivʉbu ṹ̶re jarʉvarĩ .
43010012	Description	Ʉbenita nópe d̶abebi ovejava upacʉre memecaipõecʉ . Ʉ̃ ovejavare coreipõecʉ ãmemi . Ʉ̃ jina ãmema na . Que baru ãimacʉ jijecʉcʉ , lobo ãmicʉcʉ , ũ̶i edaiyede jã́ñʉ , cũiná cúyarĩ dupibi ovejava upacʉre memecaipõecʉ , ovejavare jocarĩ nʉñʉ . Que baru corebemarape ovejavare cujurĩ jaroibi ñai lobo . Cũinácʉre jẽniburu , apevʉ coateni nʉñama .
59001019	Recommendation	Mʉja , jívʉ , ji ʉmara , coreóvajarã iyede : Caivʉ põeva yaʉé jápiajarãri me . Ʉbenita dʉibareca yávarĩ bú̶jarãri me dápiarĩ ad̶aivʉ ne yávaiyede . Aru dʉibareca jarajarãri .
46009014	Recommendation	Quédeca maje jabocʉ Jesucristo ũ̶i yávaiye méne coyʉcaipõevare jacopʉicõjeñʉme náre jaʉéde , ne coyʉiye boje ũ̶i yávaiye méne . Que baru ina jápiaivʉre ne bueiyede jícõjeñʉme náre jaʉéde .
43012046	Grace	Ijãravʉi darejacacʉ yʉ . Põeva ne majinajiyepe ayʉ Jũ̶menijicʉre , yʉ pẽoñʉpe teyʉ buecʉdarejacacʉ náre . Yʉre que teyʉre jʉ aivʉ , ñeminoi ne mautebenajiyepe ayʉ yópe Jũ̶menijicʉre majibevʉpe , darejacacʉ yʉ .
43005014	Description	No yóboi , Jũ̶menijicʉi cũ̶ramita ijimʉ mácʉre copʉrĩ , yópe arĩ , coyʉrejame Jesús : — Meabaju cʉcʉtamu mʉ . Caride mi ãmeina teiye báquede dajocajacʉ . Cojedeca mʉ ãmeina d̶ayʉ baru , pʉeno ãmeno ñájicʉyʉmu mʉ , arejame ṹ̶re Jesús .
46016014	Recommendation	Caiye mʉje d̶aiyeque ʉjarã apevʉre .
43014015	Recommendation	Ñʉjare coyʉre nʉrejame Jesús : — Mʉja ʉrivʉ baru yʉre , caiye ji d̶aicõjeiyepe d̶arãjaramu mʉja .
58012025	Recommendation	Que baru me d̶ajarã mʉja . Me jápiarĩ ad̶ajarã Jũ̶menijicʉi yávaiyede mʉjare . Ʉ̃́re jápiaiyʉbeni jʉ abevʉ tebejarã mʉja . Jũ̶menijicʉi coyʉcaicõjeiye báquede ijãravʉcacʉ Moisés bácʉre Israecavʉ bácavʉre , ina jápiabeni jʉ abevʉ bácavʉ ye dupivʉ majibedejaquemavʉ Jũ̶menijicʉi ñájine d̶aiyede jocarĩ , ne jʉ abe boje . Que baru jãve pʉeno baju dupivʉ majibenajivʉbu maja , jápiabeni jʉ abevʉ baru Jũ̶menijicʉ ũ̶i coyʉcaicõjeiyede majare cavarõ mearocacʉ Jesúre .
48004008	Sin	Javede mʉje coreóvabede cãreja Jũ̶menijicʉre , ijãravʉre cõjeivʉ ne yebacavʉpe paivʉ barejaquémavʉ mʉja . “ Jũ̶menijinamu na ” , arĩ dápiarĩduivʉ barejaquémavʉ mʉja . Ʉbenita ye jũ̶menijina ãmema na . Ñai Jũ̶menijicʉ cũinácʉra , caiyede cʉed̶ayʉ bácʉre coreóvabeni mearore jíbedejaquemavʉ mʉja .
44003026	Grace	Aru beorejaquemavʉ Jesúre , ṹ̶re memecaipõecʉre . Ʉ̃́re nacovariburu yóboi , daroquemavʉ maje yebai mamarʉmʉre . Que d̶arĩ Jũ̶menijicʉ mearo d̶acaquemavʉ majare , ũ̶i jarʉvaicõjeiye boje majare maje ãmeina teiyede , arejamed̶a Pedro ina põevare .
44010039	Violence	Ñʉjavacari jã́carã caiye iye ũ̶i d̶aiye báquede Jerusalén ãmicʉriĩmaroi aru caino judíovai joborõi máre . Ʉbenita ṹ̶re pẽvari jocʉcʉjaravena , boarĩ́ jarʉvaima ũ̶i mauva .
46001010	Recommendation	Mʉja , jívʉ , maje jabocʉ Jesucristo yópe coyʉicõjeimi yʉre . Parʉrõreca jẽniaivʉ mʉjare , mʉje dápiarãjiyepe ayʉ cũinátʉrʉ mʉje ũmei . Yajuboa tede d̶abejarã mʉje jẽneboi . Cãrijimenoque cʉjarã mʉja . Cũinátʉrʉ bajad̶éni mʉje ũme , mʉje dápiaino máre .
51001021	Sin	Aru mu̶jacapũravu̶ javede ãmeina dápiaivu̶ barejaquémavu̶ aru ãmenore d̶aivu̶ barejaquémavu̶ . Que baru Jũ̶menijicu̶re coreóvabevu̶va maucu̶varivu̶ barejaquémavu̶ mu̶ja .
55002022	Recommendation	Que baru d̶abejacʉ mʉ ãmenore yópe apevʉ bojʉvʉ ne d̶aiyepe ne baju ʉrõpe . Quénora mearo d̶arĩ jã́jacʉ , d̶acʉyʉ mearore Jũ̶menijicʉi jã́inoi cainʉmʉa , aru jʉ acʉyʉ Jesús ũ̶i yávaiye méne , ʉcʉyʉ Jũ̶menijicʉre aru põevare máre , aru cãrijimecʉyʉ náque , ina jẽniaivʉ maje jabocʉre , ũ̶i cad̶atequiyepe ayʉ náre aru cʉrivʉre ne dápiaino mearoque máre .
51003001	Faith	Mu̶jarecabu yópe Jũ̶menijicu̶i nacovaimara mácavu̶pe Cristoque yainore jaru̶varĩ . Que baru Cristo jinatamu mu̶ja . Que baru mu̶je ãmeina teiyede mu̶je javeque d̶aiyede dajocarĩ , oatu̶vad̶avũ̶ mu̶ja , mearo d̶arãjivu̶ . Oatu̶vaimara mácavu̶ mu̶ja , cainu̶mu̶a u̶re nu̶jara yo cavarõ mearo Jũ̶menijicu̶i cu̶rõcarõre . No cavarõ mearotamu Cristo ũ̶i cu̶rõ , dobacu̶ ũ̶i dobarõ mearo Jũ̶menijicu̶i meapũravu̶ yebai , ũ̶i paru̶é cu̶vae boje .
66008007	Violence	Cũinácʉ ángele nácacʉ mamarʉmʉcacʉ japuáme mamarʉmʉ ũ̶i japuiyore . Ʉ̃i japuiyede , ocavũ̶ jãjaro yópe cũ̶rajiboape , aru toabo jiveque ocainope tʉavũ̶ joborõi . Yópe yóbecʉe coavaiyepe caino joborõre , cũináro iye yóbecʉecarõ ẽ́ni bíjavũ̶ . Caiye yóbecʉricʉa jocʉcʉa cʉrĩ , cũinácʉ ẽ́ni bíjavũ̶ . Aru yópe yóbecʉe coavaiyepe caiye cõriá jũ̶menicõria máre , cũináro iye yóbecʉecarõ , ẽ́ni bíjavũ̶ .
66011017	Faith	Que teni yópe arĩ , coyʉima : Mʉ , ñʉje jabocʉ Jũ̶menijicʉ , parʉcʉ caivʉ pʉeno , cʉcʉ caride aru cʉcʉ bácʉ javede , torojʉede jívʉbu mʉre . Mʉrecabu jaboteni bú̶yʉ caivʉ põevare mi parʉé ʉreque . Que baru torojʉede jívʉbu mʉre .
43004010	Grace	Ṍre arejamed̶a Jesús : — Jũ̶menijicʉ mʉre jíjʉroede majibevʉ mʉ . Yʉ mʉre ocore jẽniañʉre , majibevʉ mʉ . Yʉre majico baru , “ Ocore jíjacʉ ” , yʉre ajebu mʉ . Aru nópe jẽniad̶ore apʉre d̶aiocore mʉre jíjebu yʉ , arejamed̶a ṍre Jesús .
51003004	Grace	Cristorecabe jãve cu̶re d̶ayu̶ mu̶jare mu̶je ũmei . Ʉ̃i copaidaquiyede ijãravu̶i cojedeca caivu̶ ne jã́iyede , mu̶ja máre cu̶rãjaramu ṹ̶que . Dinu̶mu̶ maquinóre meara marajáramu mu̶ja ye jau̶beda yópe Jũ̶menijicu̶i u̶rõpe .
43020031	Faith	Ʉbenita diede toivacaivʉ yʉ , Jesúre mʉje jʉ arãjiyepe ayʉ . “ Jesucristobe Jũ̶menijicʉi daroimʉ mácʉ . Jũ̶menijicʉi mácʉbe Jesús ” mʉje arãjiyepe ayʉ , iyede toivacaivʉ . Mʉje majini jʉ arãjiyepe ayʉ ṹ̶re , iyede toivacaivʉ yʉ . Jesúre jʉ arĩ , mamaũme cʉvarãjaramu mʉja . Que baru mʉjare , yópe arĩ , toivacaivʉ yʉ .
62004006	Faith	Ʉbenita majacapũravʉ Jũ̶menijicʉ jinatamu . Ñai coreóvayʉ Jũ̶menijicʉre torojʉcʉ jápiaibi maje bueiyede . Ʉbenita ñai coreóvabecʉ Jũ̶menijicʉre jápiabebi maje bueiyede . Que d̶arĩ coreóvaivʉbu maja ñamene coyʉyʉre yávaiyede jãvene aru ñamene yávaiye borocʉede .
65001012	Description	Yópe cuitótecajede mʉje docʉ jacorĩ ãmed̶aiyepe , nopedeca ina jʉjovaivʉ , borocʉede bueivʉ , ãmetede d̶ad̶ama mʉjacavʉre , ne cʉyoje tede d̶aiye boje pued̶abevʉva apevʉre mʉje ãranʉiyede torojʉve teinoai . Yópe ovejavare coreipõeva ne baju me ãiyepe ʉbenita jíbevʉva ãiyede ovejavare , nopedeca ina jʉjovaivʉ ãri ũcuñama apevʉ pʉeno . Aru yópe ocopeniboa ũmevʉque japuino ʉbenita ocabeni cad̶atebenope põevare ne ocainore coreniduiyede , nopedeca ina borocʉede bueivʉ , cad̶atebenama põevai ũmene ne bueiyeque . Aru yópe jocʉcʉ jẽidʉa cʉbecʉ jẽijãravʉre meamecʉpe , nopedeca ina jʉjovaiyede bueivʉ yaivʉ bácavʉpe paivʉbu na , ne meame boje . Aru yópe pʉeno baju meamecʉpe dicʉre ĩniburu yóbore caino nʉoque jobore jarʉvarĩ , nopedeca pʉeno baju meamema na .
44005015	Description	Jesús ũ̶i yávaiye méne beorĩ coyʉicõjeimara , ne d̶aiye boje põeva ne d̶arĩ majibede , obedivʉ põeva nʉvare nʉivʉ barejáimad̶a ijimarare ne parainoai , jũarajivʉ náre tãibʉai , Pedro nore vaiyú̶ , ũ̶i decocʉque ũ̶i taoquiyepe aivʉ apevʉ ijimaracavʉre , ne meatenajiyepe aivʉ .
49006016	Faith	Yópe ñai churara ũ̶i jẽiyepe ũ̶i taoivare ẽomecʉyʉ ũ̶i mauvai tãuyoa uruiyoare , nopedeca cainʉmʉa jẽjara mʉja mʉje Cristore jʉ aiyede , abujuvai jabocʉ ãmecʉ baju ũ̶i ãmed̶abequiyepe aivʉ mʉjare ũ̶i jʉjovaiyʉeque .
51003023	Recommendation	Toroju̶rivu̶ memecajarã mu̶ja . Yópe mu̶je põevare memecaju̶roepe ãmevu̶ . Quénora yópe maje jabocu̶ Cristore mu̶je memecaju̶roepe d̶ajarã mu̶ja .
58012016	Recommendation	Mʉjacacʉ cũinácʉ ye ãmeina d̶abejacʉrĩ , ũ̶mʉ nomióque aru nomió máre ũ̶mʉque . Aru ye Jũ̶menijicʉre ʉbeni yʉribejacʉrĩ ṹ̶re máre . Nópe d̶arejaquemavʉ Esaú bácʉ . Ʉ̃ mácʉ cʉvacʉyʉ cũinárʉ jororʉ ãiyeque jororʉre ĩmacʉ bácʉre bojed̶arejaquemavʉ mamarʉmʉ põeteyʉ ũ̶i cʉvajʉroe báquede , Jũ̶menijicʉi mearo d̶acajʉroe báquede ũ̶ mácʉre .
43018040	Sin	Pilato ũ̶i que aiyede cũiná jorojĩni , cod̶oboborejaima : — Bi , ṹ̶re jaetovabejacʉ mʉ . Barrabáre jaetovarĩ , darojacʉ mʉ , arejaima Pilatore ina judíova . Ñavacʉcʉ barejáme ñai Barrabás .
55003004	Sin	Jẽni jínajarama põevare ne mauvare . Aru d̶arãjarama ãrʉmevʉpe . Dápiarãjarama ne baju majidivʉpe caiyede apevʉ pʉeno . Jũ̶menijicʉi ʉrõpe d̶abenajarama na . Aru cojʉbenajarama ṹ̶re . Quénora d̶arãjarama cojʉrãjivʉ ne baju yópe ne baju ʉrõpe .
50002009	Grace	Que baru Jũ̶menijicu̶ epedejaquemavu̶ ṹ̶re caivu̶ ne jabocu̶va . Aru ãmidorejaquemavu̶ ṹ̶re yo ãmiá mearo bajure caivu̶ ne pued̶aiãmia pu̶eno .
61001016	Description	Borocʉbedejacarã mʉjare ñʉje bueiye báquede maje jabocʉ Jesucristoi parʉéde . Aru borocʉbedejacarã mʉjare ñʉje bueiye báquede dacʉyʉre cojedeca ijãravʉi . Ñʉje bueiye báque ñʉje baju dápiaiye ãmevʉ . Quénora ñʉjavacari jã́rejacarã ñʉje baju ñʉje yacorʉaque Cristoi ʉrarõ parʉéde .
61003016	Sin	
44014014	Description	Ʉbenita Bernabé aru Pablocapũravʉ jápiaivʉ põeva ne d̶aiyʉede , ne baju doicajeare tatorĩ jad̶evarejaimad̶a , põeva ne majinajiyepe aivʉ diede ʉbevʉre . Aru põeva jẽneboi cúyarĩ nʉri , cod̶oboborejaimad̶a na :
45015008	Faith	Yʉ coyʉyʉbu mʉjare yópe : Cristo darejaquemavʉ memecaipõecʉpe , judíovare cad̶atecʉyʉ . Que d̶arĩ , jã́d̶ovarejaquemavʉ Jũ̶menijicʉre jãve d̶ayʉre yópe “ D̶acacʉyʉmu yʉ ” , ũ̶i aiye báquepedeca . Cristo jave d̶arejaquemavʉ caiye iye Jũ̶menijicʉi coyʉiye báquepedeca judíovai ñecuva mácavʉre .
59001026	Sin	Ácʉ põecʉ dápiayʉ baru ũ̶i baju jʉ ayʉ Jũ̶menijicʉre me , ʉbenita ãmeina yávaicõjeñʉ maru ũ̶i baju , ṹ̶recabe jʉjovayʉ ũ̶i baju . Ʉ̃́recabe ʉbenina jʉ arĩduyʉ Jũ̶menijicʉre .
43015020	Recommendation	Ji coyʉvarede me ãrʉjara mʉja . Yebacacʉ cʉbebi ũ̶i jabocʉre vainí tʉyʉ . Apevʉ ñájine d̶aima yʉre . Que baru mʉjare máre ñájine d̶arãjarama . Ʉbenita apevʉ ji coyʉiyede jʉ aima . Que baru mʉjare máre jʉ arãjarama .
43008031	Faith	Ina judíova Jesús yebai cójijivʉre , ṹ̶re jʉ aivʉ bácavʉre yópe arĩ , coyʉrejame Jesús : — Mʉja jʉ aivʉ baru ji bueiyede , ji bueimara baju barãjáramu mʉja .
44007011	Description	’ Dinʉmʉ ãmeno baju vaidéjaquemavʉ no ãiye cʉbenore caivʉ Egipto ãmicʉrijoborõcavʉ aru Canaán ãmicʉrijoborõcavʉ máre . Que baru majeñecuva mácavʉ , Canaán ãmicʉrijoborõi cʉrivʉ , ye ãiye cʉvabedejaquemavʉ na mácavʉ .
63001004	Faith	Majivʉ yʉ apevʉ mímaracavʉre cʉrivʉre jʉ arĩ Jũ̶menijicʉi yávaiyede jãvene yópe majepacʉ Jũ̶menijicʉ ũ̶i d̶aicõjeiyepe majare . Que baru pare torojʉvʉ yʉ ji ũmei .
54005008	Faith	Ina jʉ abevʉvacari jíma ne bʉcʉvare jaʉéde . Que baru cũinácʉ Jesúre jʉ aipõecʉ jíbecʉ baru ũ̶ jivʉre aru ũ̶i cũ̶ramicavʉre máre náre jaʉéde , ṹ̶capũravʉ ãmecʉ bajube jʉ abevʉ pʉeno .
58010022	Faith	Ʉ̃i yaiye báque boje majare boje , yópe joaiyepe docʉcʉede ocoque , nopedeca maje ãmeũmene , maje dápiaino ãmenore , aru maje d̶aiye ãmene máre joaimara mácavʉpe paivʉbu maja , boropatebevʉ Jũ̶menijicʉi jã́inore . Que baru Jũ̶menijicʉque borotenajarevʉ pʉcaũmea cʉbevʉva aru maje jʉ aiyede ṹ̶re dajocabevʉva .
48001023	Description	Quénora jápiarejaquemavʉ ji borore , yópe aiyede : “ Ñai cujurĩ boarĩ́ ñájine d̶ayʉ bácʉ Jesúre jʉ aipõevare javede , ne dajocarãjiyepe arĩduyʉ ne jʉ aiyede Jesúre , caride coyʉyʉbe Jesús ũ̶i yávaiye méne , põeva ne jʉ arãjiyepe ayʉ ṹ̶re ” , arejaimad̶a náre yʉrã .
44027034	Recommendation	Que baru parʉrõreca jẽniaivʉ mʉjare . Ãjara , parʉburĩ tarãjivʉ . Ãrʉjara . Caivʉ maja yaibénajaramu , arejame Pablo náre .
66002003	Faith	Coreóvaivʉ yʉ ʉetʉbecʉva napiñʉre mi ñájiyede yʉre boje dajocabecʉva .
56002002	Recommendation	Ina ũ̶mʉva bʉcʉva corejarãri me ne d̶aiyede . Aru d̶ajarãri yópe põeva ne pued̶aimarape . D̶ajarãri majiéque . Jʉ ajarãri parʉrõreca iye bueiyede jãvene . Jũ̶menijicʉre ʉjarãri aru põevare máre . Aru napijarari ne ñájiyede máre .
44017030	Recommendation	’ Javede Jũ̶menijicʉ ñájine d̶abedejaquemavʉ põevare , bojed̶ayʉ ne ãmeina teiyede , ne d̶aiye báquede cãreja majibe boje . Ʉbenita caride caivʉ põevare caino joborõcavʉre dajocaicõjeñʉme maje ãmeina teiyede , maje chĩori oatʉvarãjiyepe ayʉ maje d̶aiyede .
43019025	Description	Jesús ũ̶i jocʉcʉjarave joabejĩnoi núrejaima jípaco , jípacoi mamico Cleofai márepaco María ãmicʉco , aru María Magdalacaco máre .
66019013	Description	Doame ũ̶i cuitótecaje pʉenocacajede jiveque ẽnuicaje bácarõre . Ʉ̃́recabe “ Jũ̶menijicʉi dápiainore coyʉcʉedacʉyʉ ” ne aimʉ .
46008009	Recommendation	Maja ãri bʉojaivʉreca iye ne jíye báquede pẽpeimarare ãmeina tebevʉva , me jã́jara mʉja . Ina majibevʉ cãreja arĩ dápiaivʉ baru mʉja mearore jíde nʉivʉre pẽpeimarare , aru “ ¿ Mearica iye d̶aiye ? ” arĩ dápiaivʉ baru , ãmeina tejebu , ne jã́iye boje mʉja ãivʉre diede .
44013034	Grace	Apeno toivaino mácarõi Jũ̶menijicʉ arĩ coyʉrejaquemavʉ ũ̶i nacovaquiyede Jesúre yainore jarʉvarĩ , ũ̶i bajure pojebequiyepe ayʉ . “ Jãve mearo d̶acacʉyʉmu yʉ mʉjareca yópe ji aiye báquepedeca David bácʉre ” , arejaquemavʉ Jũ̶menijicʉ .
43014020	Faith	Ãnijãravʉ , maje copʉrãjijãravʉ baquinóre , jipacʉque ji cʉede majinajaramu mʉja , aru yú̶que mʉje cʉede , aru mʉjaque ji cʉede máre . Maja cũinávʉpe cʉrãjaramu maja .
62002003	Faith	Maja d̶aivʉ baru yópe Jũ̶menijicʉi d̶aicõjeiyepe bʉojad̶avũ̶ maja coreóvaivʉ Jũ̶menijicʉre .
43008024	Sin	Que baru “ Yainájaramu mʉja boropateivʉ , mʉje ãmeina d̶aiyede dajocabe boje , ‘ Jesúbe Jũ̶menijicʉi mácʉ aru majare mead̶aipõecʉ ’ , mʉje abe boje ” , avʉ mʉjare . Mʉje jʉ abe boje ji ávarede ji baju , “ Jũ̶menijicʉi mácʉbu yʉ , caivʉre mead̶aipõecʉ ” , ji arĩ coyʉvarede , yainájaramu mʉja boropateivʉ , mʉje ãmeina d̶aiyede dajocabe boje , “ Jesúbe Jũ̶menijicʉi mácʉ aru majare mead̶aipõecʉ ” , mʉje abe boje , arejame náre Jesús .
66017006	Sin	Dinʉmʉre coreóvacacʉ ico nomió boarĩ́ jarʉvad̶o bácore obedivʉ ina Jũ̶menijicʉi põevacavʉre . Yópe õi torojʉjʉroepe pacoco baru , nopedeca torojʉteaco õ õi mene d̶aiyede ne jivede õi boarĩ́ jarʉvaiyede náre . Náre boarĩ́ jarʉvaco , ne coyʉiye báque boje Jũ̶menijicʉi yávaiyede dajocabevʉva ne “ Jãvemu ” aiyede Jesucristoi yávaiye méne . Que baru pare cuecumacacʉ yʉ .
58012017	Description	Mʉja coreóvaivʉbu aipe vaiye báquede ũ̶ mácʉre . Ʉ̃i bojed̶arĩburu yóbo diede , ʉrĩdurejaquemavʉ jípacʉ bácʉi jẽniacaiye báquede Jũ̶menijicʉque , ũ̶i mearo d̶acaquiyepe ayʉ ũ̶ mácʉre . Ʉbenita ũ̶ mácʉ ũ̶i ʉrĩduiyede ye eabedejaquemavʉ . Pare oyʉ bácʉvacari , ye bʉojabedejaquemavʉ oatʉvayʉ iye ũ̶i d̶aiye báquede .
43007012	Description	Ʉbenita ina põevacapũravʉ ne bajumia boroteivʉ barejáimad̶a ũ̶i borore : — Meacʉbe ũ̶ . Põevare cad̶ateibi , arejaimad̶a . Ʉbenita apevʉ põeva : — Ãmecʉbe ũ̶ . Jʉjovaibi majare , arejaimad̶a na .
44011021	Faith	Jũ̶menijicʉ jídejamed̶a náre ũ̶i parʉéde . Que teni cad̶atedejamed̶a náre , ne buenajiyepe ayʉ me . Aru obedivʉ põeva jʉ aivʉ iye yávaiye méne , chĩoivʉ ne ãmeina teiyede , oatʉvarejaimad̶a ne d̶aiyede , jʉ arãjivʉ Jesúre .
52002004	Faith	Quénora Jũ̶menijicʉi me jã́iye boje ñʉjare , ũ̶ beoibi ñʉjare , ñʉje buenajiyepe ayʉ põevare Jesús ũ̶i yávaiye méne . Que baru cainʉmʉa bueivʉbu yópe Jũ̶menijicʉi bueicõjeiyepe . Buebevʉ ñʉja , põeva ne me jã́rajiyepe aivʉ ñʉjare . Quénora bueivʉbu ñʉja , Jũ̶menijicʉi me jã́quiyepe aivʉ ñʉjare . Jũ̶menijicʉrecabe majicʉ maje dápiaiyede . Que baru Jũ̶menijicʉ jã́imi põeva ne d̶aiyede aru ne dápiaiyede máre .
46015057	Grace	Ʉbenita torojʉede jínajarevʉ Jũ̶menijicʉre . Ʉ̃́recabe maje jabocʉ Jesucristore vainí tʉre d̶are d̶ayʉ majare ãmeina teiyede jarʉvarĩ , maje cʉe boje maje jabocʉ Jesucristoque cũinávʉpe .
54005005	Faith	Ʉbenita ico nomiópeco cũinájico cʉco , ṍre jã́ri coreipõecʉ cʉvabeco , napini coreibico õ Jũ̶menijicʉ cad̶atecʉyʉre ṍre . Que baru jẽniad̶ome ṹ̶re cainʉmʉa , ũ̶i cad̶atequiyepe ad̶o ṍre jãravʉre aru ñamine máre .
43016024	Grace	Javede pʉ carita ye apejĩene jẽniamevʉ mʉja cãreja ji ãmiái . Jũ̶menijicʉre jẽniajara cari . Mʉje jẽniaru , mʉje jẽniaiyepedeca d̶acacʉyʉme Jũ̶menijicʉ , mʉje bʉojarãjiyepe ayʉ torojʉrivʉ mʉje ũmei jaʉbevʉva , arejame Jesús ñʉjare .
46007021	Recommendation	Que baru mʉ apecʉ ũ̶i yebacacʉ bácʉ baru Jũ̶menijicʉi cutuquiye jipocamia mʉre , cãrijimejacʉ die mi yebacateiye boje . Ʉbenita mi jabocʉ ũ̶i jod̶eiyʉru mʉre , etajacʉ ṹ̶re jocarĩ .
65001019	Sin	Ina jʉjovaivʉ , borocʉede bueivʉ , nárecabu coatede d̶aiyʉrivʉ mʉjacavʉre mʉje baju . D̶aivʉbu ne ãmeina d̶aiyʉepe yópe ãimara dápiabevʉpe . Aru cʉrivʉbu ñai Espíritu Santore cʉvabevʉva .
48001006	Sin	Cuecumari jã́ivʉ yʉ mʉje d̶aiyede . Maumejiena dajocaivʉbuya mʉja Jũ̶menijicʉre , ñai cutuyʉ bácʉre mʉjare ũ̶ jina márajivʉva Cristoi mearo d̶acaiye báquede mʉjare ũ̶i yaiyede majare boje . Ʉ̃́re dajocarĩ , jʉ aivʉbuya mʉja ape yávaiyede , Jũ̶menijicʉi yávaiye méne jarʉvarĩ .
58012014	Recommendation	Caino mʉje oainope cad̶atejarã mʉjevʉre , ne cʉrãjiyepe aivʉ cãrijimevʉva . Aru caino mʉje oainope cad̶atejarã mʉjevʉre , ne cʉrãjiyepe aivʉ mearore d̶aivʉ yópe Jũ̶menijicʉi ʉrõpe cainʉmʉa . Nópe d̶abecʉ baru , põecʉ cʉbebi cʉcʉyʉ maje jabocʉ Jesucristoque .
43021006	Description	Jesús arejame ñʉjare : — Jiad̶ocũi meapũravʉi dʉvarĩ , jaboájarã mʉja . Que d̶aivʉ boarã́jaramu mʉja , arejame . Ʉ̃i que aiyede , meapũravʉi dʉvarĩ , jaboárĩ , dabʉborĩ , ĩnidurejacarã . Moa pʉcajĩ́nare boaréjacarã . Dabʉborĩ oabedejacarã .
46007019	Recommendation	Ye baju ãmevʉ buraicõjenu o buraicõjemenu maje cajede . Maje jʉ aiye Jũ̶menijicʉi d̶aicõjeiyede , diedecabu majare jaʉé .
45012008	Recommendation	Jũ̶menijicʉi jídu ũ̶i majiécarõre maje cad̶atenajiyepe ayʉ apevʉre , cad̶atenajarevʉ náre . Majacavʉ jívʉ baru ne cʉvecarõre apevʉre , jíjarãri náre jecʉbevʉva . Majacavʉ jaboteivʉ baru ina jʉ aipõevare , ʉrarõ memejarari na . Majacavʉ cõmaje ãroje jã́ivʉ baru apevʉre aru mearo d̶acaivʉ baru náre , torojʉrivʉ náre mearo d̶acajarãri na .
44019002	Faith	Náre yópe arĩ jẽniari jã́rejamed̶a : — ¿ Jesúre mamarʉmʉ mʉje jʉ aiyede , Espíritu Santore jacopʉrãrʉ mʉja ? arejamed̶a Pablo . — Ñʉja ye jápiabevʉ ñai Espíritu Santo cʉcʉre , arejaimad̶a na .
53003014	Recommendation	Apecʉ mʉjacacʉ ũ̶i jʉ abedu ñʉje coyʉiyede yo paperayocaque , ṹ̶re coreóvarĩ caivʉ mʉja yóvabejarã ṹ̶re , ũ̶i cʉyoje tequiyepe aivʉ .
46015050	Sin	Mʉja , jívʉ , jãve coyʉyʉbu mʉjare iyede . Maja cʉrivʉ bʉojabenajaramu no Jũ̶menijicʉi jaboteinoi ijãravʉquebajuque , maje cʉvaede caride . Maje ijãravʉquebaju cũimébaju ãmevʉ . Quénora pojequiyebu . Que baru maja cʉrivʉ bʉojabenajaramu no Jũ̶menijicʉi jaboteinoi ijãravʉquebajuque .
43006027	Recommendation	Yóque ãiye pojeiyebu . Die matʉiyeda memeni vobejarã mʉja . Quénora iye ãiye cʉre d̶aiyede jãravʉ cũiméjãravʉ baquinóre pare vojarã mʉja . Diedecabu yʉ , Jũ̶menijicʉi daroimʉ mácʉ ũ̶mʉpe , ji jíquiye mʉjare , jipacʉ Jũ̶menijicʉ ũ̶i jã́d̶ovaiye boje ũ̶i mearo jã́iyede yʉre , arejame Jesús .
59004003	Sin	Mʉje jẽniariduiyede Jũ̶menijicʉque , jẽniariduivʉbu yópe jaʉbenope mʉjare mʉje dápiaiye ãmeque . Quéda jẽniariduivʉbu Jũ̶menijicʉque , cojʉquiyepe aivʉ mʉje ãmeina d̶aiyʉede . Que baru mʉja jacopʉbenamu mʉje jẽniariduiye báquede .
49005020	Faith	Que baru caiye ũ̶i vaidé d̶aiyede , torojʉede jíjarã majepacʉ Jũ̶menijicʉre cainʉmʉa maje jabocʉ Jesucristoi parʉéque , mʉje cʉe boje ṹ̶que cũinávʉpe .
48003006	Faith	Aru caride dápiajarã Abraham mácʉre . Yópe arĩ , Jũ̶menijicʉ toivaicõjenejaquemavʉ ũ̶i yávaiyede : “ Abraham jʉ arejaquemavʉ Jũ̶menijicʉi d̶aquiyede yópe ũ̶i aiye báquepedeca . Que baru Jũ̶menijicʉ coyʉrejaquemavʉ ṹ̶re , ‘ Boropatebecʉbu mʉ ji jã́inore ’ , ũ̶i jʉ aiye báque boje Jũ̶menijicʉre ” , arĩ toivaicõjenejaquemavʉ .
66021023	Grace	Aru jaʉbevʉ aviá aru aviá ñamicacʉ máre ne pẽoiye nore . Jũ̶menijicʉi cʉe boje nore , ʉrarõ pẽoávʉ no ĩmarore . Aru ñai ovejajĩcʉ pẽoibʉpe pẽoñʉme nore . Que baru aviá aru aviá ñamicacʉ máre jaʉbema na nore .
45008009	Faith	Ʉbenita mʉjavacari , ñai Espíritu Santoi cʉe boje mʉjaque , mʉja d̶abevʉ yópe mʉje baju ʉrõpe mʉje majiéque . Quénora d̶aivʉbu mʉja yópe ñai Espíritu Santoi ʉrõpe ũ̶i majiéque . Ácʉ põecʉ cʉvabecʉ baru ñai Espíritu Santore ṹ̶que , Cristo jicʉ ãmemi ũ̶ .
45011023	Faith	Aru ina judíova Jũ̶menijicʉre jʉ abevʉ bácavʉ , ne jʉ aru ṹ̶re aru ne baju dápiainore oatʉvaru , Jũ̶menijicʉ epecʉyʉme náre máre ũ̶i põevaque cojedeca .
66014005	Description	Nárecabu ye borocʉbevʉ aru ye ãmeno cʉbevʉ máre cainʉmʉa .
44024014	Faith	Ʉbenita jãvemu “ Pablo jʉ aibi Jesús Nazarecacʉ ũ̶i bueiyede ” , ne coyʉiye yʉrã . Jʉ ayʉbu yʉ Jũ̶menijicʉre , ñʉjeñecuva mácavʉ ne mearore jímʉre . Mearore jíyʉbu yʉ Jũ̶menijicʉre yópe ina judíova “ Apede bueibi ” , ne aiyepedeca yʉrã . Ʉbenita ape bueiye ãmevʉ . Jʉ ayʉbu yʉ caiye iye Jũ̶menijicʉi d̶aicõjeiyede ũ̶i coyʉiye báquede Moisés bácʉre aru caiye iye Jũ̶menijicʉi yávaiyede coyʉcaipõeva mácavʉ ne toivaiye báquede máre .
45013008	Recommendation	Bojecʉbe d̶abejarã apevʉre . Quénora cũinárora d̶aiye jaʉvʉ mʉjare : Ʉjarã apevʉre . Ácʉ põecʉ ʉcʉ baru apevʉre , d̶aibi caiyede yópe Jũ̶menijicʉi d̶aicõjeiye coyʉiyepe .
66016009	Sin	Ʉ̃i ʉrarõ ẽ́iye boje , caivʉ põeva ijãravʉcavʉ Jesucristore jʉ abevʉ juaimara mateima na . Ʉbenita juaimara mácavʉvacari , chĩomevʉ ne ãmeina teiyede oatʉvabeteima na ne d̶aiyede . Aru ye mearore jíbeteima na Jũ̶menijicʉre máre . Quénora pʉeno baju ãmeina yávare nʉima Jũ̶menijicʉre , ñai parʉéde cʉvacʉ d̶ayʉre iye ñájiovaiyede .
66021012	Description	Pare ũ̶mʉjʉrido biaido cú̶teavũ̶ no ĩmaro yóbore . Dido biaido cʉvateavũ̶ doce paicobea jedevacobea . Dicobea jedevacobearã toivaino mateávũ̶ ne ãmiá ina doce paiyajuboa Israecavʉ ne yajuboa ãmiá coapa . Aru doce paivʉ ángeleva jã́ri coreivʉ bateima dicobea jedevacobea coapa .
48003013	Grace	Ʉbenita Cristorecabe cad̶ateyʉ bácʉ majare . Jũ̶menijicʉi ñájine d̶aiye jaʉrĩdurejaquemavʉ majare , maje d̶abe boje caiyede yópe Jũ̶menijicʉi d̶aicõjeiyepe . Ʉbenita Cristovacari ñájicarejaquemavʉ yaiyú̶ , ne pẽvaimʉ mácʉ jocʉcʉjaravena , majare boje . Que teni bojed̶arejaquemavʉ maje vainí tʉiyede , maje ñájimenajiyepe ayʉ maje baju ãmeina teiye boje . Coreóvaivʉbu maja jãvene Cristoi ñájicaiye báquede jocʉcʉjaravena majare boje . Jũ̶menijicʉ toivaicõjenejaquemavʉ , yópe arĩ , ũ̶i yávaiyede : “ Caivʉ ina ne pẽvaimara jocʉcʉrã Jũ̶menijicʉi ñájine d̶aimaramu na , ne ãmeina teiye boje ” , arĩ toivaicõjenejaquemavʉ Jũ̶menijicʉ .
48001013	Sin	Javede mʉjavacari jápiad̶avũ̶ ji borore , ji d̶aiye báquede yópe caivʉ judíovape , ji jʉ aquiye jipocamia Jũ̶menijicʉre . Jũ̶menijicʉi põeva Jesúre jʉ aivʉre cujurĩ , boarĩ́ , ñájine d̶ayʉ barejacácʉ yʉ cõmaje ãroje jã́mecʉva . Coavaiyʉrĩduyʉ barejacácʉ yʉ ne cójijiyede , ne dajocarãjiyepe arĩduyʉ ne jʉ aiyede Jesúre .
66020002	Description	Jẽame ñai ãijuacʉ cʉcʉre mamarʉmʉre pʉ caride máre . Ñai ãijuacʉbe abujuvai jabocʉ . Diablo ãmicʉbi ũ̶ . Aru Satanás máre ãmicʉbi ũ̶ . Ñai ãijuacʉre jẽni bʉoáme ṹ̶re mil paiʉjʉa baju .
44008009	Description	Ʉbenita diĩmaroi cũinácʉ ũ̶mʉ cʉrejamed̶a , ũ̶i ãmiá Simón . Joe baju cʉcʉ bácʉ noi , yaviéde d̶ayʉ barejámed̶a ũ̶ . Caivʉ nócavʉ cuecumarejaimad̶a ũ̶i yaviéde . “ Parʉcʉbu yʉ ” , arejamed̶a ũ̶ .
50003010	Faith	Que baru cũinároratamu ji u̶rõ caride . Coreóvaiyu̶vu̶ yu̶ Cristore me , coreóvacu̶yu̶ iye paru̶éde nacovaiye báquede ṹ̶re yainore jaru̶varĩ , ñájicu̶yu̶ ũ̶i ñájiye báquepedeca , aru ãrojacu̶yu̶ ṹ̶pe ũ̶i yaiye báquede .
54005022	Recommendation	Dápiabecʉva , mi pʉrʉáque tʉorĩ , epebejacʉ apecʉre Jesucristore memecaipõecʉpe . Mʉ que d̶ayʉ baru , aru ũ̶i ãmeina tedu , mú̶vacari jʉ ajebu ũ̶i ãmeina teiyede . Que baru apevʉre ãmeno d̶are d̶abejacʉ mʉ . Aru mú̶vacari ãmenore d̶abejacʉ cainʉmʉa .
56002003	Recommendation	Quédeca ina nomiva bʉcʉrõmiva d̶ajarãri yópe nomiva Jũ̶menijicʉre jʉ aivʉpe . Yávabejarãri borocʉede apevʉi borore . Aru ũcumejarari na pʉ ne pacotede d̶aiyeta . Quénora jã́d̶ovajarari apevʉre mearo d̶aiyede ne baju d̶aiyeque .
46007038	Recommendation	Que baru ñai ũ̶mʉ pʉrʉbʉoyʉ baru ũ̶i yʉrimacomaque , mearore d̶aibi . Ʉbenita ñai ũ̶mʉ pʉrʉbʉobecʉ baru ũ̶i yʉrimacomaque pʉeno baju mearore d̶aibi .
59001022	Recommendation	Ʉbenita jʉjovabejarã mʉje baju . Ina jápiaivʉ iye yávaiyede jãvene quéda , d̶abevʉva yópe iye ne bueiye báquepe , jʉjovad̶ama ne baju . Que baru d̶ajarã mʉja yópe mʉje bueiye báquepe iye yávaiyede jãvene .
43007001	Violence	No yóboi Galilea ãmicʉrõcarõa ĩmaroa coapa cucʉñʉ marejáme Jesús . Ʉbenita Judea ãmicʉrõi nʉiyʉbedejame , nócavʉ judíova ñʉje jabova jorojĩni ne boaiyʉe boje ṹ̶re .
46001030	Grace	Jũ̶menijicʉrecabe cʉre d̶ayʉ majare cũinávʉpe Jesucristoque . Aru Cristoque majide d̶aibi majare ũ̶i bueiyede jãvene . Jesucristo boropatebevʉpe d̶aibi majare Jũ̶menijicʉi jã́inore . Coatede d̶aibi majare ãmenore jarʉvarĩ , maje d̶arãjiyepe ayʉ yópe Jũ̶menijicʉi ʉrõpe . Aru bojed̶aibi majare maje ãmeina teiyede jarʉvarĩ .
43013005	Description	Que teyʉ bácʉ oco doaibʉre yuarĩ buivárejame , ñʉje cʉbobare joacʉyʉ . Ñʉje cʉbobare joarĩ bú̶rejame . Ñʉjacacʉ cũinácʉre joarĩburu yóboi , tũ̶reicaje ũ̶i bʉoicajeque tũ̶renejame .
44022004	Violence	Que teni pare ñájine d̶acacʉ yʉ Jesúre jʉ aipõevare . Náre cujurĩ , jẽni , bʉocacʉ yʉ , ũ̶mʉvare aru nomivare máre . Aru apevʉre boarĩ́ jarʉvaicõjecacʉ .
43007043	Description	Que baru Jesúre cũinátʉrʉra yávabedejaima põeva . Cũinátʉrʉ ãmenejavũ̶ ne ũme .
60005002	Recommendation	Yʉ jẽniaivʉ mʉjare , coreipõevare , mʉje corenajiyepe ayʉ me ina Jesúre jʉ aipõevare cójijivaivʉre mʉje yebai , yópe ovejavare coreipõeva ne me coreiyepe ne ovejavare . Corebejarã náre parʉrõque . Quénora corejarã náre mʉje ʉe boje . Aru memecabejarã Jũ̶menijicʉre ne jíye boje tãutʉrare mʉjare . Quénora memecajarã ṹ̶re mʉje cad̶ateiyʉe boje apevʉre .
46015056	Sin	Ʉbenita põeva ãmeina teivʉ ñájinajarama ne yainájiyede , ne ãmeina teiye boje . Aru Jũ̶menijicʉi d̶aicõjeiyede ũ̶i coyʉiye báqueque Moisés bácʉre coreóvaivʉbu maja ina põeva ãmeina teivʉre ñájine d̶arãjimarare , ne ãmeina teiye boje .
59005004	Sin	Jã́rijide apa . Ina memecaivʉ mʉjare mʉje jioai chĩoivʉ cod̶oboboivʉbu , mʉje jíbe boje iye bojed̶aiye jaʉéde náre , ne memecaiye báque boje . Ina mʉje jʉjovaimara , mʉje bojed̶abemara , ne boro coyʉrĩ ad̶aiyede jápiaibi ñai Jũ̶menijicʉ , caivʉ ijãravʉcavʉ ne jabocʉ .
60002001	Recommendation	Caride dajocajarã mʉja caiye mʉje ãmeina teiyede . Aru borocʉbejarã mʉja . Jʉjovabejarã apevʉre , jorojĩmejara apevʉre , aru ãmeina yávabejarã apevʉre máre .
46007039	Recommendation	Nomió ũ̶mʉcʉco cʉjacorĩ jímarepacʉque ũ̶i apʉéde cãreja . Ʉbenita ũ̶i yainíburu yóboi , pʉrʉbʉoiyʉco baru apecʉque , pʉrʉbʉojacorĩ . Ʉbenita jímarepacʉ bacʉyú̶ Jesúre jʉ aipõecʉ bajacú̶rĩ .
55002018	Sin	Ina dajocad̶ama ne jʉ aiye báquede iye yávaiyede jãvene . Borocʉrĩ , yópe arĩ , “ Javeta Jũ̶menijicʉ nacovaquemavʉ põevare yainore jarʉvarĩ ” , ʉbenina arĩ coyʉivʉbu na . Que teni cãrijovaivʉbu apevʉre , ne arãjiyepe aivʉ , “ Majibevʉ ñʉja aipe jaʉrõre ñʉje jʉ aiyede ” .
48005006	Faith	Que baru maje cʉede Jesucristoque cũinávʉpe ye baju ãmevʉ buraicõjenu o buraicõjemenu maje cajede . Ʉbenita maje jʉ aiyede Cristore apevʉ põevare ʉrĩ , mearo d̶acaivʉbu maja , cad̶ateivʉ náre . Aru diedecabu bojecʉe majare .
58005009	Grace	Cristoi d̶aiye báquede caiye iye ṹ̶re jaʉéde yópe Jũ̶menijicʉi ʉrõpe , põevare mead̶aipõecʉ tedejaquemavʉ . Que baru caivʉ maja ṹ̶re jápiarĩ jʉ arĩ d̶aivʉre yópe ũ̶i ʉrõpe mead̶ayʉbe ũ̶ , maje cʉvarãjiyepe ayʉ caiye iye Jũ̶menijicʉi mearo d̶acaquiyede majare , aru maje jabotenajiyepe ayʉ Cristoque cainʉmʉa .
46016001	Recommendation	Caride coyʉquijivʉ iye jẽniari jã́iyede mʉje jínajiyena ina Jesúre jʉ aipõeva , cʉve cʉvabevʉre , mʉje toivaiye báquede yʉre paperayocaque . D̶ajarã mʉja yópe ji d̶aicõjeiye báquepe ina Jesúre jʉ aipõevare , cójijivaivʉre Galacia ãmicʉrijoborõi .
49005022	Recommendation	Mʉja , ũ̶mʉcʉrivʉ , jʉ ajarã mʉjemarepacʉre yópe mʉje jʉ aiyepe mʉje jabocʉ Cristore .
43008012	Faith	Bedióva cojedeca põevare yávarejame Jesús : — Yʉrecabu pẽoinope páyʉ ijãravʉcavʉre ne ũmei , coreóvare d̶acʉyʉ Jũ̶menijicʉi dápiaiye jãvene ji bueiyeque . Ácʉ põecʉ yʉre yóvacʉdayʉ , ṹ̶recabe cʉvacʉyʉ iye pẽoiye apʉre d̶aiyede . Que baru mamaũmene cʉvacʉyʉme ũ̶ . Ʉ̃́recabe cʉcʉyʉ yópe miad̶ároi cuyʉpe , cainʉmʉa ñeminoi cubecʉyʉ . Ʉbenita põeva coreóvabevʉ Jũ̶menijicʉi dápiaiye jãvene cʉrivʉbu yópe ñeminoi cuivʉpe , ne majibe boje ũ̶i dápiaiye jãvene , arejame náre Jesús .
65001017	Recommendation	Mʉja , ji ʉmara , ãrʉjara iyede Jesucristoi yávaiye méne beorĩ coyʉicõjeimara ne coyʉiye báquede mʉjare jipocamia .
44017025	Grace	Aru põeva cad̶ateimʉ ãmemi Jũ̶menijicʉ , ṹ̶re caiye jaʉbe boje . Quénora ṹ̶vacari apʉre d̶ayʉbe caivʉre , ũmene epeyʉbe majare , aru caiye jaʉéde máre jíyʉbe majare .
62005009	Faith	Põeva “ Jãvemu no ” ne aiyede , maja jʉ aivʉbu náre . Ʉbenita apenʉmʉa põeva borocʉma na . Ʉbenita Jũ̶menijicʉcapũravʉ borocʉbecʉbe cainʉmʉa . Que baru pʉeno baju jaʉvʉ majare maje jʉ aiye ṹ̶re . Aru Jũ̶menijicʉvacari “ ñai jímacʉ ” , arĩ coyʉibi Jesucristorã .
45013014	Faith	Ʉbenita maje jabocʉ Jesucristore jẽniajara , ũ̶i cad̶atequiyepe aivʉ mʉjare , mʉje cʉrãjiyepe aivʉ yópe ũ̶i ʉrõpe . Aru mʉje ãmeina d̶aiyʉepe dápiaiyede dajocarĩ , d̶abejarã mʉje ʉrõ ãmenore .
58011030	Description	Israel bácʉi pãramena mácavʉ ecoivʉ bácavʉ Canaán ãmicʉrijoborõi ne jʉ aiye báque boje Jũ̶menijicʉre , Jũ̶menijicʉ tʉre d̶arejaquemavʉ Jericó ãmicʉriĩmaro biaido parʉrido bácarõre . Siete paijãravʉa baju na mácavʉ ne tarabʉteni jacotʉrĩburu yóbore diĩmaro jedevare tʉrejaquemavʉ no biaido parʉrido bácarõ .
44019011	Grace	Jũ̶menijicʉ Pablore d̶are d̶arejamed̶a ʉrarõ põeva ne d̶arĩ majibede .
43008034	Sin	Náre jʉ ayʉ arejame Jesús : — Jãve coyʉyʉbu mʉjare : Yópe cõjeimara ne baju ʉrõpe d̶abevʉ , quénora apecʉi ʉrõpe d̶aivʉ , nopedeca caivʉ ina ãmeina d̶aivʉ cõjeimarapebu , ne ãmeina d̶aiyʉe boje .
62004011	Faith	Mʉja , jívʉ , ji ʉmara , nópe ʉrarõ baju ʉbi Jũ̶menijicʉ majare . Que baru nopedeca ʉe jaʉvʉ majare máre maje baju .
44002028	Grace	Mʉ jã́d̶ovaivʉ yʉre ye d̶aiye jaʉrõre cʉcʉyʉre mú̶que . Aru mi cʉe boje yú̶que cainʉmʉa , ʉrarõ torojʉvʉ yʉ mʉre , arĩ coyʉcarejaquemavʉ David bácʉ Jesús ũ̶i coyʉiye báquede Jũ̶menijicʉre .
54004013	Recommendation	Caride aru pʉ ji eaiyeta ʉetʉbecʉva jã́ri borotejacʉ põevare Jũ̶menijicʉi yávaiyede ũ̶i toivaicõjeiye báquede . Coyʉjacʉ aipe d̶aiye jaʉrõre náre . Aru buejacʉ náre máre .
47004008	Description	Apenʉmʉa apevʉ ñʉjare cãrijovaivʉreca , Jesús ũ̶i yávaiye méne coyʉrĩ ye dajocabevʉtamu ñʉja . Apenʉmʉa aipe d̶aiye jaʉrõre ñʉjare , ye majibevʉreca , apevʉ ye vainí tʉrĩ jarʉvaivʉ bʉojabevʉtamu ñʉjare .
44002013	Description	Ʉbenita apevʉ yʉrivʉ arejaimad̶a ina Jesúre jʉ aipõevare : — ¡ Ina ũ̶mʉva pacovatamu ! arejaimad̶a .
66021018	Description	No biaido d̶aino mateávũ̶ jaspe ãmicʉriva cũ̶rava bojecʉrivaque . Aru no ĩmaro d̶aino mateávũ̶ úru me baju docʉcʉbeque . Que baru jivarʉpe paino ʉbenita jã́ri javaiyoino mateávũ̶ .
66015006	Description	Dinʉmʉre ina siete paivʉ ángeleva cʉvarivʉ náre coapa iye siete paiye ñájiovaiyede etaima diñamine jocarĩ . Doima ne cuitótecajea docʉcʉbecajea , cojidicajeare , boricajea lino ãmicʉricajeare . Aru bʉoima jãrióicãva úruque d̶aicãvare ne ñareba cũinátʉrʉ baji .
45012014	Recommendation	Jẽniajara mʉja Jũ̶menijicʉque , ũ̶i ãmed̶abequiyepe aivʉ ina mʉje mauvare . Aru mʉjavacari ãmeina yávabejarã náre . Quénora jẽniajara Jũ̶menijicʉque , ũ̶i mearo d̶acaquiyepe aivʉ náre .
66001015	Description	
43017026	Grace	Mʉ aipe ãrojacʉre coreóvare d̶aivʉ yʉ náre . Aru mʉre ne coreóvaino pʉeno náre coreóvare d̶acʉyʉmu yʉ , ne ʉrãjiyepe ayʉ apevʉre yópe mi ʉepedeca yʉre . Que teni yú̶vacari náque cʉcʉyʉmu cũinávʉpe . Que arĩ , jípacʉre coyʉrejame Jesús .
45008032	Grace	Jũ̶menijicʉ jecʉbedejaquemavʉ mamacʉre , mead̶acʉyʉ majare . Quénora jẽni jícarejaquemavʉ ṹ̶re , ũ̶i ʉrarõ ñájiquiyepe ayʉ majare boje . Que baru maje majié boje jícayʉre mamacʉ cũinácʉre , ũ̶i ʉmʉre , majare boje , jãve majidivʉbu d̶acacʉyʉre majare máre mearore quéda jecʉbeda .
65001018	Sin	Coyʉivʉ barejaquémavʉ mʉjare , yópe arĩ : “ Ãnijãravʉa bʉojaquijãravʉa baquiyéde , Cristoi copaidaquijãravʉ jipocare , darãjarama põeva Jũ̶menijicʉre jʉ abevʉ , yʉrivʉ , aru ne ãmeina d̶aiyʉepe d̶aivʉ ” , arĩ coyʉrejaquemavʉ na .
45011018	Recommendation	Ʉbenita mʉjacapũravʉ ãmeina jã́mejara ina judíovare , Jũ̶menijicʉi ʉbemara mácavʉre , yópe cavabʉa buraicavabʉape . Dápiabejarã mʉja mʉje baju ne pʉeno meara . Mʉja máre cavabʉape paivʉbu . Que baru cavabʉa ãmevʉ jíye ocore nʉomuare . Quénora nʉomuamu jíye ocore cavabʉare . Nopedeca mʉja mearore d̶abevʉ ñʉja judíovare , quénora ñʉja mearore d̶aivʉbu mʉjare .
47001024	Faith	Ñʉja jaraivʉ baru mʉjare mʉje d̶aiye boje , yópe jabova parʉrivʉ ne cõjeiyepe , ñʉja jʉ aicõjeiyʉbevʉ mʉjare aipe jʉ aiye jaʉrõre mʉjare . Mʉja me coreóvaivʉbu aipe mʉje jʉ aiyede Jesúre dajocabevʉva , parʉrivʉ mʉje ũmei . Quénora jaraivʉ baru mʉjare , cad̶ateiyʉrivʉbu mʉjare , mʉje torojʉrãjiyepe aivʉ mʉje ũmei .
43011001	Description	Dinʉmʉre cũinácʉ ũ̶mʉ ũ̶i ãmiá Lázaro ijeteyʉ barejámed̶a . Jíbʉrõmivaque Betania ãmicʉriĩmajinoi cʉrejame ũ̶ . Marta aru María ãmicʉrejaima na , jíbʉrõmiva .
52004008	Sin	Aru ácʉ põecʉ jʉ abecʉ baru iye ñʉje bueiyede , jʉ abeniduibi ũ̶ apecʉ põecʉi bueiyede . Quénora jʉ abebi ũ̶ Jũ̶menijicʉi yávaiyede , ñai daroyʉ mʉjare ñai Espíritu Santore .
62004002	Faith	Coyʉquijivʉ mʉjare aipe d̶arĩ coreóvarĩ bʉojarãjivʉre cũinácʉ põecʉ dápiayʉre yópe Jũ̶menijicʉi Espíritu ũ̶i cõjeiyepe . Caivʉ ina aivʉ “ Jesucristo , Jũ̶menijicʉi mácʉ , jãve daibi põecʉpe ijãravʉi ” , dápiaivʉbu na yópe Jũ̶menijicʉi Espíritu ũ̶i dápiaicõjeiyepe .
65001008	Sin	Aru napedeca ina jʉjovaivʉ , borocʉede bueivʉ , maje jẽneboi jʉjovad̶ama ne baju . “ Jãvemu no ” aru “ Mearomu yo ” , arĩ dápiarĩduyama na . Ʉbenita ãmeina d̶ad̶ama ne bajumia . Jʉ abenama jabovare . Aru ãmeina yávad̶ama ina pʉeno parʉrivʉre máre .
60003011	Recommendation	Dajocajacʉrĩ ũ̶i ãmeno d̶aiyede . Aru d̶ajacʉrĩ mearo . Ʉetʉbecʉva pʉeno baju vorĩ eajacʉrĩ ũ̶i ũmeque cãrijimene d̶acʉyʉ apevʉre .
51001023	Faith	Nópe vaiquíyebu mu̶je d̶aiye boje yópe d̶aiye jau̶épe . Jau̶vu̶ mu̶jare mu̶je ju̶ are nu̶iye Jesús ũ̶i yávaiye méne , “ ¿ Jãve márica ? ” arĩ dápiabevu̶va . Aru jau̶vu̶ mu̶jare mu̶je napini corede nu̶iye maje cu̶rãjiyede Jũ̶menijicu̶que cainu̶mu̶a yópe mu̶je napini coreni bu̶iye báquepe mu̶je mamaru̶mu̶ jápiaiyede iye Jesús ũ̶i yávaiye méne . Iye yávaiye méne obedivu̶ põeva cainoa joborõacavu̶ jápiad̶ama . Aru yú̶vacari , Pablo , Jũ̶menijicu̶re memecayu̶ , coyu̶yu̶bu diede .
43008059	Violence	Ʉ̃i que aiyede , Jesúre jorojĩvʉ , ina judíova boarĩ́ jarʉvaiyʉrivʉ ṹ̶re ĩnejaima cũ̶raboare , dʉrenajivʉ ṹ̶re . Ʉbenita Jũ̶menijicʉi cũ̶ramine jocarĩ etarĩ , dupini nʉrejame Jesús .
49004024	Recommendation	D̶ajarã mʉja yópe ina apʉé mamaene cʉvarivʉre d̶aiye jaʉépe . Jũ̶menijicʉ ʉbi mʉjare cʉrivʉre yópe ũ̶i cʉepedeca . Que baru cʉre d̶aibi mʉjare apʉé mamaeque aru mamaũmeque máre . Que baru meara májara Jũ̶menijicʉi jã́inore aru mearo d̶ajarã apevʉ põeva ne jã́inore máre , yópe ũ̶i yávaiyede jãvene coyʉiyepe .
66014012	Faith	Que baru Jũ̶menijicʉi põeva , ina jʉ aivʉre ũ̶i d̶aicõjeiyede aru jʉ aivʉ Jesúre máre dajocabevʉva ne jʉ aiyede ṹ̶re cainʉmʉa , nácapũravʉre jãve ne napiye jaʉquiyebu ʉre ne ñájiyede .
44013030	Description	Ʉbenita Jũ̶menijicʉ nacovaquemavʉ ṹ̶re yainore jarʉvarĩ .
43010011	Description	Ovejavare coreipõecʉ meacʉ me baju jã́ri capʉibi ũ̶i ovejavare pʉ ũ̶i yaiyeta náre boje . Quédeca tecʉyʉmu yʉ máre . Põevare mead̶acʉyʉ , yaicú̶yʉmu náre boje .
49003002	Grace	Jãve majidivʉbu mʉja Jũ̶menijicʉ epeyʉ bácʉre yʉre , ji memecaquiyepe ayʉ ṹ̶re mʉjare boje , ũ̶i mearo d̶acaiye bojecʉbeda . Que teni yʉre coyʉre d̶aibi mʉjare iye ũ̶i mearo d̶acaiye bojecʉbeda .
56003010	Recommendation	Ácʉ põecʉ Jesúre jʉ ayʉ ũ̶i maucʉvarĩduru apevʉ Jesúre jʉ aipõevare , dajocaicõjejacʉ ṹ̶re ũ̶i que d̶aiyede . Ʉ̃i dajocabedu , dajocaicõjejacʉ ṹ̶re cojedeca , ũ̶i d̶abequiyepe ayʉ diede . Aru ũ̶i dajocabedu cãreja , ye yóvabejacʉ ṹ̶re .
43010019	Description	Que ayʉre jápiarĩ , ina judíova cũinátʉrʉ ãmevʉ cojedeca ne ũme , cũinátʉrʉra yávabema Jesúrã .
43003033	Faith	Que baru ácʉ põecʉ jʉ ayʉ baru ũ̶i coyʉiyede , Jũ̶menijicʉi jãve aiyede , “ Jãvemu ” , ayʉtame ũ̶ .
61003014	Recommendation	Mʉja , ji ʉmara , mʉje napini coreiyedeca diede d̶ajarã caiyede mʉje oainope , maje jabocʉi eaquiyepe aivʉ mʉjare ãmeno cʉbevʉre . Quénora eajacʉrĩ mʉjare pʉeno baju mearare aru me cʉrivʉre cãrijimevʉva .
53003001	Faith	Mʉja , ñʉjevʉ , jẽniajara ñʉjare Jũ̶menijicʉque , apevʉ obedivʉ põeva ne jápiarãjiyepe aivʉ maje jabocʉ Jesucristoi yávaiye méne maumena , ne jʉ arãjiyepe aivʉ diede , aru ne jínajiyepe aivʉ mearore Jũ̶menijicʉre , nópe vaiye báquepedeca mʉjaque .
47004014	Faith	Coreóvaivʉbu ñʉja ũ̶i yávaiyede jãvene , ũ̶i nacovaiye báque boje maje jabocʉ Jesúre yainore jarʉvarĩ , apʉre d̶acʉyʉ ṹ̶re bedióva cojedeca . Que baru coreóvaivʉbu ñʉja nacovacʉyʉre ñʉjare máre yainore jarʉvarĩ , ñʉje apʉrãjiyepe ayʉ bedióva cojedeca , ñʉje cʉe boje Jesucristoque cũinávʉpe . Aru ñʉja mʉjaque , caivʉ majare nʉvacʉyʉme ũ̶i cʉrõi , maje cʉrãjiyepe ayʉ ṹ̶que cainʉmʉa . Que baru jidʉbevʉva coyʉvaivʉbu diede .
59005014	Recommendation	Aru apecʉ mʉjacacʉ ijimʉ maru , cutujacʉrĩ ina Jesúre jʉ aivʉre coreipõevare , ne jẽniarajiyepe ayʉ ṹ̶re maje jabocʉ Jesucristoque ne yuaiyede ṹ̶ra olivo ãmicʉricʉ jẽidʉa córoque .
44007023	Description	’ Cuarenta paiʉjʉa cʉvacʉ Moisés bácʉ , jã́cʉnʉrejaquemavʉ apevʉ ũ̶ jivʉre , Israecavʉre .
44023027	Violence	Apevʉ judíova tatorĩ jẽma ñai ũ̶mʉre , ũ̶i ãmiá Pablo . Boarĩ́ jarʉvarãjivʉ batemá ṹ̶re ji nʉiyede ne yebai churaravaque , ji jápiaiye báque boje Pablo Roma jaboteinocacʉre . Ʉ̃́re ĩvʉ ñʉja , ne boarĩ́ jarʉvabenajiyepe aivʉ .
44019029	Description	Que teni obedivʉ põeva , caivʉ ĩmarocavʉ , cãrijini jorojĩnejaimad̶a . Cúyarĩ nʉri , pʉcarã Pablo ũ̶i mái darĩ yóvaimara mácavʉre , ne ãmiá Gayo aru Aristarco máre , Macedoniacavʉre , jẽni jabʉborĩ ecovarejaimad̶a ĩmarocavʉi cójijino ʉrarõ cʉrõi .
44003014	Sin	Ñai Jesús cainʉmʉa memecayʉ bateáme Jũ̶menijicʉre . Aru cainʉmʉa d̶ayʉ bateáme mearore Jũ̶menijicʉi jã́inore . Ʉbenita mʉja ʉbeteavũ̶ ṹ̶re . Quénora mʉja jẽniavʉ Pilatore , ũ̶i jaetovacaquiyepe aivʉ mʉjare ñai boaipõecʉre , Jesúre jarʉvarĩ .
44015009	Faith	Que baru Jũ̶menijicʉ copʉ etaibi caivʉre cũinátʉrʉ . Jã́imi náre , judíova ãmevʉre , nópe ũ̶i jã́iyepedeca majare , judíovare . Que baru Jũ̶menijicʉ ãrʉmeteibi ne ãmeina teiyede ne jʉ aiyede Jesúre .
46011028	Recommendation	Nópe vaibéquiyepe aivʉ , caivʉ coapa me dápiarĩ corevajarãri caiye ne d̶aiyede , ne dápiaiyede máre , “ ¿ Ãmeina teyʉba yʉ ? ” jẽniari jã́rajivʉ ne baju . Aru ãmeina teivʉ baru , chĩori coyʉjarãri ne ãmeina teiyede Jũ̶menijicʉre , ũ̶i ãrʉmeteni jarʉvaquiyepe ayʉ diede , ne ãri ũcurajiye jipocai .
46015058	Faith	Que baru mʉja , jívʉ , ji ʉmara , parʉre nʉjara mʉja mʉje ũmei , dajocabevʉva mʉje jʉ aiyede maje jabocʉ Jesucristore . Me majidivʉbu mʉja caiye mʉje memecaiyede ṹ̶re bojecʉede , mʉje cʉe boje ṹ̶que cũinávʉpe . Que baru cainʉmʉa pʉeno ʉrarõ baju ṹ̶re memecajarã .
46004016	Recommendation	Que baru parʉrõreca jẽniaivʉ mʉjare : D̶ajarã yópe ji d̶aiyepe .
46001021	Faith	Jãve caiyede majibi ũ̶ . Aru , “ Ijãravʉcavʉ ne majiémia ye coreóvaivʉ bʉojabema yʉre ” , arejaquemavʉ ũ̶ . Quénora , “ Ina põeva jʉ aivʉ ji yávaiye méne Cristorã ji mead̶acaimara márajivʉbu ” , arejaquemavʉ Jũ̶menijicʉ . Iye yávaiye ménecabu Cristorã , ũ̶i mead̶aiyede põevare , ñʉje coyʉiye . Ʉbenita , “ ¿ Ʉbeni márica ? ” arĩ dápiad̶ama ñʉje coyʉiyena ijãravʉcavʉ Jũ̶menijicʉre jʉ abevʉ . Que baru iye ñʉje coyʉiye bojecʉbevʉ , ne dápiaru .
60003001	Recommendation	Mʉja ũ̶mʉcʉrivʉ máre , jʉ ajarã mʉjemarepacʉre nopedeca ina memecaivʉ ne jʉ aiyepe ne jabovare . Que teni apevʉ nácavʉ ne jʉ abedu Jũ̶menijicʉi yávaiyede , mʉja yávabevʉva jʉ are d̶arãjaramu náre , mʉje mearo d̶aiye boje . Jaʉbequiyebu mʉje coyʉrãjiye náre , ne jʉ arãjiyepe aivʉ Cristore .
47005020	Recommendation	Cristoi daroimaramu ñʉja , coyʉcarãjivʉ ũ̶i yávaiye méne . Ñʉje arĩ coyʉiyede põevare “ Maucʉvabejarã mʉja Jũ̶menijicʉre . Quénora ṹ̶re cãrijimene d̶are d̶aicõjejara mʉjare ṹ̶que ” arĩ , yopedecabu Jũ̶menijicʉvacari ũ̶i que jẽniajʉroe náre . Ñʉja parʉrõreca jẽniacaivʉbu mʉjare Cristore boje . Yópe arĩ , “ Maucʉvabejarã mʉja Jũ̶menijicʉre . Quénora ṹ̶re cãrijimene d̶are d̶aicõjejara mʉjare ṹ̶que ” , Cristo ñʉjare jẽniaicõjeimi mʉjare .
44002024	Description	Ʉbenita Jũ̶menijicʉ nacovaquemavʉ ṹ̶re yainore jarʉvarĩ . Jesús yaiyú̶ bácʉvacari , mautebeteame yaiyú̶ bácʉpe . Que baru Jũ̶menijicʉ jebequemavʉ ũ̶i ñájiye báquede ũ̶i yainore .
59002007	Sin	Mʉjavacari “ Jesucristo jinamu maja ” , aivʉbu , mʉje jʉ aiye báque boje ṹ̶re . Ʉbenita nárecabu ãmeina yávaivʉ Jesucristore , mʉje pued̶aimʉre .
54003003	Description	Ũcumejacʉrĩ pacotede d̶aiyede . Aru ãd̶amateiyʉbejacʉrĩ . Quénora meacʉ põecʉ bajacú̶rĩ . Aru jarabejacʉrĩ . Tãutʉrare jecʉbeni , diede pare ʉrĩ vore nʉmejacʉrĩ . Aru ãujimejacʉrĩ apevʉ ne cʉvaede .
43004014	Grace	Ʉbenita ácʉ põecʉ iye ocore , ji jíquicorore , ũcuñʉ mácʉre cũinára , ye cũiñómequiyebu ṹ̶re cojedeca . Ji jíquicoro oco pĩapóinope teni , jãravʉ cũiméjãravʉ baquinóre cʉvacʉyʉme ji jíquicorore ũcuñʉ mácʉ , arejamed̶a Jesús .
62002005	Faith	Ʉbenita ñai d̶ayʉ yópe Jũ̶menijicʉi d̶aicõjeiyepe , ṹ̶recabe jãve coreóvayʉ me aipe d̶arĩ ʉcʉ Jũ̶menijicʉre . Que teivʉ maja coreóvaivʉbu cʉrivʉ Jũ̶menijicʉque cũinávʉpe , cũinátʉrʉ maje ũmei .
66016013	Description	Dinʉmʉre jã́cacʉ yóbecʉrã abujuvare yópe momavape ãrojarivʉre . Cũinácʉ abujucʉ etame ñai ãijuacʉ ũ̶i jijecamure jocarĩ . Apecʉ etame ñai ãme ãimacʉ jijecʉcʉ jia ʉrad̶are jocarĩ dayʉ bácʉ ũ̶i jijecamure jocarĩ . Aru apecʉ etame ñai Jũ̶menijicʉi yávaiyede coyʉcaipõecʉpe teyʉ , borocʉede coyʉyʉ , ũ̶i jijecamure jocarĩ .
59002008	Recommendation	Jũ̶menijicʉ toivaicõjenejaquemavʉ ũ̶i yávaiyede ũ̶i d̶aicõjeino mácarõ pʉeno parʉrõ cõjeinore , yópe arĩ : “ Ʉjacʉ mícʉre yópe mi ʉepe mi baju ” , arĩ toivaicõjenejaquemavʉ . Mʉja d̶aivʉ baru jãve yópe yo cõjeinope , mearo d̶aivʉbu mʉja .
47004005	Faith	Ñʉja coyʉbevʉ ñʉje borore , põeva ne pued̶arãjiyepe aivʉ ñʉjare ne jabovava . Quénora coyʉvaivʉbu maje jabocʉ Jesucristore . Ñʉjacapũravʉ quénora memecavaivʉbu mʉjare , ñʉje d̶aiyʉe boje yópe Jesucristoi ʉrõpe .
46015033	Recommendation	Que baru mʉje bajumia apecʉre jʉjovaicõjemejara . Ãrʉjara apecʉ ũ̶i yópe arĩ coyʉiyede : “ Ãmena põevaque yóvayʉ baru , mearo d̶arĩ cõmajiyede ãrʉmetecʉyʉme ” , aquemavʉ .
58013020	Grace	Jũ̶menijicʉrecabe cãrijimenoque cʉre d̶aiye majicʉ põevare . Ʉ̃́recabe nacovañʉ mácʉ maje jabocʉ Jesúre yaivʉ bácavʉ ne cʉrõre jocarĩ . Maje jabocʉ Jesús caivʉ maja ṹ̶re jʉ aivʉre jã́ri coreyʉbe me baju apevʉ majare coreivʉ pʉeno . Yópe ovejavare coreipõecʉi jã́ri coreiyepe , nopedeca maje jabocʉ Jesús jã́ri coreyʉbe majare . Ʉ̃i jive meiye báque boje ũ̶i yaiye báquede , Jũ̶menijicʉ “ Que d̶arãjare ” arĩ , ũ̶i yóboque coyʉiye báque põevare jãve jaʉbedejaquemavʉ .
50001027	Recommendation	Yo cũinárore d̶arĩ cõmajide nu̶rajino jau̶vu̶ mu̶jare . Cainu̶mu̶a d̶ajarã mu̶ja yópe Jesús ũ̶i yávaiye me d̶aicõjeiyepe . Que baru yu̶ nu̶ñu̶ maru o nu̶mecu̶ baru mu̶je yebai , jápiacu̶yu̶mu mu̶je borore mu̶ja ju̶ aivu̶re paru̶rõreca iye yávaiye méne , dajocabevu̶va diede , cũinátu̶ru̶ mu̶je ũmei aru cũináro mu̶je u̶rõre máre . Que teni jápiacu̶yu̶mu mu̶ja memeivu̶re paru̶rõreca cũinávu̶pe , põeva ne ju̶ arãjiyepe ayu̶ Jesús ũ̶i yávaiye méne .
46006014	Grace	Yópe Jũ̶menijicʉi nacovaiye báquepe maje jabocʉ Jesucristoi baju bácarõre yainore jarʉvarĩ ũ̶i parʉéque , nopedeca majare máre maje bajure nacovacʉyʉme ũ̶i parʉéque .
55001006	Recommendation	Que baru ãrʉicõjeivʉ mʉre Jũ̶menijicʉi jíye báquede bojecʉbeda ji tʉoiyede mʉre ji pʉrʉáque mi jipobʉrã , mi d̶aquiyepe ayʉ yópe Jũ̶menijicʉi ʉrõpe .
60004006	Grace	Ne majinajiyepe ayʉ diede , javede iye Jũ̶menijicʉi yávaiye méne coyʉrejaquemavʉ ina yaivʉ bácavʉre caride . Que baru ñájine d̶aimara mácavʉvacari ne yaiye báquede yópe caivʉ põevape ne bajure , apʉrivʉ cʉrivʉ bʉojarãjarama ne ũmene yópe Jũ̶menijicʉpe .
46007023	Recommendation	Jũ̶menijicʉ ĩni bojed̶arejaquemavʉ majare . Que baru apevʉre yebacavʉpe tede d̶aicõjemejara mʉjare , mʉje d̶aiye boje yópe ne bueiye jãve ãmepe . Quénora d̶ajarã yópe Jũ̶menijicʉi ʉrõpe .
46010010	Recommendation	Jũ̶menijicʉre ãmeina yávabejarã mʉja , yópe apevʉ na mácavʉ ne ãmeina yávaiye báquepe Jũ̶menijicʉre , ne ãmecoroiye báquede ne jabovare , ũ̶i epeimara mácavʉre . Ne nópe d̶aiye báque boje , cũinácʉ ángelede darorejaquemavʉ , ũ̶i boarĩ́ jarʉvaquiyepe ayʉ na mácavʉre .
47002017	Faith	Obedivʉ põeva coyʉivʉbu Jũ̶menijicʉi yávaiyede , ĩnajivʉ tãutʉrare yópe cʉvede jíni bojed̶aipõevape . Apevʉ mʉjacavʉ ʉbenina arĩ coyʉrĩduyama ñʉjare nápe paivʉre . Ʉbenita ne que aiye jãve ãmevʉ . Quénora ñʉja Jũ̶menijicʉi daroimaramu . Ʉ̃i coyʉicõjeimaramu ũ̶i yávaiyede ãmeno cʉbevʉva ũ̶i jã́inore , ñʉje cʉe boje Jesucristoque cũinávʉpe .
45015001	Recommendation	Maja Jesúre jʉ aipõeva me coreóvaivʉbu aipe maje jʉ aiyede Jesúre . Que baru majare cad̶ateiye jaʉvʉ apevʉre , Jesúre jʉ aipõeva coreóvabevʉre cãreja aipe ne jʉ aiyede Jesúre , ne vainí tʉbenajiyepe aivʉ ãmeina teiyede . Maje ʉrõpe d̶aiye jaʉbevʉ majare .
50002024	Faith	Aru maje jabocu̶ Jesús ũ̶i u̶ru , yu̶ máre maumena jã́cu̶nu̶iyu̶vu̶ mu̶je yebai .
66007001	Description	No yóboi , jã́cacʉ yóvaicʉvaivʉ ángelevare núrivʉre maje cʉrijoborõ tʉrʉvai yóvaicʉvaitʉrʉva yebai na coapa . Japuicõjemeteima náre coapa iye yóvaicʉvaiye ũmevʉare ijãravʉquede . Que teni japuicõjemeteima joborõre copʉ , jia ʉrad̶are copʉ , aru apecʉ jocʉcʉre copʉ máre .
60004003	Sin	Ina Jũ̶menijicʉre jʉ abevʉ d̶aivʉ ne baju ʉrõpe . Javede mʉja máre nápe d̶aivʉ barejaquémavʉ obediʉjʉa . Que teni mʉja ãmeno d̶aivʉ barejaquémavʉ . Mʉje ãmeina d̶aiyʉepe d̶aivʉ barejaquémavʉ . Pacoteivʉ barejaquémavʉ . Bʉjiéque ũcuri torojʉve teivʉ barejaquémavʉ . Ũcuri upaivʉ barejaquémavʉ . Aru ãmeno d̶aivʉ barejaquémavʉ mearore jívʉ pẽpeimarare Jũ̶menijicʉre ʉbevʉva .
66011005	Violence	Ácʉ põecʉ ũ̶i ñájine d̶aiyʉrĩduru náre , toa etarĩ ne jijecamure jocarĩ ẽ́ni bíjaroquiyebu ne mauvare . Que baru nópe yainájarama ñame ñájine d̶aiyʉrĩduivʉ ina pʉcarãre .
44023005	Recommendation	Que aivʉre , Pablo arejamed̶a : — Mʉja , jívʉ , coreóvabetevʉ yʉ ṹ̶re Jũ̶menijicʉi sacerdotevare jaboteipõecʉre . Yʉ majicʉ baru , nópe abejebu yʉ , Jũ̶menijicʉi yávaiyede toivaiye báque boje yópe : “ Ãmeina yávabejarã mʉja ñai mʉjare jaboteyʉre ” , arejamed̶a Pablo .
66022015	Sin	Ʉbenita no ĩmaro jedevai mautenajarama caivʉ ina ãmena baju , ina yaviéde d̶aivʉ , ina ãmeina d̶aivʉ apevʉque némarebʉcʉva ãmevʉque , ina põevare boarĩ́ jarʉvaivʉ , ina mearore jívʉ pẽpeimarare , aru ina borocʉrĩ jʉjovaiyʉrivʉ apevʉre máre , áme Jesús .
66002014	Sin	’ Ʉbenita apejĩe mi d̶aiyede ãmeina jã́ivʉ yʉ . Apevʉ mʉjacavʉ cʉrivʉ d̶aivʉbu yópe Balaam mácʉ ũ̶i bueiye báquepe . Javede ñai Balaam mácʉ majicarejaquemavʉ Balac bácʉre ũ̶i ãmeina d̶are d̶aquiyepe ayʉ ina Israecavʉ bácavʉre . Ãicõjenejaquemavʉ na mácavʉre ãiyede pẽpeimarare ne jíye báquede . Aru ãmeina d̶aicõjenejaquemavʉ na mácavʉre apevʉque némarebʉcʉva ãmevʉque máre . Nópe Balac bácʉre d̶aicõjenejaquemavʉ Balaam mácʉ .
53001003	Faith	Mʉja , ñʉjevʉ , torojʉede jívʉbu ñʉja Jũ̶menijicʉre mʉjare cainʉmʉa . Ñʉje nópe d̶aiye jaʉvʉ ñʉjare . Aru mearomu . Mʉja coreóvaivʉbu aipe d̶aiye jaʉrõre mʉjare mʉje cʉede yópe Jũ̶menijicʉi ʉrõpe , caride jave báque pʉeno . Aru caivʉ mʉja coapa ʉrivʉbu mʉjevʉre caride jave báque pʉeno .
46012002	Sin	Mʉja iyede coreóvaivʉbu . Jũ̶menijicʉre coreóvabevʉ bácavʉ cãreja , pẽpeimara yávabevʉre mearore jíde d̶aimara matequémavʉ mʉja , mʉje dápiarĩduiye boje parʉéde cʉvarivʉre . Ne d̶aicõjeimara matequémavʉ mʉja .
49005025	Recommendation	Mʉja , nomicʉrivʉ , jecʉjarã mʉjemarepacore yópe Cristoi jecʉépe caivʉ majare , ṹ̶re jʉ aivʉre . Cristo pare ʉcʉ mʉjare , boarĩ́ jarʉvaicõjenejaquemavʉ ũ̶i bajure .
45012017	Recommendation	Apevʉ ne ãmeno d̶aiyede mʉjare , copʉ ãmeno d̶abejarã náre . Jipocamia dápiajarã aipe d̶aiye jaʉrõre , apevʉ ne jã́rajiyepe aivʉ mʉja jʉjovabevʉre .
60005006	Recommendation	Que baru yebacavʉpe tejarã mʉja , Jũ̶menijicʉ ũ̶i cad̶atequiyepe aivʉ mʉjare ũ̶i parʉéque . Que teni ũ̶i beoijãravʉ baquinóre Jũ̶menijicʉ mearare epecʉyʉme mʉjare .
44014017	Grace	Ʉbenita cainʉmʉa Jũ̶menijicʉ jã́d̶ovaimi mʉjare aipe ãrojacʉ ũ̶i baju ũ̶i d̶acaiyede mearore mʉjare . Que teni Jũ̶menijicʉ ocare d̶acaibi cavarõre jocarĩ mʉjare . Aru bʉcʉre d̶acaibi mʉje oteiyede , mʉje cʉvarãjiyepe ayʉ ãiyede . Yapide d̶acaibi mʉjare ãiyeque . Aru torojʉre d̶acaibi mʉje ũmene , Pablo Bernabémaque arejaimad̶a .
54003011	Recommendation	Quédeca ina nomiva Jesúre jʉ aipõevare cad̶ateinomiva máre , jaʉvʉ náre ne mearo d̶aiye cainʉmʉa , yópe põeva ne pued̶aimarape . Yávabejarãri borocʉede apevʉi borore . Corejarãri me ne d̶aiyede máre . Jaʉvʉ náre máre ne bʉojaiye me caiye ne memeiyede .
66002021	Sin	Joe coreniduivʉ yʉ õi chĩori oatʉvacojiyepe ayʉ õi d̶aiyede , õi jarʉvacojiyepe ayʉ náre õi ãmeina tede d̶aiyede jarʉvarĩ . Ʉbenita oatʉvaiyʉbebico õ .
44012020	Description	Ʉ̃i cʉede noi , pare jararejamed̶a ñai Herodes Tiro aru Sidón ãmicʉriĩmaroacavʉre máre . Que baru apevʉ diĩmaroacavʉ cójijidejaimad̶a , cãrijimene d̶aiyʉrãjivʉ Herodede . Diĩmaroacavʉ ĩni bojed̶aivʉ barejáimad̶a ne ãrajiyede Herodei jaboteinoi . Que baru maucʉvaiyʉbedejaimad̶a ṹ̶re . Mamarʉmʉre coyʉrãnʉrejaimad̶a Blastore , jẽniarajivʉ ũ̶i cad̶atequinore náre . Ñai Blasto Herodei cũ̶ramine coreipõecʉ barejámed̶a . Ne coyʉiyede jápiayʉ , ne jẽniaiyede jʉ ayʉ , cad̶ateiyʉrejamed̶a náre . Ʉ̃i cad̶ateiyeque , cójijini , nʉrajivʉ barejáimad̶a Herodes yebai , jẽniarajivʉ ũ̶i cãrijimene d̶aquiyepe aivʉ náre .
43008049	Sin	Náre arejame Jesús : — Abujucʉ cʉbebi yú̶que . Jipacʉre pued̶aivʉ yʉ . Ʉbenita yʉre pued̶abevʉ mʉja .
43006018	Description	Ũmevʉ ñʉjare edarĩ , japurejavũ̶ . Pare pãcarejavũ̶ macajitabʉ ʉrabʉ ñʉjare , jatajʉrorivʉre .
45008018	Faith	Jãve majivʉ yʉ ʉrarõ mearore Jũ̶menijicʉ d̶acacʉyʉre majare , maje torojʉrãjiyepe ayʉ maje ũmei ũ̶i oatʉvaquiyede majare yópe ũ̶i ʉrõpe . Que baru ye baju ãmevʉ majare maje ñájiyede ijãravʉre , maje cʉede yópe Jũ̶menijicʉi ʉrõpe d̶aiye jaʉé boje cãreja .
62002012	Grace	Mʉja , jímajinape paivʉ , yʉ toivacaivʉ mʉjare Cristo ũ̶i yaicáiye báque boje mʉjare , bojed̶acʉyʉ mʉje ãmeina teiyede . Que baru Jũ̶menijicʉ ãrʉmeteibi mʉje ãmeina teiyede .
55001009	Grace	Jũ̶menijicʉ mead̶aibi majare aru cutuibi majare máre , maje meara baju barãjiyépe ayʉ . Ʉbenita die boje maja memecabevʉ ṹ̶re . Quénora Jũ̶menijicʉ mearo d̶acaibi majare bojecʉbeda nópe ũ̶i d̶aiyʉe boje . Javede ijãravʉ bú̶quiye jipocai , Jũ̶menijicʉ majidejaquemavʉ mead̶acʉyʉre majare Jesucristoi d̶acaquiye boje .
43019006	Violence	Cũiná Jesúre ne jã́iyede , cod̶oboborejaima ina sacerdotevare jaboteipõeva aru Jũ̶menijicʉi cũ̶ramine coreipõeva máre : — Ʉ̃́re jocʉcʉjaravena pẽvari boarĩ́ jarʉvaicõjejacʉ mʉ , arĩ cod̶oboborejaima . Pilato arejame : — Mʉje baju ṹ̶re nʉvari , jocʉcʉjaravena pẽvari boarĩ́ jarʉvajarã . Yʉre ji jã́ru ãmeina tebecʉtame , arejame .
60001010	Grace	Iye Jũ̶menijicʉi mead̶aiyede põeva ṹ̶re jʉ aivʉre , ina Jũ̶menijicʉi yávaiyede coyʉcaipõeva mácavʉ me majiyʉrejaquemavʉ , coreóvarãjivʉ caiye iye yávaiyede põevare mead̶aiyena . Coyʉcarejaquemavʉ Jũ̶menijicʉi d̶acaquiyede mʉjare bojecʉbeda ũ̶i me boje .
63001007	Sin	Obedivʉ jʉjovaivʉ cuivʉbu yore ijãravʉi . Nárecabu jʉ abevʉ Jesucristore jãve dayʉ bácʉre põecʉpe ijãravʉi . Ácʉ põecʉ que ayʉ baru , ṹ̶recabe jʉjovayʉ põevare aru maucʉvacʉ Cristore máre .
44024005	Sin	Ñai ũ̶mʉ Pablo pare cãrijovaimi ũ̶ . Caino joborõi maucʉvare d̶aibi judíovare ne baju , ũ̶i apede bueiye boje . Apeyajubo , nazareno ãmicʉriyajubo jabovacacʉbe ũ̶ .
54003016	Grace	Jãve pʉeno métamu iye bueiye jãve , Jũ̶menijicʉi jã́d̶ovameno mácarõ jipocamia ʉbenita jã́d̶ovaino caride , maje majinajiyepe aiye aipe d̶arĩ cʉrãjivʉ meara Jũ̶menijicʉi jã́inore . Yópe arĩ , coyʉivʉbu maja : Cristo járorejaquemavʉ ijãravʉi põecʉpe . Aru ñai Espíritu Santo jã́d̶ovarejaquemavʉ ṹ̶re pʉeno meacʉ bajure . Ina ángeleva jã́rejaquemavʉ ṹ̶re . Põeva coyʉrejaquemavʉ ũ̶i borore caivʉ joborõcavʉre . Ijãravʉcavʉ jʉ arejaquemavʉ ṹ̶re . Aru Jũ̶menijicʉ mʉvarejaquemavʉ ṹ̶re cavarõ mearo ũ̶i cʉrõi , arĩ coyʉivʉbu maja .
66016021	Violence	Aru cavarõre jocarĩ tʉavũ̶ ocaino jãjaro ʉrarõ baju yópe cũ̶raboape . Diboá coapa cuarenta paikilos dʉcʉriboa bateávũ̶ . Tʉavũ̶ põevara , ijãravʉcavʉ Jesucristore jʉ abevʉre . Ʉbenita nácapũravʉ , ñájivʉvacari diboá tʉiye boje , pʉeno ãmeina yávare nʉima na Jũ̶menijicʉre , iye ñájiovaiye pare ñájine d̶aiye boje náre .
61003013	Faith	Ʉbenita cʉquiyebu cavarõ mamaro aru joborõ mamaro máre . Jũ̶menijicʉ aibi majare , “ Apejãravʉ mamajãravʉ meajãravʉ baquinó cʉquiyebu jãve ” . Aru caivʉ dinʉmʉ maquinócavʉ meara cʉrãjarama cainʉmʉa Jũ̶menijicʉi jã́inoi .
66006014	Description	No cavarõ bíjavũ̶ , yópe toivaiye báque bíjaiyepe paperayocare cãriáriburu yóboi . Aru caicũa cũ̶racũa , caiye jiavʉa máre jarʉvavũ̶ die cʉrõre jocarĩ .
58010010	Grace	Jesucristoi yaiye báque boje yópe Jũ̶menijicʉi ʉrõpe , caivʉ maja ṹ̶re jʉ aivʉ , boropatebevʉ Jũ̶menijicʉi jã́inore , yópe nʉri eaiyepe bʉojaivʉbu maja Jũ̶menijicʉ yebai ye jaʉbede d̶aimara . Yópe joaiyepe docʉcʉede ocoque , nopedeca Cristo jarʉvarejaquemavʉ maje ãmeina teiyede , ũ̶i bajure ũ̶i boarĩ́ jarʉvaicõjeiye báquede ũ̶i mauvare cũinára .
52001002	Faith	Torojʉede jívʉbu ñʉja Jũ̶menijicʉre cainʉmʉa jẽniaiye coapa caivʉ mʉjare , mʉje jʉ aiye boje Jesúre .
66006004	Violence	Que aiyeda , etame apecʉ caballo , jũacʉ . Ñai tubacʉ ṹ̶ra ãd̶amatede d̶aicõjeimʉ mateáme ijãravʉcavʉre , ne boarĩ́ jarʉvarãjiyepe ayʉ ne baju . Que teni cãrijimenore cũiné d̶aicõjeimʉ mateáme . Cʉvateame cũináve boaicarove ũ̶mʉjʉrivede .
54006001	Recommendation	Caivʉ Jesúre jʉ aipõeva memecaivʉre pued̶aiye jaʉvʉ ne jabocʉre cainʉmʉa , apevʉ ne ãmeina yávabenajiyepe aivʉ Jũ̶menijicʉre aru maje bueiyede máre .
51003009	Recommendation	Que baru borod̶abejarã mu̶je bajumia . Mu̶ja aipe ãrojarivu̶ bácavu̶re mu̶je ãmeina d̶aiyu̶eque aru mu̶je d̶are nu̶iye báquede ãmenore dajocad̶avũ̶ mu̶ja .
66002020	Sin	’ Ʉbenita cũináro mi d̶ainore ãmeina jã́ivʉ yʉ . Mʉ jaetovabevʉ nomióre õi ãmiá Jezabel . Õ mʉje jẽneboi ‘ Jũ̶menijicʉi yávaiyede coyʉcaipõecobu yʉ ’ , ʉbenina aibico õ . Õi bueiyeque jʉjovaibico ina yʉre memecaivʉre . Que baru ãmeina d̶are d̶aibico náre apevʉque némarebʉcʉva ãmevʉque . Aru ãre d̶aibico náre ãiyede pẽpeimarare ne jíye báquede máre .
48003008	Grace	Javede Jũ̶menijicʉ toivaicõjenejaquemavʉ ũ̶i yávaiyede , põeva ne coreóvarãjiyepe ayʉ boropatebede d̶acʉyʉ ũ̶i jã́inore ina judíova ãmevʉre ne jʉ aiyeque ṹ̶re . Jũ̶menijicʉ coyʉrejaquemavʉ Abraham mácʉre mearo d̶acacʉyʉre ũ̶ mácʉre ũ̶i mearo d̶acaquiye jipocai yópe arĩ : “ Mʉ jʉ aivʉ yʉre . Que baru mʉre ji mearo d̶acaiye báquepedeca ijãravʉcavʉ apevʉ , caivʉ yʉre jʉ aivʉre máre , mearo d̶acacʉyʉmu yʉ ” , arĩ toivaicõjenejaquemavʉ Jũ̶menijicʉ .
58012005	Recommendation	¿ Aru ãrʉmetenarʉ mʉja iye Jũ̶menijicʉi majicaiyede majare yópe mamarape ? Yópe arĩ , toivaicõjenejaquemavʉ : Mʉ , bʉcʉ , me jápiarĩ ad̶ajacʉ maje jabocʉ Jũ̶menijicʉ majicayʉre mʉre aipe d̶aiye jaʉrõre . Chĩori parʉbetebejacʉ mi ũmei ũ̶ coreóvare d̶ayʉre mi ãmeina teiyede .
58013017	Recommendation	Me jápiajarã mʉja , Jesúre jʉ aipõeva , mʉjare coreipõevare . Náre pued̶arĩ , ne coyʉiyede jʉ arĩ , d̶ajarã yópe ne d̶aicõjeiyepe . Cainʉmʉa mʉjare ʉrĩ , jã́ri cored̶ama ye jabʉóvabevʉva . Aru nópe d̶ad̶ama , ne coreóvaiye boje coyʉrãjivʉre Jũ̶menijicʉre aipe ne d̶aiyede iye ũ̶i náre coreicõjeiyede mʉjare . Mʉja ne coyʉiyede jʉ arĩ , diepe mʉje d̶aru , torojʉrivʉ coyʉrãjarama Jũ̶menijicʉre mʉje jʉ aiyede . Ʉbenita mʉja ne coyʉiyede jʉ abeni , diepe mʉje d̶abedu , chĩoivʉ coyʉrãjarama Jũ̶menijicʉre mʉje jʉ abede . Aru chĩoivʉ coyʉru , ye meamejebu mʉjare . Jũ̶menijicʉ ñájine d̶ajebu mʉjare , mʉje jʉ abe boje náre .
44013019	Description	Bíjaroyʉ bácʉ siete paiyajuboare , Canaán ãmicʉrijoborõcavʉre , jídejaquemavʉ no joborõre ũ̶i põeva mácavʉre .
54006003	Faith	Maje jabocʉ Jesucristo bueibi majare jãve , maje majinajiyepe ayʉ aipe d̶aiye jaʉrõre majare , maje cʉrãjiyepe ayʉ yópe Jũ̶menijicʉi ʉrõpe . Ʉbenita apevʉ cʉrivʉbu , jʉ abevʉ Jesús ũ̶i bueiyede . Quénora bueivʉbu na ape bueiyede jãve ãmene .
63001010	Recommendation	Ácʉ põecʉ buecʉdayʉ baru mʉje yebai ape bueiyede Jesúi bueiye báquede jarʉvarĩ , ñaine copʉ etabejarã mʉje cũ̶ramiai aru jacoyʉbejarã ṹ̶re .
47001005	Grace	Yópe Cristoi ʉrarõ ñájiye báquepe , nopedeca maja máre ʉrarõ ñájivʉbu . Aru yópe Jũ̶menijicʉi ʉrarõ cad̶ateiye báquepe ṹ̶re , nopedeca ʉrarõ cad̶ateyʉbe majare , maje cʉe boje Jesucristoque cũinávʉpe .
65001011	Sin	¡ Chĩorajarama na ! D̶ad̶ama yópe Caín mácʉpe , ñai ĩmacʉ bácʉre boarĩ́ jarʉvayʉ bácʉpe . Aru ãmeina ted̶ama , earãjivʉ tãutʉrare yópe Balaam mácʉpe . Ʉbenita bíjarãjarama , ne jʉ abe boje jabovare yópe Coré bácʉpe .
65001010	Sin	Ina jʉjovaivʉ , borocʉede bueivʉ , ãmeina yávad̶ama iye ne coreóvabede . Aru iye ne coreóvaiyede coreóvabenama ne majiéque yópe põeva dápiaivʉpe . Quénora coreóvad̶ama diede ne dápiaiyeque jĩ́cua yópe ãimara dápiabevʉpe . Aru bíjarãjarama na no boje .
58011007	Faith	Noé mácʉ ũ̶i jʉ aiye báque boje Jũ̶menijicʉre , jiad̶ocũ ʉracũ cũ̶rami cʉricũre d̶arejaquemavʉ yópe Jũ̶menijicʉi coyʉiye báquepedeca ũ̶ mácʉre , mead̶acʉyʉ ũ̶ jina mácavʉre muiváibore jocarĩ . Jũ̶menijicʉ coreóvare d̶arejaquemavʉ ũ̶ mácʉre ãnié ãmene vaiquíye báquede , ãnié jã́me máquede cãreja . Aru Noé mácʉcapũravʉ jápiarĩ ad̶arĩ jʉ arejaquemavʉ ṹ̶re . Ʉbenita ijãravʉcavʉ Jũ̶menijicʉre jʉ abevʉ bácavʉ Noé mácʉre jápiarĩ ad̶abeni jʉ abedejaquemavʉ ũ̶ mácʉre . Que baru Jũ̶menijicʉi ñájine d̶arãjimara marejaquémavʉ na mácavʉ . Ʉbenita Noé mácʉre “ Boropatebecʉbu mʉ ji jã́inore ” , arejaquemavʉ Jũ̶menijicʉ , ũ̶i jʉ aiye báque boje ṹ̶re .
58009006	Description	Diñami cũ̶rami mácarõ nópe barejaquémavʉ . Que baru caijãravʉa coapa ditucubʉ ʉratucubʉ ne mamarʉmʉ ecoitucubʉ bácarõre ecovarejaquemavʉ ina sacerdoteva bácavʉ , memecarãjivʉ Jũ̶menijicʉre yópe jaʉépe na mácavʉre .
44007051	Sin	’ Yʉ coyʉyʉbu mʉjare : ¡ Ʉbenita jápiaiyʉbevʉ mʉja ! Dápiaivʉbu mʉja yópe Jũ̶menijicʉre jʉ abevʉ ne dápiaiyepe . Jápiaiyʉbevʉ mʉja Jũ̶menijicʉi yávaiyede . Mʉjeñecuva mácavʉpe paivʉbu mʉja . Na mácavʉpedeca mʉjavacari máre cainʉmʉa jápiabevʉ ñai Espíritu Santore .
54001009	Sin	Coreóvaiye jaʉvʉ põevare aipe teni Jũ̶menijicʉi coreóvare d̶aiye báquede iye d̶aicõjeiyede . Jũ̶menijicʉ coyʉrejaquemavʉ iye d̶aicõjeiyede Moisés bácʉre , jã́d̶ovacʉyʉ dieque põeva ne ãmeina teiyede . Que baru ina põeva boropatebevʉre Jũ̶menijicʉi jã́inore , ne jʉ aiye boje Jesúre , jaʉbevʉ náre iye d̶aicõjeiye . Quénora ina ãmeina teivʉre iye d̶aicõjeiyeque Jũ̶menijicʉ jã́d̶ovaimi ne ãmeina teiyede . Ãmeina teivʉ ne d̶aiye nópe paiyebu . Námu Jũ̶menijicʉi d̶aicõjeiyede jʉ abeni d̶abevʉ . Pued̶abevʉbu Jũ̶menijicʉre , ãmeina d̶aivʉ . Námu Jũ̶menijicʉi ʉbemara aru yʉrivʉ Jũ̶menijicʉre máre . Námu boarĩ́ jarʉvaivʉ népacʉre , aru népacore , aru apevʉre máre .
46005009	Recommendation	Jipocare ji toivaicõjeiye báquede apecʉre paperayocare , mʉjare yóvaicõjemetecacʉ ina ãmeina d̶aivʉre apevʉque némarebʉcʉva ãmevʉque .
48001015	Grace	Ʉbenita nópe d̶ayʉ bácʉreca , Jũ̶menijicʉcapũravʉ yópe d̶acarejaquemavʉ yʉre . Beorejaquemavʉ yʉre ji põetequiye jipocamia . Aru cuturejaquemavʉ yʉre , ũ̶i pare ʉe boje põevare , ji memequiyepe ayʉ ṹ̶que .
45007015	Description	Jãve coreóvabevʉ aipe vaiyede yʉre aru ji d̶aiyede máre . Yópe ji d̶aiyʉepe d̶abevʉ yʉ . Ʉbenita iyebu ji jã́iyʉbe ji d̶aiye .
61003018	Faith	Quénora pʉeno baju nʉjara mʉja , Jũ̶menijicʉi mearo d̶acaimara bojecʉbeda ũ̶i me boje . Aru pʉeno baju coreóvajarã maje jabocʉ Jesucristore , majare mead̶aipõecʉre . Mearore jínajarevʉ ṹ̶reca caride aru cainʉmʉa , jã́d̶ovarajivʉ ṹ̶re meacʉ bajure . Quédecabu . Quénoramu .
46004010	Description	Ijãravʉcavʉ Jesúre jʉ abevʉ , “ Majibema na , ʉbenina coyʉivʉ ” , ad̶ama ñʉje borore , Jesúi daroimarare coyʉcarãjivʉ ũ̶i yávaiye méne . Ʉbenita mʉjacapũravʉ “ Jesucristo caiyede coreóvare d̶aibi ñʉjare ” , arĩ dápiad̶avũ̶ , ʉbenina dápiaivʉvacari . Ñʉjacapũravʉ bueni majibevʉ parʉéque . Ʉbenita mʉjacapũravʉ “ Parʉéque bueivʉbu ñʉja ” , arĩ dápiad̶avũ̶ , ʉbenina dápiaivʉvacari . Aru mʉjatamu põeva ne pued̶aimara . Ʉbenita ñʉjatamu ne ãmeina jã́imara .
60005009	Faith	Ʉbenita dajocabejarã mʉje jʉ aiyede ṹ̶re . Quénora maucʉvajarã ñai abujuvai jabocʉre , mʉje coreóvaiye boje caino joborõacavʉ ijãravʉi Jesúre jʉ aivʉ , na máre ñájiñama mʉje ñájiyepe .
51003022	Recommendation	Mu̶ja , memecaivu̶ , cainu̶mu̶a ju̶ ajarã me mu̶je jabova ijãravu̶cavu̶re ne coyu̶iyede mu̶jare . Cainu̶mu̶a ju̶ ajarã náre me mu̶je ũmeque . Ju̶ aivu̶ ãmejara náre quénora ne jã́iyede mu̶jare , “ Mearo d̶aivu̶bu ” ne arãjiyepe aivu̶ mu̶jare . Ju̶ ajarã náre , mu̶je pued̶aiye boje maje jabocu̶ Cristore .
66017012	Description	’ Caipʉcapʉrʉape paijavaroa mi jã́iye báque , jẽvari coyʉrĩ diedecabu caipʉcapʉrʉape paivʉ jabova bárãjivʉ , jaboteni bú̶bevʉ cãreja . Ʉbenita cũináora baju jaboteicõjeimara marajárama ñai ãme ãimacʉ jijecʉcʉque .
46002012	Grace	Ñai Espíritu Jũ̶menijicʉi daroimʉ majare põeva ne majiéde coreóvare d̶abebi majare . Quénora Jũ̶menijicʉi majiéde coreóvare d̶aibi majare , maje coreóvarãjiyepe ayʉ iye Jũ̶menijicʉi mearore d̶acaiyede majare bojecʉbeda .
59005001	Recommendation	Caride jápiajarã mʉja , cʉve cʉvarivʉ . Cod̶oboborĩ ojarã mʉja mʉje ñájinajinore .
66002010	Recommendation	’ Jidʉbejacʉ mi ñájiquinore . Jã́jacʉ . Ñai abujuvai jabocʉ bʉore d̶acʉyʉme apevʉ mʉjacavʉre ãmeina teivʉre jẽni jacoiñami , jã́ri coreóvacʉyʉ mʉje jʉ aiyede yʉre . Caipʉcapʉrʉape paijãravʉa baquiyéde ñájinajaramu mʉja . Jʉ ajacʉ yʉre pʉ mi yaiyeta . Que teyʉre , yʉ bojed̶acʉyʉmu mʉre me . Mʉre cʉre d̶acʉyʉmu jãravʉ cũiméjãravʉ baquinóre yú̶que .
54006011	Recommendation	Mʉ Jũ̶menijicʉi põecʉbu . Ʉ̃́re memecayʉbu mʉ . Que baru d̶abejacʉ caiye iye ãmeina teiyede yópe ji coyʉiyepe . Pʉeno baju d̶ajacʉ cainʉmʉa , mearo d̶acʉyʉ Jũ̶menijicʉi jã́inoi , pued̶acʉyʉ ṹ̶re , jʉ acʉyʉ Jesús ũ̶i yávaiye méne , ʉcʉyʉ põevare , napicʉyʉ mi ñájiyede , aru meacʉ põecʉpe cʉcʉyʉ apevʉque .
59005005	Sin	Ijãravʉi torojʉrĩ cʉrivʉbu mʉja mʉje ʉre cʉveque . Ʉrabʉcʉvabu mʉje ãiye boje méne . Que baru yópe oteiãimacʉ coreóvabecʉpe põevai jíyede ṹ̶re ʉrarõ ãinore , d̶arãjivʉ jiacʉcʉre ne boarã́jiye jipocai ṹ̶re , nopedeca mʉje ñájinajijãravʉ baquinó edaquiyebu mʉjare , corebevʉre .
66004004	Description	Jabocʉi dobarõ mearo yebai apenoa jabovai dobarõa mearoa veinticuatro painoa yópe meatarabʉ dobarĩ jãpʉrino mateávũ̶ . Aru die coapa dobateima veinticuatro paivʉ bʉcʉva , doivʉ cuitótecajea boricajeare aru ne jipobʉi cʉvateima úruque d̶aitarabʉare máre .
66018007	Description	Yópe ʉrarõ mearore aru ʉre cʉve bojecʉede máre ne ĩ́ye báquepe ne baju , nopedeca ĩcavajarã náre ñájiyede ʉre aru chĩoiyede máre ʉre cũinátʉrʉra . Yópe arĩ dápiarĩduyama na ne ũmei : “ Yui jabotenajivʉ dobarivʉbu ñʉja . Apejĩe ye jaʉbevʉ ñʉjare . Cõmaje ãrojarivʉ ãmenajaramu ñʉja cainʉmʉa . Aru chĩomenajaramu , ñájimenajaramu máre cainʉmʉa ” , arĩ dápiarĩduyama nócavʉ , “ ¿ Meara márica apevʉ pʉeno ? ” aivʉ .
60003007	Recommendation	Aru mʉja nomicʉrivʉ máre , me coreóvajarã aipe d̶aiye jaʉrõre mʉjare mʉjemarebʉcʉvare . Na mʉje cãchino parʉrivʉbu . Que baru pued̶ajarã náre . Aru na cʉvarãjarama jãravʉ cũiméjãravʉ baquinóre cũinátʉrʉ mʉjaque . Que baru pued̶ajarã náre . Me cʉjarã náque , mʉje jẽniari bʉojarãjiyepe aivʉ Jũ̶menijicʉque yópe mʉjare jaʉépe .
54002012	Recommendation	Yʉ nomivare bueicõjemevʉ ũ̶mʉvare . Aru yʉ nomivare máre jaboteicõjemevʉ ũ̶mʉvare . Quénora bi ajarãri na , nomiva .
46001009	Faith	Jũ̶menijicʉ d̶aibi cainʉmʉa yópe ũ̶i aiye báquepedeca . Ʉ̃́recabe mʉjare cuturĩ epeyʉ maje jabocʉ Jesucristoque cũinávʉpe , “ Yóvajarãri na jímacʉ Jesucristoque ” , ũ̶i aiye báquepedeca .
48005013	Recommendation	Mʉja , jívʉ , mʉjarecabu Jũ̶menijicʉi cutuimara mácavʉ ũ̶ jina márajivʉ , d̶abenajivʉ iye d̶aicõjeiyede yebacavʉpe . Ʉbenita me jã́jara diede , yebacavʉpe tede d̶aiyede . Mʉjare d̶aiye jaʉbe boje iye d̶aicõjeiyede , “ Caiye maje ãmeina d̶aiyʉede d̶arĩ bʉojaivʉbu maja ” , arĩ dápiabejarã . Quénora dápiajarã mʉje baju yópe yebacavʉpe , cad̶atenajivʉ mʉjacavʉ Jesúre jʉ aipõevare , mʉje ʉe boje caivʉ Jesúre jʉ aivʉre .
59002012	Recommendation	Mʉja coreóvaivʉbu Jũ̶menijicʉ jã́ri coyʉcʉyʉre méne o ãmene mʉje d̶aiyede . Jã́cʉyʉme aipe ãrojaene diede , yópe ũ̶i d̶aicõjeiye me , aru ye jaʉbe , aru bʉoimarare d̶abepe máre . Que baru me yávajarã aru me d̶ajarã máre yópe Jũ̶menijicʉi ʉrõpe .
46012005	Faith	Ʉretamu maje memecaiye Jũ̶menijicʉre aru apevʉre máre maje majiécarõque . Ʉbenita cũinátʉrʉ ãmevʉ . Aru maje jabocʉ Jesucristo cũinácʉrecabe jaboteyʉ maje memecaiyede .
45009005	Description	Ina judíovavacari “ Ñʉjeñecuva mácavʉbu ” , ad̶ama Abraham mácʉre , Isaac bácʉre , Jacob bácʉre , aru Jacob bácʉi doce paivʉ mamara mácavʉre máre , ne yajuboare bʉipõeva mácavʉre . Aru Cristovacari põetedejaquemavʉ yópe ne yajubocacʉpe , judíovacacʉpe . Ʉbenita me jápiajarã yʉre . Jesucristo põecʉbe . Ʉbenita ũ̶ máre Jũ̶menijicʉ , mearore jímʉme , aru ne torojʉede jímʉme cainʉmʉa jãravʉ cũiméjãravʉ baquinóre . Quédecabu .
47001006	Description	Ñʉja ñájivʉbu , bʉojarãjivʉ cad̶ateivʉ mʉjare , mʉje parʉrãjiyepe aivʉ mʉje ũmei aru mʉje mead̶aimara marajiyépe aivʉ máre . Jũ̶menijicʉi cad̶ateiyede ñʉjare ũ̶i parʉre d̶aiyede ñʉje ũmei , coreóvare d̶aibi ñʉjare aipe d̶aiye jaʉrõre ñʉjare , ñʉje cad̶atenajiyepe ayʉ mʉjare , parʉre d̶arĩ mʉjare mʉje ũmei . Que baru mʉja máre mʉje ñájiyede napini bʉojarãjivʉbu mʉje ñájinajijãravʉ baquinói yópe ñʉje napiyepedeca ñʉje ñájiyede .
47001021	Faith	Jũ̶menijicʉrecabe parʉre d̶ayʉ ñʉjare aru mʉjare máre maje ũmei , maje cʉede Jesucristoque cũinávʉpe . Ʉ̃́recabe beoyʉ bácʉ majare ũ̶ jinava .
44010015	Recommendation	Ʉbenita Jũ̶menijicʉcapũravʉ arĩ yávarejamed̶a Pedrore cojedeca . — “ Ãiyʉbevʉ yʉ ” , abejacʉ mʉ iyede ji ãicõjeiyede mʉre , arejamed̶a Jũ̶menijicʉ .
66018009	Sin	Caivʉ ina jabova ijãravʉcavʉ ãmeina d̶aivʉ bácavʉ diĩmaro mácarõcavʉque bʉjiéque cod̶oboborĩ , ñarebare totarĩ orãjarama na , ne jã́iyede toabico porĩ mʉinore no ĩmaro mácarõre ẽ́iyede .
43014023	Faith	Jesús , yópe arĩ , coyʉrejame : — Ácʉ põecʉ yʉre ʉcʉ , ji coyʉiyede jʉ acʉyʉme . Ʉ̃́recabe jipacʉi ʉquimʉ . Yʉ aru jipacʉmaque ũ̶i yebai nʉri , ṹ̶que cʉrãjaramu ñʉja .
62004010	Grace	Maja bʉojarĩ ʉrivʉbu Jũ̶menijicʉre quĩ́jinora . Ʉbenita Jũ̶menijicʉ bʉojarĩ ʉbi majare pʉeno ʉrarõ baju . Yópebu Jũ̶menijicʉi ʉe jãve : Jũ̶menijicʉ darorejaquemavʉ mamacʉre ijãravʉi , jícʉyʉ ṹ̶re ũ̶i yaicáquiyepe ayʉ majare boje , Jũ̶menijicʉi ãrʉmetequiyepe ayʉ maje ãmeina teiyede .
62001007	Faith	Ʉbenita maja d̶aivʉ baru mearore Jũ̶menijicʉpe , aru yópe miad̶ároi cʉrivʉpe baru , jãve maja cʉrãjaramu cũinávʉpe cũinátʉrʉ maje ũmei . Aru Jũ̶menijicʉi mácʉ Jesús bojed̶arejame maje yóvaiyede Jũ̶menijicʉque ũ̶i jiveque , ũ̶i yaicáiye báquede majare maje ãmeina teiye boje . Que baru Jũ̶menijicʉ ãrʉmeteibi maje ãmeina teiyede , Jesúi d̶acaiye báque boje majare .
48004007	Grace	Jũ̶menijicʉi nópe d̶aiye boje , caride yebacavʉpe , apevʉi d̶aicõjeimarape paivʉ ãmevʉ mʉja . Quénora Jũ̶menijicʉi máramu mʉja , ũ̶i jãve mearo d̶acaiye boje mʉjare yópe ũ̶i aiye báquepedeca . Caiye iye ũ̶i cʉvaede ũ̶i jíquiyede ũ̶i márare jícʉyʉme mʉjare .
58001008	Faith	Ʉbenita mamacʉcapũravʉre yópe arĩ , toivaicõjenejaquemavʉ Jũ̶menijicʉ : Mʉ , Jũ̶menijicʉ baju , cainʉmʉa põevare jabotecʉyʉmu mʉ . Mú̶tamu meacʉ baju . Que baru cainʉmʉa põevare jabotecʉyʉmu mʉ ména . Aru náre mearore d̶are d̶acʉyʉmu yópe mi ʉrõpe .
43010033	Sin	Jesúre arejaima na : — Mi d̶aiyede jã́ivʉ bácavʉ cũ̶raboaque dʉreni , mʉre boabénamu ñʉja . Ʉbenita “ Jũ̶menijicʉque cũinávʉpebu ñʉja ” , avʉra mʉ . Jũ̶menijicʉre ãmeina yávaivʉ mʉ , que ayʉ . Quénora põecʉratamu mʉ . Que baru Jũ̶menijicʉre mi ãmeina yávaiye boje , mʉre boarã́jaramu ñʉja , arejaima Jesúre ina judíova .
66014011	Description	Ibo toabo náre ñájiovaibore jocarĩ bico porĩ mʉivʉ cainʉmʉa . Que baru cũiméquiyebu ne ñájiye . Quénora jabʉóvabevʉva ñájinajarama jãravʉre aru ñamine máre caivʉ ina mearore jívʉ ñai jia ʉrad̶are dayʉ bácʉre aru ũ̶i pẽpeimʉre máre , aru ina toivare d̶aicõjeivʉ ne bajure ũ̶i ãmiáque , arĩ coyʉáme ñai ángele .
47004001	Faith	Jũ̶menijicʉ ũ̶i cõmaje ãroje jã́iye boje , ṹ̶re memecaicõjeimi ñʉjare , ñʉje coyʉrãjiyepe ayʉ Jesús ũ̶i yávaiye méne . Que baru ʉetʉbevʉva diede coyʉre nʉrajaramu ñʉja .
58013006	Faith	Que baru jidʉbevʉva yópe arãjarevʉ : Maje jabocʉ Jũ̶menijicʉrecabe yʉre cad̶ateyʉ . Que baru jidʉbecʉbu yʉ . Põecʉ cʉbebi ãmed̶arĩ bʉojayʉ ji ũmene , arãjarevʉ maja .
45014003	Recommendation	Mʉja caijĩene ãivʉ ãmeina jã́mejara ina ãimajiarʉare ãmevʉre . Quédeca mʉja ãimajiarʉare ãmevʉ ãmeina yávabejarã ina caijĩene ãivʉre . Jũ̶menijicʉvacari me jã́ñʉ coatebebi ina caijĩene ãivʉre ũ̶ jinare jocarĩ .
45015005	Grace	Aru Jũ̶menijicʉ napine d̶aibi põevare , aru torojʉre d̶aibi náre máre . Que baru cʉre d̶ajacʉrĩ mʉjare cãrijimevʉva cũinátʉrʉ mʉje ũme , mʉje d̶arãjiyepe ayʉ nópe Jesucristoi d̶aiye báquepe .
58007027	Description	Apevʉ sacerdotevare jaboteipõevape páyʉ ãmemi ũ̶ . Ʉ̃i ãmeina tebe boje , jícaiye jaʉbevʉ ṹ̶re jícaiyede Jũ̶menijicʉre ũ̶i baju ãmeina teiye boje jãravʉa coapa yópe apevʉ sacerdotevare jaboteipõeva bácavʉ ne d̶aiye báquepe . Na mácavʉcapũravʉ , apenʉmʉa jícarĩ aru apenʉmʉa jícaicõjeni apevʉ sacerdoteva bácavʉre , jícavarejaquemavʉ ne jícaiyede Jũ̶menijicʉre jãravʉa coapa . Mamarʉmʉre ne baju ãmeina teiye boje aru no yóbore caivʉ põeva névʉ bácavʉ ne ãmeina teiye boje , ãimara ne boaimara mácavʉre juarĩ jícavarejaquemavʉ na mácavʉ . Ʉbenita Jesúcapũravʉ cũinára jícarejaquemavʉ ũ̶i jícaiyede Jũ̶menijicʉre caivʉ põeva maje ãmeina teiye boje . Ʉ̃i bajure jícarejaquemavʉ ũ̶ , ũ̶i yaiye báquede majare boje .
62003017	Sin	Ácʉ põecʉ cʉve cʉvacʉ baru aru jã́ñʉ maru ũ̶ jicʉre cʉve cʉvabecʉre ṹ̶re jaʉéde , ʉbenita yéde jíbecʉ ñai cõmaje ãrojacʉre cad̶atebebi ṹ̶re . Jãve “ Yʉ ʉvʉ Jũ̶menijicʉre ji ũmeque ” , arĩ bʉojabebi ũ̶ . Quénora ñai cõmaje ãroje jã́mecʉ ʉbebi Jũ̶menijicʉre jãve .
47005008	Faith	Jidʉbevʉva aru chĩomevʉva máre napini corede nʉivʉbu maja . Pʉeno baju yaiyʉrivʉbu maja , cʉrãjivʉ maje jabocʉ Cristoi cʉrõi .
60002011	Recommendation	Mʉja , ji ʉmara , parʉrõreca jẽniaivʉ mʉjare . Mʉja ijãravʉcavʉpe paivʉ ãmevʉ . Quénora cavarõ mearo Jũ̶menijicʉi cʉrõcavʉ barãjáramu mʉja . Mʉja cʉrivʉbu ijãravʉi obebejĩena . Mʉje ãmeina d̶aiyʉe yópe maucʉvaepebu mʉje ũmeque . Que baru d̶abejarã yópe mʉje ãmeina d̶aiyʉepe . D̶aicõjemejara mʉja mʉje dápiaino ãmenore mʉje bajure .
60002017	Recommendation	Pued̶ajarã caivʉ põevare . Ʉjarã apevʉ Jesucristore jʉ aipõevare . Jũ̶menijicʉre pued̶arĩ , mearore jíjarã ṹ̶re . Aru pued̶ajarã ñai jabocʉ ijãravʉcacʉ pʉeno baju parʉcʉre .
44007025	Description	Ʉ̃ mácʉ yópe arĩ dápiarĩdurejaquemavʉ : “ Ina jívʉ majinajarama Jũ̶menijicʉ yʉre nʉvaicõjecʉyʉre náre ne yebacateinore jocarĩ ” , arĩdurejaquemavʉ . Ʉbenita majibedejaquemavʉ na mácavʉ .
50003002	Violence	Me jã́jara ina apevu̶ põeva ne ãmeina jã́imarare , aru ãmeina d̶aivu̶re , aru ũ̶mu̶va ne baju ne cajede buraicõjeivu̶re máre . Ne cajede buraicõjeiye boje , “ ¿ Jũ̶menijicu̶i põeva márica maja ? ” arĩ dápiarĩduyama . Que teni nácapũravu̶ napini coreniduivu̶bu Jũ̶menijicu̶i mead̶aquiyede náre , ne nópe d̶aiye boje .
56001016	Sin	Yópe arĩ , “ Jũ̶menijicʉre coreóvaivʉbu ñʉja ” , ʉbenina aivʉbu na . Ʉbenita ne d̶aiyeque jã́d̶ovaivʉbu coreóvabevʉre Jũ̶menijicʉre . Ãmena bajubu na Jũ̶menijicʉi jã́inore . Aru jápiabeni jʉ abevʉbu ṹ̶re . Que baru ye mearo d̶aiye majibema na .
45010002	Faith	Yʉ jãve mʉjare coyʉivʉ . Nácapũravʉ ʉrarõ memecaiyʉrĩduivʉbu Jũ̶menijicʉre ũ̶i ʉrõpe . Ʉbenina “ Yópe Jũ̶menijicʉi ʉrõpe d̶aivʉbu ñʉja ” , arĩ dápiad̶ama na . Ʉbenita yéde d̶abenama na yópe ũ̶i ʉrõpe .
47001004	Grace	Cainʉmʉa maje ñájiyede , majepacʉ Jũ̶menijicʉ parʉre d̶arĩ maje ũmei , cad̶ateyʉbe majare , majacapũravʉ maje cad̶atenajiyepe ayʉ apevʉ ñájivʉre . Yópe ũ̶i parʉre d̶aiyepe majare , nopedeca maja parʉre d̶aivʉbu apevʉre máre .
55002015	Recommendation	Méneca d̶arĩ jã́jacʉ , cʉcʉyʉ Jũ̶menijicʉi jã́inore ṹ̶re memecayʉ ũ̶i jʉ aimʉpe . Que teni cʉyebecʉbu mʉ mi bueiye boje me Jũ̶menijicʉi yávaiyede . Aru buejacʉ põevare yávaiyede jãvene .
53002004	Description	Ñai ũ̶mʉ ãmecʉ maucʉvacʉyʉme caivʉ põeva ne pẽpeimarare , aru ne jũ̶menijinare , caivʉ apevʉ ne mearore jímarare , aru Jũ̶menijicʉre máre . Yópe arĩ , ñai ũ̶mʉ ãmecʉ “ Yʉrecabu parʉcʉ caivʉ apevʉ pʉeno ” , acʉyʉme . Que teni ecocʉyʉme Jũ̶menijicʉi cũ̶rami , dobacʉyʉ yópe jabocʉpe . Aru , “ Yʉrecabu Jũ̶menijicʉ ” , acʉyʉme caivʉre .
49006004	Recommendation	Mʉja , nébʉcʉva , jorojĩne d̶abejarã mʉjemarare . Quénora buejarã náre aru majicajarã náre aipe d̶aiye jaʉrõre , ne torojʉre d̶arãjiyepe aivʉ Jũ̶menijicʉre ne d̶aiyeque .
45008037	Grace	Ʉbenita majacapũravʉ maje mauva ne ãmeina d̶abemaramu . Quénora Jũ̶menijicʉ pʉeno meare d̶aibi majare ne ãmeina d̶arĩduiyedeca , ũ̶i ʉeque ũ̶i jã́d̶ovaiye báquede Cristoi yaijãravʉi . Cad̶atevaibi majare , d̶acʉyʉ pʉeno meara márajivʉ .
44026014	Violence	Que baru cuecumaivʉ caivʉ mori tʉcarã joborõi . Aru jápiacacʉ apeno yávainore ñʉja judíova ñʉje yávaicamuaque , yópe ainore : “ Mʉ , Saulo , ¿ aipe teni maucʉvacʉrũ̶ mʉ yʉre ? Yópe d̶ayʉ , mú̶vacari ñájine d̶aivʉ mʉ mi bajuma , yópe cũinácʉ oteiãimacʉ ʉracʉ ũ̶i ñájine d̶aiyepe ũ̶i bajure tãtañʉ abod̶o juijóiyore ” , áme yʉre .
66002009	Sin	Coreóvaivʉ yʉ mi ñájiyede yʉre boje . Coreóvaivʉ mʉre cʉve cʉvabecʉre máre . Ʉbenita jãve ʉre cʉve cʉvavʉ mʉ Jũ̶menijicʉi cʉve méne . Aru coreóvaivʉ yʉ caiye iye ne ãmeina yávaiyede mi borore ina ‘ Judíovabu ñʉja ’ ʉbenina aivʉre . Ʉbenita judíova baju ãmema na . Quénora nárecabu Satanás jina . Aru cójijivaivʉbu , memecarãjivʉ ṹ̶re .
46013006	Faith	Maja apevʉre ʉrivʉ , ye torojʉbevaivʉbu apevʉ ne ãmeina teiyede , ne coyʉiyede jãve ãmene máre , aru ne ãmed̶aiyede apevʉre , ne coyʉiyede jãve ãmene apevʉi borore máre . Quénora torojʉvaivʉbu apevʉ ne mearo teiyede , ne coyʉiyede jãvene máre , aru ne mearo d̶aiyede apevʉre , ne coyʉiyede jãvene apevʉi borore máre .
59001021	Recommendation	Que baru dajocajarã caiye ãmeina teiyede mʉjare jarʉvarĩ . Aru d̶abejarã ãmenore . Meara põevape jʉ ajarã iye yávaiyede jãvene , iye coiye báquede mʉje ũmei yópe oteiye coiyepe joborõi . Iye yávaiye parʉé boje , mead̶aimara marajáramu mʉja .
46003006	Grace	Yópe cũinácʉ jiore memeipõecʉ ũ̶i oteiyepe , nopedeca mamarʉmʉre Jũ̶menijicʉi yávaiye méne coyʉcacʉ yʉ mʉjare . Aru yópe apecʉ ũ̶i mead̶aiyepe iye oteiyede , nopedeca ji yóboi mʉjare buequemavʉ Apolos . Ʉbenita yópe Jũ̶menijicʉi bʉcʉre d̶aiyepe iye oteiyede , nopedeca ṹ̶recabe põevare jʉ are d̶ayʉ ũ̶i yávaiye méne .
66014008	Sin	Apecʉ ángele dáme ũ̶i yóboi , yópe arĩ coyʉyʉ : — Jave bíjaivʉ no ĩmaro ʉrarõ Babilonia ãmicʉrõ . No ĩmarocavʉ ne pare ãmeina d̶aiye báque boje aru ne pare ãmeina d̶are d̶aiye báque boje caivʉ ijãravʉcavʉ Jesucristore jʉ abevʉre caijaborõai , bíjare d̶aimaramu na , arĩ coyʉáme ñai ángele .
43015014	Recommendation	Ji d̶aicõjeiyede jʉ arĩ d̶aivʉ baru , ji ʉmaramu mʉja .
62005021	Recommendation	Mʉja , jímajinape paivʉ , jíbejarã mʉja mearore pẽpeimarare . Quénoramu .
55003006	Sin	Apevʉ nácavʉ dʉibajĩeneca ecoicõjene d̶aivʉbu náre apevʉ ne cũ̶ramiai , jʉjovarãjivʉ nomiva ãrʉmevʉre . Ina nomiva , ne dápiaiye ãmeque d̶aiye boje , d̶aiyʉrivʉbu ãmenore ʉrarõ .
49004015	Faith	Ʉbenita coyʉrãjarevʉ Jesús ũ̶i yávaiyede jãvene . Maje yópe coyʉiyede jã́d̶ovarajarevʉ maje ʉede maje bajumia , aru náre maje coyʉimarare máre . Que d̶aivʉ baru , Jũ̶menijicʉi ʉrõpe d̶are nʉrajaramu maja , maje cʉe boje Cristoque cũinávʉpe . Maja ṹ̶re jʉ aivʉ caiyajuboa põeyajuboacavʉ ũ̶i bajupe paivʉbu . Aru ṹ̶vacari maje jabocʉbe , majare d̶aicõjeñʉ .
49004003	Faith	Ñai Espíritu Santo cãrijimenoque cʉre d̶aibi mʉjare . Cójijovaibi mʉjare cũináyajubocavʉpe cũinátʉrʉ mʉje ũmei . Que baru d̶ajarã caiyede mʉje oainope , mead̶arãjivʉ iye mʉje cʉede cũinátʉrʉ mʉje ũmei .
44009005	Description	Saulo jẽniari jã́rejamed̶a : — Mʉ , ji jabocʉ , ¿ ñamenʉ mʉ ? jẽniari jã́rejamed̶a . Aru Jesús arejamed̶a : — Yʉrecabu Jesús , mi maucʉvamʉ mácʉ . Mi maucʉvarõ yʉre ãmed̶aivʉ mʉre , arejamed̶a .
60003015	Recommendation	Quénora mearore jíjarã Cristore mʉje ũmei . Aru pued̶ajarã ṹ̶re , mʉje jabocʉre . Ñame ne jẽniaru mʉjare , mʉje coyʉrãjiyepe aivʉ iye mʉje napini coreiyede Cristoque , maumena coyʉrĩ majijarã me iye borore mʉje napini coreimʉre .
44007033	Recommendation	Cojedeca Jũ̶menijicʉ arĩ yávarejaquemavʉ ũ̶ mácʉre : “ Mʉ núvʉ caride joborõ mearo baji , ji cʉe boje yui . Aru yú̶bu meacʉ baju caivʉ pʉeno . Que baru dujacʉ mʉ mi cʉraidoare , pued̶acʉyʉ yʉre .
62002024	Faith	Que baru ãrʉjara iye Jũ̶menijicʉi yávaiye méne mʉje jápiaiye báquede mʉje jʉ aiye báquede Jesúre mamarʉmʉre . Me dápiajarã iye yávaiyede jãvene mʉje ũmei . Mʉja me dápiaivʉ baru iye mʉje jápiaiye báquede , mʉjacapũravʉ yóvarãjaramu Jũ̶menijicʉi mácʉ Jesucristore , aru Jũ̶menijicʉre máre cũinávʉpe , cũinátʉrʉ mʉje ũmei .
43008051	Faith	Jãve coyʉyʉbu mʉjare : Ácʉ põecʉ jʉ ayʉ ji coyʉiyede yaibécʉyʉme , arejame Jesús . Que ayʉ , põecʉi yaibéde ũ̶i ũmei aiyʉcʉ barejaquémavʉ Jesús .
66020011	Description	Dinʉmʉre jã́cacʉ jabocʉi dobarõ mearo cũináro , ʉrarõ borõ dobarõre aru ñai dobacʉre nora . Joborõ aru cavarõ máre bíjavũ̶ . Járobeteavũ̶ cojedeca .
46006013	Recommendation	Aru yópe máre ávaivʉbuya apevʉ : “ Jũ̶menijicʉ cʉed̶arejaquemavʉ ãiyede maje yapibʉ boje aru maje yapibʉre maje ãiye boje ” , ávaivʉbuya . Jãvetamu . Aru Jũ̶menijicʉ cũiné d̶acʉyʉme ãiyede aru yapibʉre máre . Ʉbenita cʉed̶abedejaquemavʉ maje bajure maje ãmeina tenajiyepe ayʉ apevʉque majemarebʉcʉva ãmevʉque . Quénora maje bajure cʉed̶arejaquemavʉ , maje memecarãjiyepe ayʉ maje jabocʉ Cristore . Aru cʉre d̶arejaquemavʉ maje jabocʉ Cristore majaque cũinávʉpe , maje baju jívʉi .
45006011	Faith	Quédeca dápiajarã mʉja mʉje baju yópe : “ Ãmeina teiye parʉbebu , Jesucristoi d̶aiye báque boje . Que baru d̶aicõjemevʉ yʉre caride . Yʉ yaiyú̶ bácʉpe páyʉbu ãmeina teiyeque . Ʉbenita yʉ apʉcʉbu Jũ̶menijicʉque , ũ̶i parʉé boje . Yʉ cʉvʉ d̶ayʉ yópe Jũ̶menijicʉi ʉrõpe , cʉcʉ cũinávʉpe Jesucristoque ” , arĩ dápiajarã mʉja .
47002014	Faith	Torojʉede jínajarevʉ Jũ̶menijicʉre . Maje cʉe boje Jesucristoque cũinávʉpe , cainʉmʉa majare vainí tʉre d̶ayʉbe Jũ̶menijicʉ maje mauvare , ina majare coyʉicõjemeniduivʉre Jesús ũ̶i yávaiye méne . Coyʉre d̶ayʉbe Jesús ũ̶i yávaiye méne caino maje nʉino , obedivʉ põeva ne coreóvarãjiyepe ayʉ ṹ̶re , yópe põecʉi bicovaiyepe mumijʉede , eaquiyepe ayʉ cainoi .
62001005	Grace	Iye yávaiyede Jesucristo coyʉrejame ñʉjare . Aru caride ñʉja coyʉivʉbu iye yávaiyede mʉjare máre . Jũ̶menijicʉ miad̶árope páyʉbe . Que baru meacʉbe ũ̶ . Jũ̶menijicʉre ñeminijino cʉbevʉ . Que baru ãmeno cʉbecʉbe ũ̶ . Miad̶ároque põeva jã́ivʉbu aipe ãrojarore ijãravʉre . Nopedeca Jũ̶menijicʉ jã́d̶ovaiyʉbi põevare ne majinajiyepe ayʉ ũ̶ meacʉre .
43006037	Grace	’ Yʉre jipacʉ ũ̶i jʉ are d̶aimara coapa yʉre yóvarĩ cʉrãjarama . Aru jãve náre coapa jʉ arĩ jacopʉcʉyʉmu yʉ .
58013001	Recommendation	Ʉre nʉjara apevʉ Jesúre jʉ aivʉre dajocabevʉva , yópe jaʉépe ũ̶ jinare .
58007025	Grace	Que baru cainʉmʉa jaʉbecʉva mead̶ayʉ bʉojaibi caivʉ maja vorĩ eaiyʉrivʉre maje cʉrãjiyede me Jũ̶menijicʉque yópe majare jaʉépe , Jesúi cad̶ateiye boje majare , maje cʉvarãjiyepe ayʉ caiye iye Jũ̶menijicʉi mearo d̶acaquiyede majare . Jesús cʉbi cainʉmʉa , jẽniacacʉyʉ Jũ̶menijicʉque majare boje .
43019015	Violence	Ina judíovacapũravʉ ʉrarõ cod̶oboborejaima : — ¡ Yaijácʉrĩ ! ¡ Yaijácʉrĩ ! ¡ Jocʉcʉjaravena pẽvari boarĩ́ jarʉvaicõjejacʉ ṹ̶re ! arejaima na . Pilato arejame : — ¿ Mʉje jabocʉre boarĩ́ jarʉvaji yʉ , mʉje dápiaru ? arejame . Ina sacerdotevare jaboteipõeva arejaima : — Cũinácʉrabe ñʉje jabocʉ , ñai jabocʉ ijãravʉcacʉ pʉeno baju parʉcʉ , César maje aimʉ , arejaima .
45011005	Grace	Quédecabu caride máre . Obebevʉ baju cʉrivʉbu Jũ̶menijicʉi beoimara mácavʉ , ũ̶i cõmaje ãroje jã́iye boje majare . Jũ̶menijicʉ beoibi majare ũ̶i me boje , mearo d̶acayʉ bojecʉbeda .
66017002	Sin	Caivʉ ina jabova ijãravʉcavʉ õi d̶aiyepedeca d̶aiyʉrivʉ bateima , yópe ne ãmeina d̶ájʉroepe ṍque . Jũ̶menijicʉ jiede ʉbeteima . Yópe õi pacotede d̶ájʉroepe ijãravʉcavʉ Jesucristore jʉ abevʉre aru yópe õi ãmeina d̶are d̶ájʉroepe náre máre , nopedeca náre pare baju ãmeina d̶aiyʉre d̶áco õ . Que baru náre ãmeina d̶are d̶áco õ , áme ñai ángele .
45012010	Recommendation	Ʉjarã mʉja mʉje bajumia . Torojʉrivʉ jã́jara mʉja coapa apevʉre mʉje pʉenocavʉre aru pued̶ajarã náre máre .
45008014	Faith	Caivʉ ina Jũ̶menijicʉi mára d̶aivʉbu yópe Espíritu Santoi ʉrõpe , ũ̶i jaboteimarape paivʉ .
66012003	Description	Aru jã́cacʉ . Apeno jã́d̶ovaino ʉrarõ jároteavũ̶ cavarõi . Jároteame cũinácʉ ãijuacʉ ʉracʉ baju . Siete paibʉa jipobʉa cʉcʉ bateáme caipʉcapʉrʉape paijavaroaque . Cú̶teavũ̶ ũ̶i jipobʉa coapa cũinátarabʉ jipobʉ ad̶aitarabʉ .
45008017	Faith	Jũ̶menijicʉi máramu maja . Que baru jacopʉrãjaramu ṹ̶re caiye iye Jũ̶menijicʉi mearo d̶acaiyede , ũ̶i jíquiyede ũ̶i põevare . Aru jacopʉrãjaramu maja Jesucristoque iye Jũ̶menijicʉi jíquiyede ṹ̶re . Ʉbenita Jesucristope ãrojamevʉ maja cãreja . Que baru ñájivʉbu Jesucristope ijãravʉi . Aru ñájivʉ baru caride , jãve cũinájãravʉ baquinó meara baju barãjáramu maja yópe Jũ̶menijicʉi ʉrõpe , Jesucristope . Aru Jũ̶menijicʉ “ Mearamu mʉja ” , arĩ coyʉcʉyʉme majare .
54005017	Recommendation	Ina Jesúre jʉ aipõeva ʉrarõ pued̶ajarãri náre ina coreipõevare , ne jaboteiye boje náre . Aru ina Jesúre jʉ aivʉre coreipõeva bueivʉre aru coyʉivʉre máre Jũ̶menijicʉi yávaiye méne pʉeno baju pued̶ajarãri aru bojed̶ajarãri náre ména .
46008007	Sin	Ʉbenita apevʉ Jesúre jʉ aipõeva majibema cãreja Jũ̶menijicʉ cũinácʉ quécʉra cʉcʉre . Quénora apevʉ mʉjacavʉ cõmajivʉbu põeva ne coyʉiyede apevʉ jũ̶menijina ne borore . Que baru ne ãiyede ãimajiarʉare põeva ne jíye báquede pẽpeimʉre , “ Apecʉ jũ̶menijicʉre mearore jívʉ yʉ , ji ãiye boje yore ” , ʉbenina arĩ dápiad̶ama na . Aru , “ Meamejʉvʉ ji d̶aiye . Ye majibevʉ yʉ ” , ne arĩ dápiaiye boje , parʉbenama na ne ũmei . Que baru , “ Boropateyʉbu yʉ Jũ̶menijicʉi jã́inore ” , arĩ dápiad̶ama na .
43015002	Grace	Aru dimu cavajĩbʉape paivʉtamu mʉja . Ãmecavabʉa , jẽmecavabʉare burarĩ jarʉvaibi jipacʉ . Meacavabʉa , jẽicavabʉare majié burarĩ , mead̶aibi jipacʉ , oteipõecʉ ũ̶i d̶aiyepe d̶ayʉ . Que teni jẽicavabʉare ʉrarõ jẽne d̶aibi jipacʉ .
60005003	Recommendation	Aru jabova parʉrivʉ ne cõjeiyepe cõjemejara mʉja ina mʉje coreimarare . Quénora cʉjarã me ne jã́iyede , jã́d̶ovarajivʉ náre aipe d̶aiye jaʉrõre ne cʉrãjiyede me Jũ̶menijicʉi jã́inoi .
52004013	Recommendation	Mʉja , ñʉjevʉ , ʉvʉ ñʉja mʉje majinajiyede jãve aipe vaivʉre ina Jesúre jʉ aipõeva yaivʉ bácavʉre . Chĩomejara mʉja mʉjevʉ jʉ aipõeva yaivʉ bácavʉ boje yópe ina jʉ abevʉ ne chĩoiyepe , ne napini corebe boje jãravʉ cũiméjãravʉ baquinóre .
58011029	Description	Ina Israel bácʉi pãramena mácavʉ etaivʉ bácavʉ Egiptore jocarĩ Moisés bácʉque ne jʉ aiye báque boje Jũ̶menijicʉre , joborõi vaivárĩ jatarejaquemavʉ no Jũariya ãmicʉriya jia ʉrad̶a cʉrõ mácarõ coricare . Ʉbenita ne yóbore ina Egiptocavʉ jataiyʉrĩduivʉ bácavʉ nápe , ina Israecavʉ bácavʉpe , corĩ nʉri yaidéjaquemavʉ na mácavʉ .
44007020	Description	Dinʉmʉmia põetedejaquemavʉ majeñecu mácʉ , ũ̶i ãmiá Moisés . Jʉed̶ocʉ meacʉ baju barejaquémavʉ . Ʉ̃ mácʉi bʉcʉva bácavʉ bʉcʉóvarejaquemavʉ ũ̶ mácʉre yóbecʉrã aviáva ne cũ̶rami jívʉi .
58005002	Grace	Sacerdotevare jaboteipõecʉvacari parʉbedejaquemavʉ ũ̶i ũmei , yópe apevʉ põevape . Que baru cõmaje ãroje jã́ñʉ coreóvarejaquemavʉ ina ãmeina teivʉre coreóvabevʉva , ne majibe boje yéde ãmeina teiyede .
45013012	Recommendation	Maje cʉede ijãravʉi yópe ñamipe painomu . Ʉbenita joabevʉ miad̶áe tʉiyepe paino maquinó , Jesúi copaidaquiyede yore . Que baru dajocaiye jaʉvʉ majare caiye iye ãmeina teiyede , põeva ne d̶are nʉiyede ñami , apevʉ ne jã́ri bʉojabede náre . Quénora d̶aiye jaʉvʉ majare caiye iye me teiyede yópe Jũ̶menijicʉi ʉrõpe , põeva ne d̶are nʉiyede jãravʉ , apevʉ ne jã́iyede náre . Que baru yópe churara boaicarovede ĩni , ũ̶i meateiyepe boacú̶yʉ ũ̶i mauvare , nopedeca Jũ̶menijicʉi majiéque meateiye jaʉvʉ majare , d̶abeburĩ ãmenore .
49006009	Recommendation	Mʉja , ne jabova , quédeca mʉjare memecaivʉ ne d̶aiyepe me , mʉja máre d̶ajarã me . Cainʉmʉa “ Bojed̶abequijivʉ mʉjare ” , abejarã náre . Coreóvajarã mʉja me ñai cavarõ mearocacʉ caivʉ mʉje jabocʉre . Mʉjare memecaivʉre aru mʉjare máre , cũinácʉrabe ñai mʉje jabocʉ . Ʉ̃́tame jã́ñʉ caivʉ põevare cũinátʉrʉ . Que baru caivʉ náre coapa bojed̶acʉyʉme me yópe ne d̶aiye báquepe .
45012015	Recommendation	Torojʉjarã mʉja ina torojʉrivʉque . Aru chĩori ojarã mʉja ina apevʉ chĩori oivʉque .
45002005	Sin	Ʉbenita mi ãmeũme boje , ãmepedabu mʉ . D̶aiyʉbevʉ mʉ yópe Jũ̶menijicʉi ʉrõpe . Ʉ̃́re jápiaiyʉbevʉ aru mi d̶aiyede máre oatʉvaiyʉbevʉ mʉ . Que teni pʉeno ãmeno baju d̶ayʉbu mʉ mi pʉeno ʉrarõ baju ñájiquiyede Jũ̶menijicʉi ñájiovaquijãravʉ baquinói põevare , ne ãmeina teiye boje . Dijãravʉ baquinói caivʉ põevare Jũ̶menijicʉ jã́cʉyʉme cũinátʉrʉ . Aru jorojĩni jã́ri , ñájine d̶acʉyʉme náre , ne ãmeina teiye boje .
44014019	Violence	Dinʉmʉre apevʉ judíova , Pisidia ãmicʉrijoborõcaĩmaroa Antioquía aru Iconio ãmicʉriĩmaroacavʉ earejaimad̶a diĩmaroi . Obedivʉ diĩmarocavʉre maucʉvare d̶arejaimad̶a na Pablojãre . Que teni Pablore ĩni , cũ̶raboaque dʉvarĩ ṹ̶re , “ ¿ Yaiyú̶ bárica ? ” arĩ jabʉborĩ jarʉvarejaimad̶a ũ̶i baju bácarõre diĩmarore jocarĩ .
43013021	Description	Nópe arĩ coyʉyʉ bácʉ ʉrarõ chĩorejame Jesús ũ̶i ũmei . Chĩori , ñʉjare yópe yávarĩ darorejame cojedeca ye yavebecʉva : — Jãve coyʉyʉbu mʉjare : Cũinácʉ mʉjacacʉ yʉre ji mauvare jẽni jícʉyʉme ũ̶ , arejame Jesús .
48003022	Faith	Jũ̶menijicʉ toivaicõjenejaquemavʉ ũ̶i yávaiyede , coreóvare d̶acʉyʉ majare caivʉ ijãravʉcavʉ d̶aicõjeimarare ne baju ãmeina d̶aiyʉeque . Que baru põeva ne jʉ aiyede Jesucristore , Jũ̶menijicʉ jã́imi náre boropatebevʉpe “ Yópe mearo d̶acacʉyʉmu ” , ũ̶i aiye báquepedeca . Aru ina põeva jʉ aivʉ Jesucristore quévʉrabu Jũ̶menijicʉi jã́imara boropatebevʉpe .
66011007	Violence	Ina pʉcarã ne bʉojaiyede ne coyʉiyede , ñai ãimacʉ jijecʉcʉ ãmecʉ mʉñʉ ũ̶mʉjʉricobede jocarĩ ãd̶amatecʉyʉme náre . Ãd̶amateni , vainí tʉrĩ , boarĩ́ jarʉvacʉyʉme náre .
58003014	Faith	Cainʉmʉa maje cʉede cãreja ijãravʉi dajocabevʉva jʉ are nʉiye jaʉvʉ majare Jesúre parʉéque , yópe maje mamarʉmʉre jʉ aiye báquepedeca ṹ̶re . Nópe d̶aiye jaʉvʉ caivʉ majare , yóvarãjivʉre Cristore , memenajivʉre ijãravʉi ṹ̶que , aru cʉrãjivʉre cavarõ mearo Jũ̶menijicʉi cʉrõi .
45008010	Faith	Ʉbenita mʉjacapũravʉ cʉrivʉbu Jesucristoque cũinávʉpe . Aru ñai Espíritu Santo apʉre d̶aibi mʉjare . Mʉje baju coapa yópe yaivʉ bácavʉpe coateivʉtamu mʉja mʉje ãmeina d̶aiyʉe boje . Ʉbenita mʉjavacari apʉrivʉ me cʉrivʉbu cãrijimena Jũ̶menijicʉque “ Boropatebevʉ mʉja ji jã́inore ” , ũ̶i arĩ coyʉiye báque boje Jesucristoi d̶acaiyede mʉjare .
44007052	Sin	Mʉjeñecuva mácavʉ ñájine d̶arejaquemavʉ caivʉ ãnina Jũ̶menijicʉi yávaiyede coyʉcaipõeva mácavʉre . Mʉjeñecuva mácavʉcapũravʉ boarĩ́ jarʉvarejaquemavʉ Jũ̶menijicʉi daroimara mácavʉre , ũ̶i yávaiyede coyʉcaipõeva mácavʉre , ãnina javede “ Jũ̶menijicʉre memecaipõecʉ meacʉ baju dacʉyʉme ” , arĩ coyʉivʉ bácavʉre . Aru ũ̶i daiyede mʉjacapũravʉ jẽni jíni ṹ̶re ũ̶i mauvare , boarĩ́ jarʉvaicõjeavʉ ṹ̶re .
48005021	Sin	
43012036	Faith	Que baru ji cʉepe cãreja mʉje jẽneboi , ji bueiyede jʉ ajarã mʉja . Yú̶cavʉ tenajaramu mʉja , ji bueiyede jʉ aivʉ baru , arejame náre Jesús . Nópe ayʉ bácʉ , náre dupini nʉrejame .
58003002	Faith	Jũ̶menijicʉ beorejaquemavʉ Jesúre ṹ̶re memecaipõecʉva . Aru Jesús memecaibi Jũ̶menijicʉre dajocabecʉva yópe ṹ̶re d̶aiye jaʉrõpe , yópe Moisés bácʉi memecaiye báquepe Jũ̶menijicʉre dajocabecʉva , ũ̶i jaboteiyede Jũ̶menijicʉi põeva Israecavʉ bácavʉre .
56003006	Grace	Jesucristo , majare mead̶aipõecʉ , cʉre d̶aibi ñai Espíritu Santore maje ũmei . Que baru Jũ̶menijicʉ daroibi ñai Espíritu Santore maje ũmei , ũ̶i cad̶atequiyepe ayʉ majare ʉrarõreca .
44004036	Description	Cũinácʉ nácacʉ yópe d̶arejamed̶a , ũ̶i ãmiá José . Ñai José levita ãmicʉriyajubocacʉ barejámed̶a . Aru põetedejamed̶a Chipre ãmicʉrijiavʉi . Jesús ũ̶i yávaiye méne beorĩ coyʉicõjeimara ãmidorejaimad̶a ṹ̶re Bernabé , “ cad̶ateipõecʉ ” aivʉ .
48006009	Recommendation	Que baru ʉetʉbevʉva mearo d̶arãjarevʉ , Jũ̶menijicʉi bojed̶aquiyepe aivʉ majare me ãnijãravʉ , ũ̶i beoijãravʉ baquinói . Majare me bojed̶acʉyʉme , maje ʉetʉbevʉva dajocabedu maje d̶aiye méne , cad̶atenajivʉ apevʉre .
48002019	Faith	Aru javede Jũ̶menijicʉi d̶aicõjeiyede ũ̶i coyʉiye báquede Moisés bácʉre d̶arĩdurejacacʉ yʉ , boropatebecʉyʉ Jũ̶menijicʉi jã́inore . Ʉbenita nópe d̶arĩduyʉvacari , cainʉmʉa boropateyʉpe barejacácʉ . Ʉbenita caride ji cʉede Jesucristoque cũinávʉpe , boropatebecʉtamu yʉ Jũ̶menijicʉi jã́inore . Que baru caride Moisés bácʉi d̶aicõjeiye báquede quénora d̶abecʉtamu yʉ .
66011001	Recommendation	Maje jabocʉ jiame yʉre cũinád̶o corevaiyore yópe abojĩyope paiyore . Aru coyʉáme yʉre , yópe arĩ : — Corevacʉnʉjacʉ mʉ Jũ̶menijicʉi cũ̶ramine , aru ṹ̶re jícaiyede juaivare aru ina mearore jívʉre ṹ̶re nore máre .
66014004	Description	Inarecabu ãmetebevʉ bácavʉ nomivaque . Nomivaque cʉbeteima na . Nárecabu nʉivʉ ñai ovejajĩcʉ yóboi ã́ri ũ̶i nʉinoi . Nárecabu bojed̶aimara mácavʉ caivʉ ijãravʉcavʉ jẽneboi , jínajimara márajivʉ Jũ̶menijicʉre aru ñai ovejajĩcʉre máre yópe jẽidʉa mamarʉmʉ bʉcʉidʉa pʉeno mearʉa jíyepe .
66009007	Description	Ina mujuñuva ãrojateima yópe caballova mead̶aimara mácavʉ boarã́nʉrajivʉpe . Ne jipobʉi cʉvateima náre coapa apede yópe jipobʉ ad̶aitarabʉa úruque d̶aitarabʉape . Aru ne jiva náre coapa ũ̶mʉvai jivape ãrojateavũ̶ .
60002016	Recommendation	Caride jaʉbevʉ mʉjare mʉje d̶aiye yópe caiye iye Jũ̶menijicʉi d̶aicõjeiye báquepe põevare Cristoi daquiye jipocai . Que baru mʉja yebacavʉpe paivʉ ãmevʉtamu . Ʉbenita dápiabejarã mʉja ãmeina teni bʉojaivʉre , mʉje cʉe boje yebacavʉ ãmevʉpe . Quénora jaʉvʉ mʉjare mʉje d̶aiyede yópe Jũ̶menijicʉre memecaivʉpe .
54004010	Faith	Que baru memeivʉbu maja pʉ ʉetʉivʉvacari , maje napini coreiye boje Jũ̶menijicʉi cad̶atequiyede majare . Yópe coreivʉbu Jũ̶menijicʉi apʉé boje aru ũ̶i bʉojaiye boje mead̶ayʉ caivʉ põevare máre . Que baru Jũ̶menijicʉ mead̶acʉyʉme caivʉ ina jʉ aivʉre Jesúre .
58010029	Sin	Que baru pʉeno ʉrarõ baju ñájicʉyʉme ñai ãmeina jã́ñʉ Jũ̶menijicʉi mácʉre . Ʉ̃́re pued̶abecʉva jʉ abedu , “ Jũ̶menijicʉi mácʉ ãmemi ” ayʉ , põeva ne jápiaiyede , yópebu jarʉvaiyepe ṹ̶re . Pʉeno ʉrarõ baju ñájicʉyʉme ñai “ Ye baju ãmevʉ . Ye bojecʉbevʉ ” ayʉ , Jũ̶menijicʉi mácʉi jive meiyede ũ̶i yaiye báquede , Jũ̶menijicʉi coyʉquiyepe ayʉ põevare apeno “ Que d̶arãjare ” , ũ̶i coyʉiye yóboquede . Jesucristoi jiveque joaimara mácavʉpe paivʉbu caivʉ ṹ̶re jʉ aivʉ boropatebevʉ Jũ̶menijicʉi jã́inore . Ʉbenita ñai “ Ʉ̃i jivebu caivʉ apevʉ ne jivepe ” ayʉ , joaimʉpe ãmemi aru boropateyʉbe . Que baru pʉeno ʉrarõ baju ñájicʉyʉme . Aru pʉeno ʉrarõ baju ñájicʉyʉme ñai ãmeina yávayʉ ñai Espíritu Santore , “ Abujucʉi parʉéque põeva ne d̶arĩ majibede d̶arejaquemavʉ Jesús ” ayʉ , Jũ̶menijicʉi mearo d̶acare d̶aimʉre bojecʉbeda ũ̶ jinare , ũ̶i ʉe boje náre .
43020021	Grace	Bedióva cojedeca ñʉjare arejame Jesús : — ¡ Cʉjarã mʉja cãrijimena ! Yópe yʉre jipacʉ ũ̶i daroiye báquepedeca caivʉre bueicõjeni , nopedeca yʉ máre mʉjare jaroyʉtamu yʉ , arejame ñʉjare Jesús .
65001016	Sin	Ina jʉjovaivʉ , borocʉede bueivʉ , ãmeina yávad̶ama caiyede . Ye apeno ne jã́ino ye baquinó ãmevʉ náre . Aru ãmecorod̶ama caivʉ apevʉre máre . Ne ãmeina d̶aiyʉepe d̶ad̶ama na . Ne baju “ Ñʉja apa mearo d̶aivʉbu apevʉ pʉeno ” , ʉbenina arĩ coyʉyama . Aru “ Mʉja máre mearo d̶aivʉbu apevʉ pʉeno ” , borocʉrĩ coyʉyama apevʉre . Que arĩ , mamarʉmʉre vorĩ ead̶ama náva méne apevʉ pʉeno .
66006015	Description	Dinʉmʉre caivʉ jabova , aru cõjeivʉ , churaravai jabova , cʉve cʉvarivʉ , parʉrivʉ , yebacavʉ , aru yebacavʉ ãmevʉ máre dupinanʉima cũ̶racobea jívʉi aru cũ̶racũa ʉracũa cũ̶raboa jẽneboi máre .
66021008	Sin	Ʉbenita caivʉ ina ñájiyʉbevʉ yʉre boje ne jidʉé boje , aru ina dajocaivʉ ne jʉ aiyede yʉre , ina caijĩe ãmene d̶aivʉ , ina põevare boarĩ́ jarʉvaivʉ , ina ãmeina d̶aivʉ apevʉque némarebʉcʉva ãmevʉque , ina yaviéde d̶aivʉ , ina mearore jívʉ pẽpeimarare , aru ina borocʉrivʉ máre , caivʉ ina nʉrajarama ne cʉrãjinoi , no toabo azufreque cũiméboi . Que baru jẽvari coyʉrĩ yópe ne yaiyepe pʉque nʉrajarama na .
44022016	Recommendation	¿ Yéde coreyʉrũ̶ mʉ caride ? Nacajari Jesúi parʉéque jarʉvajacʉ mi ãmeina teiyede . Aru jã́d̶ovajacʉ Jũ̶menijicʉre ocoque ” . Que áme Ananías yʉre , arejamed̶a Pablo .
66009008	Description	Ne pod̶a náre coapa nomivai pod̶ape ãrojateavũ̶ . Aru ne cõpiá máre león ãmicʉcʉ ãimacʉ yavipe páyʉi cõpiápe ãrojateavũ̶ .
55002024	Recommendation	Ʉbenita ñai memecayʉ Jũ̶menijicʉre jaraiye jaʉbevʉ ṹ̶re apevʉque . Quénora caivʉque põecʉ meacʉpe bajacú̶rĩ . Aru buejacʉrĩ me . Napijacʉrĩ jarabecʉva põevaque máre .
51002005	Faith	Ji cu̶edeca joai mu̶jare jocarĩ ãru̶vu̶ yu̶ mu̶jare cainu̶mu̶a . Coreóvaivu̶ yu̶ mu̶jare cu̶rivu̶re Jesucristoque cũinávu̶pe aru ju̶ aivu̶re ṹ̶re paru̶rõreca . Que baru toroju̶vu̶ yu̶ ji ũmei .
60003012	Sin	Maje jabocʉ jã́ri coreyʉbe ina mearo d̶aivʉre . Jápiayʉbe ne jẽniaiyede . Ʉbenita maucʉvacʉbe ina ãmeno d̶aivʉre , arĩ toivaicõjenejaquemavʉ .
53002013	Faith	Mʉja , ñʉjevʉ , Jũ̶menijicʉre jíye jaʉvʉ ñʉjare torojʉede cainʉmʉa , mʉja Jũ̶menijicʉi ʉmarare boje . Javede ũ̶i cʉed̶aquiye jipocai caiyede , Jũ̶menijicʉ beorejaquemavʉ mead̶acʉyʉ mʉjare , ñai Espíritu Santoi d̶aiye báque boje mʉjare Jũ̶menijicʉ jinava , aru mʉje jʉ aiye báque boje Jũ̶menijicʉi yávaiyede jãvene .
66022011	Recommendation	Dinʉmʉre caiye iye nópe vaiquínʉmʉre , ácʉ põecʉ ãmecʉ baru , ãmenore d̶are nʉiye jaʉvʉ ṹ̶re . Aru ácʉ põecʉ ãmecʉ baju baru , ãmeno bajure d̶are nʉiye jaʉvʉ ṹ̶re . Ácʉ põecʉ meacʉ baru , mearore d̶are nʉiye jaʉvʉ ṹ̶re . Aru ácʉ põecʉ meacʉ baju baru Jũ̶menijicʉre ũ̶i memecaiye boje , mearo bajure d̶are nʉiye jaʉvʉ ṹ̶re , áme yʉre ñai ángele .
44002038	Faith	Pedro arejamed̶a náre : — Caivʉ mʉja jarʉvajarã mʉje ãmeina teiyede . Aru oatʉvajarã mʉje d̶aiyede . Jã́d̶ovajara Jũ̶menijicʉre ocoque mʉje Jesúre jʉ aiye boje , Jũ̶menijicʉ ũ̶i ãrʉmetequiyepe aivʉ mʉje ãmeina teiyede , aru ũ̶i daroquiyepe aivʉ mʉjare ñai Espíritu Santore .
52005015	Recommendation	Apecʉ ũ̶i ãmeno d̶aru cũinácʉ mʉjacacʉre , d̶abejacʉrĩ ãmeno ṹ̶re copʉ . Quénora cainʉmʉa napini dápiajarã mʉje d̶arãjiyede mearore mʉje bajumia aru caivʉ põevaque máre .
45001027	Sin	Aru ũ̶mʉva máre nopedeca ãmeina d̶ad̶ama ne bajure . Parʉrõreca ʉma apevʉ ũ̶mʉvare . Dajocarĩ nomivaque ne d̶ájʉroede , d̶ad̶ama ne bajumia apevʉ ũ̶mʉvaque . Cʉyojarõ bajubu nópe ne d̶aino . Que baru ijetede d̶ad̶ama na ne bajure , ne ãmeina d̶aiye boje .
50002018	Recommendation	Quédeca mu̶ja máre toroju̶jarã mu̶je ũmei . Aru u̶jarã ji toroju̶ede ji ũmei máre mu̶jaque . Que teni caivu̶ maja toroju̶rãjaramu maje ũmei cũinátu̶ru̶ .
44003019	Recommendation	Que baru chĩojara mʉja mʉje ãmeina teiyede . Aru oatʉvajarã mʉje d̶aiyede . Vojarã Jũ̶menijicʉre , ũ̶i jarʉvaquiyepe aivʉ mʉje ãmeina teiyede , aru diede máre ũ̶i ãrʉmetequiyepe aivʉ .
66021025	Description	Caijãravʉa no ĩmaro jedevacobea voaicobea baquiyébu . Aru ñami cʉbequiyebu nore . Que baru no ĩmaro jedevacobea ye biebecobea baquiyébu cainʉmʉa .
43006054	Faith	Ácʉ põecʉ ji jiarʉre ãñʉ mácʉ aru ji jivede máre ũcuñʉ mácʉ jãravʉ cũiméjãravʉ baquinóre cʉvacʉyʉme . Aru yú̶vacari ṹ̶re nacovacʉyʉmu yainore jarʉvarĩ ãnijãravʉ bʉojaquijãravʉ baquinóre .
43019011	Sin	Jesús arejamed̶a ṹ̶re : — Jũ̶menijicʉ mʉre jaboteicõjeimi ũ̶ . Ʉ̃i que d̶abedu , yʉre yópe d̶abejebu mʉ . Que baru ñai yʉre jẽne d̶ayʉ bácʉ mʉre mi pʉeno boropateibi , ũ̶i ãmeina teiye boje , arejamed̶a .
59002017	Faith	Quédecabu ñai põecʉ ayʉ “ Jʉ aivʉ yʉ Jesucristore ” , ʉbenita mearore d̶abecʉva . Ñai jʉ ayʉ jãve ãmemi .
45008003	Sin	Jũ̶menijicʉvacari d̶acarejaquemavʉ majare iye ũ̶i d̶aicõjeiye ũ̶i coyʉiye báque Moisés bácʉre d̶arĩ bʉojabede . Põeva ne ãmeina d̶aiyʉede ʉe boje , náva d̶aicõjeiyepe d̶arĩ bʉojabedejaquemavʉ ne majiéque . Que baru iye d̶aicõjeiyeque Jũ̶menijicʉ mead̶ayʉ bʉojabedejaquemavʉ põevare ne ãmeina teiyede jarʉvarĩ . Ʉbenita Jũ̶menijicʉcapũravʉ darorejaquemavʉ mamacʉre , ũ̶ jicʉre , jarʉvacacʉyʉ põeva ne ãmeina d̶aiyʉede , maje cʉrãjiyepe ayʉ ãmeina d̶aiyʉbevʉva . Ñai mamacʉ darejaquemavʉ ijãravʉi põecʉpe , cʉvacʉ ũ̶i baju yópe apevʉ põeva , ãmeina teivʉ ne bajupe . Ʉbenita Jesucristocapũravʉ ye ãmeina d̶abedejaquemavʉ cainʉmʉa . Ʉbenita Jũ̶menijicʉ ñájine d̶arejaquemavʉ mamacʉi bajure , ũ̶i bojed̶aquiyepe ayʉ maje ãmeina d̶aiyʉede , mead̶acʉyʉ majare maje ãmeina teiyede jarʉvarĩ .
60003014	Recommendation	Ʉbenita mʉja ñájivʉ baru , mʉje mearo d̶aiye boje , ʉrarõ torojʉrãjaramu mʉja . Jidʉbejarã ina ñájine d̶aivʉre mʉjare . Aru cuecumamejara .
51003021	Recommendation	Mu̶ja , nébu̶cu̶va , jorojĩne d̶abejarã mu̶jemarare , ne chĩomenajiyepe aivu̶ .
66018002	Sin	Bʉjiéque yópe arĩ , cod̶oboboame ũ̶ : — Jave bíjaivʉ no ĩmaro ʉrarõ Babilonia ãmicʉrõ . Diĩmaro mácarõ abujuva ne cʉrõ teivʉ . Obediyajuboa ãimara vʉivʉ põeva ne ʉbemara máre ne cʉrõ teivʉ no ĩmaro mácarõ .
62002022	Sin	Ácʉ põecʉ “ Jesús Jũ̶menijicʉi mácʉ Cristo ãmemi ” ayʉ baru , ṹ̶recabe borocʉcʉ . Ñai nópe ayʉ maucʉvaibi Cristore . Que teni jʉ abebi Jũ̶menijicʉre aru Cristore máre .
46011027	Sin	Ácʉ põecʉ pued̶abecʉ ãñʉ maru iye pã́uquede , iye ãrʉre d̶aiye maje jabocʉ Cristoi bajure , o ũcuñʉ maru iye ũcuidoquede , iye ãrʉre d̶aiye maje jabocʉ Cristoi jivede , boropatecʉyʉme ũ̶i pued̶abe boje Cristoi bajure aru ũ̶i jivede máre .
59002020	Faith	Mʉ , ãrʉmecʉ , jã́d̶ovaquijivʉ mʉre põecʉ ũ̶i jʉ aiyede mearore d̶abecʉva jʉ aiye jãve ãmene aru cad̶atebede ṹ̶re .
43018003	Description	Majicʉ , no oteiye cʉrõre darejame Judas . Jipocateyʉ barejáme Jũ̶menijicʉi cũ̶ramine coreipõevacavʉre , sacerdotevare jaboteipõeva aru fariseova ne jaroimarare ṹ̶que , aru churaravare máre . Ina ũ̶i jipocateimara ne boarã́jiyede dʉrʉivʉ barejáima . Pẽoibʉaque aru cã́maveaque máre darejaima na .
53003003	Grace	Ʉbenita maje jabocʉ Jesucristo cainʉmʉa d̶ayʉbe yópe ũ̶i aiye báquepedeca . Que baru jãve parʉre d̶acʉyʉme mʉjare mʉje ũmene . Aru jã́ri corecʉyʉme mʉjare ñai abujuvai jabocʉ , ũ̶i ãmeno d̶abequiyepe ayʉ .
44007021	Description	Ne dajocaiyede ũ̶ mácʉre jedevai , Faraón mácʉi máco báco Moisés bácʉre earĩ , nʉvari õi cũ̶rami , bʉcʉóvarejaquemavʉ mamacʉ bajupe .
66008005	Description	Aru ñai ángele nʉvari buiváme idʉ jororʉre toatũ̶chia , ũ̶i ĩ́no mácarõre Jũ̶menijicʉre jícaiyede juaivare jocarĩ . Buivárĩburu yóboi , dʉvame didʉre joborõi . Ʉ̃i dʉvaiyede didʉre õpo tʉavũ̶ , yávaino bʉjino jápurateavũ̶ , yaroino cojiteavũ̶ , aru joborõ máre cújiavũ̶ .
66018003	Sin	No ĩmaro mácarõcavʉ ʉrarõ ãmeina d̶are d̶aima caivʉ ijãravʉcavʉ Jesucristore jʉ abevʉre cainoa joborõai . Aru caivʉ ina jabova ijãravʉcavʉ ãmeina d̶aima diĩmaro mácarõcavʉque . Aru caivʉ ijãravʉcavʉ bojed̶aipõeva cʉve cʉvarivʉ bateima diĩmarocavʉ ne ʉrarõ ãmeina d̶aiye boje . Que baru bíjaivʉ no ĩmaro mácarõ , áme ñai ángele .
44026021	Violence	Ji nópe bueiye boje , ina judíova yʉre jẽni boarĩ́ jarʉvarĩduima Jũ̶menijicʉi cũ̶rami jívʉi .
55004004	Sin	Que teni jápiabenajarama iye bueiyede jãvene . Ʉbenita jápiarãjarama néñecuva mácavʉi coyʉiye báquede .
43006064	Faith	Ʉbenita apevʉ mʉjacavʉ yʉre jʉ abema cãreja , arejame náre Jesús . Ʉ̃i bueni bʉijãravʉ bácarõre jipocamiata , Jesús coreóvarejamed̶a ñame ṹ̶re jʉ abenajivʉre aru ácʉ põecʉre ṹ̶re jẽne d̶acʉyʉre ũ̶i mauvare máre .
43013026	Description	Ji nópe arura , jʉ arejame Jesús : — Ji pã́ujevede jórĩ , ji jímʉ , ũ̶ macʉyú̶me yʉre jẽni jíyʉ ji mauvare , arejame Jesús . Que arĩ , pã́ure cõpavari ĩni , jórĩ , Judare , Simón Iscariotei mácʉre , jídejame .
54006020	Recommendation	Mʉ , Timoteo , Jũ̶menijicʉ epeibi mʉre , mi coyʉquiyepe ayʉ iye Jesús ũ̶i yávaiye méne . Jápiabejacʉ iye coyʉiyede pued̶abenore Jũ̶menijicʉre aru ãrʉmenore máre . Jápiabejacʉ iye bueiyede jãve ãmene . Ina põeva borocʉrivʉ bueniduyama majidivʉpe . “ Me majivʉ ñʉja . Ñʉje bueiye jãvemu ” , arĩduyama . Ʉbenita majibema na .
44017005	Violence	Ʉbenita apevʉ judíova jorojĩnejaimad̶a Pablojãre . Que baru cójijovarejaimad̶a obedivʉ ũ̶mʉva ãmenare , tãibʉi núrivʉre , mememevʉre , aru cod̶oboborĩ , bʉjini , cúyarĩ cãrijovarejaimad̶a caivʉ diĩmarocavʉre , ne maucʉvarãjiyepe aivʉ Pablojãre . Ina judíova ne cójijovaimaraque nʉrejaimad̶a cũinácʉ ũ̶mʉ , ũ̶i ãmiá Jasón , ũ̶i cũ̶rami , Pablojã ne mauteiye boje ṹ̶que . Vorĩdurĩ Pablojãre , davaiyʉrejaimad̶a náre jedevai . Cũ̶ramine tatorĩ voarĩ , ecorejaimad̶a na .
62005016	Sin	Cũinácʉ põecʉ jã́ñʉ maru ũ̶ jicʉre ãmeina teyʉre aru majicʉ baru Jũ̶menijicʉ ãrʉmeteni bʉojayʉre no ãmeina d̶ainore , jẽniacaiye jaʉvʉ ñai põecʉre ũ̶ jicʉre boje , ũ̶i cʉvaquiyepe ayʉ jãravʉ cũiméjãravʉ baquinóre . Aru Jũ̶menijicʉ ãrʉmeteni majicʉ baru , cʉvare d̶acʉyʉme ṹ̶re jãravʉ cũiméjãravʉ baquinóre ṹ̶que . Ʉbenita cũinácʉ põecʉ ãmeina d̶ayʉ baru Jũ̶menijicʉi ãrʉmeteni bʉojabede , ñai põecʉ ñájicʉyʉme , coateyʉ Jũ̶menijicʉre jarʉvarĩ . Yʉ coyʉbevʉ mʉjare mʉje jẽniacaiyede Jũ̶menijicʉque ñaine .
43013020	Faith	Jãve coyʉyʉbu mʉjare : Ácʉ põecʉ ji jaroimarare me jacopʉyʉ baru , yʉre máre me jacopʉibi ũ̶ . Ácʉ põecʉ yʉre me jacopʉyʉ baru , yʉre daroyʉ bácʉre máre me jacopʉibi ũ̶ . Que arĩ , coyʉrejame Jesús ñʉja ũ̶i bueimarare .
58012028	Faith	Cújiovaino bʉojabenotamu no cʉrõ Jũ̶menijicʉi jaboteino . Majarecabu ũ̶i epeimara , jabotenajivʉ ṹ̶que nore . Que baru maje cʉrãjiye boje ṹ̶que cainʉmʉa ũ̶i ĩmaro cavarõ mearoi ṹ̶re memecarãjarevʉ ũ̶i mearore jíyeque majare bojecʉbeda . Aru , “ Jũ̶menijicʉre ye jarare d̶abenajarevʉ ñʉjaque ” , arĩ dápiarĩ cuecumari , aru ṹ̶re pued̶aivʉ máre ũ̶i parʉé boje , mearore jínajarevʉ ṹ̶re , torojʉre d̶arãjivʉ ṹ̶re .
44019013	Description	Apevʉ judíova , yaviéde d̶aivʉ , cuivʉ ĩmaroa coapa jaetovaivʉ barejáimad̶a abujuvare põevare jocarĩ . Jaetovaiyʉrĩdurejaimad̶a abujuvare Jesúi parʉéque máre . Que teni arejaimad̶a cũinácʉ abujucʉre : — D̶aicõjeivʉ mʉre , Pabloi coyʉimʉ Jesús ũ̶i parʉéque , etajacʉ mʉ ñai ũ̶mʉre jocarĩ , arejaimad̶a .
44015040	Grace	Ʉbenita Pablo beorejamed̶a Silare , nʉcʉyʉ ṹ̶que . Jesúre jʉ aipõeva “ Jũ̶menijicʉ coreni cad̶atejacʉrĩ mʉjare ” ne arĩburu yóboi , nʉrejaimad̶a Pablo Silamaque .
63001008	Recommendation	Me jã́jara mʉja , mʉje bíjabenajiyepe aivʉ yo bojed̶aino jaʉrõre mʉjare , mʉje memecaiye boje . Quénora me d̶ajarã mʉja , cʉvarãjivʉ caino no bojed̶aino jaʉrõre mʉjare .
66011006	Violence	Ina pʉcarã parʉé cʉvarivʉbu ocabede d̶arĩ bʉojarãjivʉ ne coyʉiyedeca cãreja Jũ̶menijicʉrã . Aru parʉé cʉvarivʉbu jivetede d̶aivʉ bʉojarãjivʉ oco pĩapóinoare . Aru duica ijié cʉre d̶aivʉ bʉojarãjivʉbu máre ijãravʉcavʉre aipino ne ʉrõpe .
44008021	Sin	Mʉ Jũ̶menijicʉi jã́inore ãmecʉ bajutamu mʉ mi ũme . Que baru mʉ jãve ñʉjacacʉ ãmevʉ . Ñʉje memeinore d̶abevʉ mʉ .
43017010	Faith	Caivʉ yú̶cavʉ mívʉbu na . Aru caivʉ mú̶cavʉ jívʉbu na . Aru yʉ meacʉ bajure jã́d̶ovad̶ama na .
45003012	Sin	Caivʉ põeva dajocad̶ama Jũ̶menijicʉre , ãrʉmeted̶ama ṹ̶re . Mamated̶ama caivʉ cũinátʉrʉ . Ye cõmaje ãroje jã́meni apevʉre cad̶atebenama náre . Ñame d̶abenama mearore . Ye cũinácʉ páyʉ cʉbebi .
50002003	Recommendation	D̶abejarã mu̶je d̶aiyede , meara nu̶re d̶arãjivu̶ apevu̶ pu̶eno . Aru d̶abejarã mu̶je d̶aiyede “ ¿ Meara márica apevu̶ pu̶eno ? ” aivu̶ . Quénora dápiabejarã mu̶je baju mearape apevu̶ pu̶eno . Cainu̶mu̶a “ Apevu̶ ji pu̶eno mearamu na ” , arĩ dápiajarã .
66001013	Description	Aru dijaraboa coricai cú̶teame cũinácʉ ũ̶mʉ . Maja , põevape páyʉ bateáme ũ̶ . Doame ũ̶mʉjʉricaje cuitótecaje ũ̶i cʉbobaita eaicajede aru bʉoáme úruque d̶aicãvare ũ̶i ñareba cũinátʉrʉ baji .
66022003	Faith	No ĩmaroi ye cʉbequiyebu caiye iye jorojĩni jã́re d̶aiye Jũ̶menijicʉre . Que baru ye ãmeno ñájine d̶aino põevare cʉbequiyebu nore . No jabocʉi dobarõ mearo , Jũ̶menijicʉi dobarõ aru ñai ovejajĩcʉi dobarõ máre , cʉquiyebu no ĩmarore . Aru Jũ̶menijicʉre memecaipõeva mearore jínajarama ṹ̶re .
60004007	Recommendation	Caijãravʉ vaivʉ , pʉeno joabenotamu ijãravʉ cũiquíno . Que baru me d̶aicõjejara mʉje dápiaiyede aru mʉje d̶aiyede máre , me jẽniamuri Jũ̶menijicʉque yópe ũ̶i ʉrõpe .
44014026	Grace	Noi jiad̶ocũ ʉracũi jaturĩ , earãnʉrejaimad̶a Antioquía ãmicʉriĩmaroi cojedeca , mamarʉmʉ ne etaino mácarõi . Ne etarãjijãravʉ jipocamia , Jesúre jʉ aipõeva diĩmarocavʉ jẽniarejaimad̶a Jũ̶menijicʉre , ũ̶i corequiyepe aivʉ ina ṹ̶re memecaivʉre aru ũ̶i cad̶atequiyepe aivʉ náre . Que arejaimad̶a , jẽniaivʉ Jũ̶menijicʉre ũ̶i d̶acaquiyepe aivʉ mearore Pablojãre . Aru ne copaiyede noi cojedeca jave bʉojarejaimad̶a ne memeinore , Jũ̶menijicʉi coreni cad̶ateiye báque boje náre .
46007028	Recommendation	Ʉbenita mʉjare ji pʉrʉbʉoicõjemeneca , mʉ pʉrʉbʉoyʉ baru , ãmed̶abejebu . Aru nomió máre pʉrʉbʉod̶o baru , ãmed̶abejebu . Ʉbenita ina pʉrʉbʉoivʉ ñájinajarama pare ijãravʉi ina pʉrʉbʉobevʉ ne ñájiye pʉeno . Aru yú̶capũravʉ mʉjare vaibéde d̶aiyʉrĩdujebu iye ñájiyede .
49006012	Sin	Põevare copʉ maucʉvarivʉ ãmevʉ maja . Quénora ijãravʉcavʉ abujuvare copʉ maucʉvarivʉbu maja . Ina cõjeivʉ , ina parʉrivʉ , aru ina jabova máre , nárecabu ijãravʉcavʉre jaboteivʉ . Ijãravʉ ãmejãravʉ ñamipe paijãravʉbu , ina abujuva ne jaboteiye boje yore .
59001005	Recommendation	Apecʉ majacacʉ majibecʉ baru aipe d̶aiye jaʉrõre ṹ̶re , jẽniajacʉrĩ Jũ̶menijicʉque ũ̶i cad̶atequiyepe ayʉ ṹ̶re . Aru Jũ̶menijicʉ majide d̶acʉyʉme ṹ̶re aipe d̶aiye jaʉrõre . Que baru cad̶ateiyʉbi põevare jecʉbecʉva aru jarabecʉva náre , ne jẽniaiye boje ṹ̶re .
52005019	Recommendation	Ñai Espíritu Santore maucʉvabejarã mʉja ũ̶i d̶aiyʉrõre mʉjaque .
58009002	Description	Mʉja coreóvaivʉbu aipe ãrojariñami diñami cũ̶rami mácarõre . Diñami cũ̶rami ne d̶aiñami mácarõ ãimacajeaque aru cuitótecajeaque d̶aiñami mácarõ marejaquémavʉ . Pʉcatucubʉa cʉriñami mácarõ marejaquémavʉ . Diñami cũ̶rami mácarõre japoporĩ dabʉborĩ jocʉyoaque tãitóri núvarejaquemavʉ majeñecuva mácavʉ . Cũinátucubʉ , ʉratucubʉ , ne mamarʉmʉ ecoitucubʉ , “ meatucubʉ sacerdoteva ne Jũ̶menijicʉre memecaitucubʉ ” ãmicʉritucubʉ bácarõ marejaquémavʉ . Ditucubʉ bácarõ jívʉi ãnijarabo cũinájarabo pẽoibʉa tʉoijarabo bácarõ cʉrejaquemavʉ . Aru cũináva tʉoiva bácarõra ãniboa pã́uboa doce paiboa báque Jũ̶menijicʉre ne jíye báque sacerdoteva bácavʉ ne ãrajiye cʉrejaquemavʉ .
66003018	Recommendation	Que baru majicayʉbu mʉre aipe d̶aiye jaʉrõre mʉre . Yópe põecʉi bojed̶aiyepe úrure mearo baju toaijide d̶aino mácarõre , mʉ jãve cʉve cʉvaiyʉcʉ baru , ĩjacʉ yʉre iye méne ji cʉvaede . Dinʉmʉ maquinóre jãve cʉvacʉyʉmu mʉ ʉrarõ méne Jũ̶menijicʉ jiede . Aru yópe põecʉi ĩni bojed̶aiyepe cuitótecaje boricajede ũ̶i doquiyepe ũ̶i bajure cʉyoje tebecʉyʉ , yópe ãmeina teiyede joaimʉ mácʉpe bájacʉ mʉ ji yaiye boje , cʉyoje tebecʉyʉ mi ãmeina teiye boje . Aru yópe põecʉi ĩni bojed̶aiyepe yaco taiyóiyede , ũ̶i me jã́ri eaquiyepe ayʉ ũ̶i epequiyede , me jápiarĩ ad̶ajacʉ iye bueiyede Jũ̶menijicʉi yávaiyede , me majicʉyʉ diede .
62005013	Faith	Caiye iyede yʉ toivacaivʉ mʉjare , Jũ̶menijicʉi mácʉre jʉ aivʉre , mʉje majinajiyepe ayʉ cʉvarivʉre jãravʉ cũiméjãravʉ baquinóre ṹ̶que .
43007018	Faith	Ácʉ põecʉ ũ̶i baju majiéque yávayʉ vorĩduibi põeva ne pued̶arãjiyepe ayʉ ṹ̶re . Ʉbenita ácʉ põecʉ voyʉ põeva ne pued̶arãjiyepe ayʉ ṹ̶re daroyʉ bácʉre , ṹ̶recabe coyʉyʉ jãve , ye borocʉbecʉva .
47004007	Grace	Iye Jũ̶menijicʉ meacʉ baju ũ̶i parʉé pẽoiyebu pʉeno bojecʉe baju . Ʉbenita ñʉja coreóvaivʉbu cʉvarivʉre iye parʉé pẽoiyede parʉbevʉre ñʉje ũmei , ñʉje bojecʉbe boje , yópe jobojorobʉ parʉbebʉpe aru bojecʉbebʉpe . Que baru Jũ̶menijicʉrecabe parʉre d̶ayʉ ñʉjare ñʉje ũmei , jã́d̶ovacʉyʉ caivʉ põevare ṹ̶re parʉcʉre caivʉ pʉeno .
45012019	Recommendation	Mʉja , ji yóvaimara , cainʉmʉa ñájine d̶abejarã mʉja apevʉre , ne ñájine d̶aiye báque boje mʉjare . Quénora corejarã Jũ̶menijicʉ ñájine d̶acʉyʉre náre . Que baru yópe arĩ , Jũ̶menijicʉ toivaicõjenejaquemavʉ ũ̶i yávaiyede : “ Yʉrecabu ñájine d̶acʉyʉ ina ãmeina d̶aivʉ bácavʉre apevʉre . Yú̶vacari bojed̶are d̶acʉyʉmu náre yópe ne ãmeno d̶aino mácarõpe ” , arejaquemavʉ maje jabocʉ Jũ̶menijicʉ .
43008054	Faith	Que aivʉre , yópe arejame Jesús : — Ji baju “ Meacʉtamu yʉ ” ji aru , bojecʉbejebu no . Ʉbenita jipacʉrecabe “ Meacʉtamu mʉ ” ayʉ yʉre . Ʉ̃́recabe “ ñʉjepacʉ Jũ̶menijicʉ ” , mʉje aimʉ .
45014020	Recommendation	Jũ̶menijicʉ põevare jʉ are nʉre d̶aibi pʉeno parʉrõreca Jesúre . Que baru mʉjacapũravʉ ãmed̶abejarã náre ne jʉ aiyede Jesúre , mʉje apejĩene ãiyʉe boje . Ãiye cʉbevʉ ãmed̶aiye põevare , náre coavaiye Jũ̶menijicʉre jarʉvarĩ . Ne ãru mʉje ãiyepedeca aru “ Ãmeina d̶aiyebu ñʉjare ” , arĩ dápiaru , mʉjacapũravʉ ãmeno d̶ajebu náre , mʉje ãiye boje .
43019040	Description	Jesús bácʉi baju bácarõre ĩni , nʉvari , mead̶arejaimad̶a na . Meacaje lino ãmicʉricajeque aru iye mumijʉeque ũ̶ mácʉi baju bácarõre cũmarejaimad̶a . Ñʉja judíova ñʉje d̶arĩ cõmajiyepe yaiyú̶ bácʉre ñʉje jarʉvarãjiye jipocai mead̶arejaimad̶a Joséjã .
58010034	Faith	Mʉjacavʉ jabova ne bʉoimarare cõmaje ãroje jã́ri , cad̶ateivʉ bateávũ̶ya mʉja , mʉje jíyede náre jaʉéde . Náque ñájivʉ bateávũ̶ya mʉja . Mʉje jʉ aiye boje Jesúre , ina mʉje mauva jẽni nʉvari mʉje cʉvaede , mʉja ne ĩcaimaravacari napivʉ bateávũ̶ya chĩomevʉva . Quénora torojʉre nʉivʉ bateávũ̶ya , mʉje coreóvaiye boje cʉvarivʉre caiye iye mearore Jũ̶menijicʉi jíquiyede mʉjare cavarõ mearo ũ̶i cʉrõi , yópe ũ̶i aiye báquepedeca . Aru iye Jũ̶menijicʉi mearo d̶acaiye bojecʉe bajubu ijãravʉque pʉeno aru cũimétamu máre .
44013023	Grace	’ Aru cũinácʉ David bácʉi pãramenacacʉre , Jesúre , daroquemavʉ Jũ̶menijicʉ , ũ̶i mead̶aquiyepe ayʉ Israecavʉre . Que teni Jũ̶menijicʉ d̶aquemavʉ yópe ũ̶i jipocamia aiye báquepedeca .
46002009	Faith	Aru iye ũ̶i mearo d̶acaquiyede ũ̶i mead̶aiyede , yópe arĩ , toivaicõjenejaquemavʉ Jũ̶menijicʉ ũ̶i yávaiyede : Jũ̶menijicʉ mead̶aibi ũ̶i mearo d̶acaquiyede ina põevare ṹ̶re ʉrivʉre , yópe põeva ne jã́mene , aru ne jápiabede , ne dápiabede máre , arĩ toivaicõjenejaquemavʉ Jũ̶menijicʉ .
45008011	Grace	Aru Jũ̶menijicʉ ñai Espíritu Santore nacovare d̶arejaquemavʉ Jesucristore yainore jarʉvarĩ . Ñai Espíritu Santoi cʉe boje mʉjaque , apʉre d̶acʉyʉme mʉje bajuáre , mʉje cʉvarãjiyepe ayʉ mamaũme . Aru iye mamaũmeque mʉja cʉvarãjaramu parʉéde , d̶arãjivʉ no mearore yópe mʉje d̶aiyʉepe .
45008016	Faith	Ñai Espíritu Santo cʉbi maje ũmei , majide d̶acʉyʉ majare Jũ̶menijicʉi mára jʉed̶ojĩnape paivʉre .
48006007	Recommendation	Mʉje bajumia apecʉre jʉjovaicõjemejara . Jũ̶menijicʉ bojed̶acʉyʉme caivʉ põevare yópe ne d̶aiyepedeca . Que baru põecʉ cʉbebi jʉjovarĩ bʉojayʉ Jũ̶menijicʉre .
45011022	Grace	Jã́rijide apa . Jũ̶menijicʉ mearo d̶acarĩ bʉojaibi põevare . Aru ñájine d̶ayʉ máre bʉojaibi põevare . Ñájine d̶aibi ina ãmeina teivʉre , jʉ abeni vainí tʉivʉre ṹ̶re . Ʉbenita mearo d̶acaibi maja jʉ aivʉre ṹ̶re , d̶aiyʉrivʉre ũ̶i ʉrõpe . Cainʉmʉa mʉje jʉ aru ṹ̶re aru d̶aru yópe ũ̶i ʉrõpe , ũ̶ mearo d̶acacʉyʉme mʉjare . Ʉbenita mʉje jʉ abedu ṹ̶re , ũ̶ ĩcʉyʉme mʉjare máre ṹ̶re jocarĩ .
59005007	Recommendation	Mʉja , jívʉ , caride napini corejarã mʉja maje jabocʉ Jesucristoi copaidaquiyede . Dápiajarã ñai oteyʉre . Napini coreibi ĩcʉyʉ iye jẽiye bojecʉede . Napini coreibi mama ocainore aru ocaino yóbocarõre máre . Aru no yóboi , jẽiyede ĩñʉ bʉojaibi .
55001016	Grace	Ʉbenita Onesíforocapũravʉ ũ̶i edaiyede Roma ãmicʉriĩmaroi , cũiná vore cuquemavʉ ʉetʉbecʉva pʉ yʉre earĩta . Aru obedijãravʉa torojʉre d̶áme yʉre , cʉyojarõ cʉre d̶abecʉ ji cʉede ne bʉoimʉpe . Que baru cõmaje ãroje jã́jacʉrĩ maje jabocʉ Jesucristo Onesíforo jivʉre .
62002028	Faith	Aru mʉja , jímajinape paivʉ , quédata yóvajarã mʉja Jesucristore cũinávʉpe , cũinátʉrʉ mʉje ũmei caride aru pʉ ũ̶i copaidaquijãravʉita , maja númuri aivʉ ũ̶i jipocai jidʉbevʉva aru cʉyojarõ máre cʉbeda .
48005016	Recommendation	Yópe coyʉiyʉvʉ yʉ mʉjare . Ñai Espíritu Santoi d̶aicõjeiyepe d̶aivʉ cʉjarã mʉja ũ̶i ʉrõpe . D̶abejarã yópe mʉje baju ãmeina d̶aiyʉepe .
54001015	Grace	Jãvetamu iye . Que baru jʉ aiye jaʉvʉ caivʉre iyede . Jesucristo darejaquemavʉ ijãravʉi , mead̶acʉyʉ ãmeina teivʉre . Aru yʉrecabu ãmeina teivʉcacʉ bácʉ ãmecʉ baju caivʉ pʉeno .
49006010	Faith	Caride bʉojaivʉ yʉ iye ji toivaicõjeiyede apecʉre mʉjare . Parʉre d̶ajarã mʉja mʉje ũmei , mʉje cʉe boje Jesucristoque cũinávʉpe ũ̶i parʉé pʉeno ʉrarõ bajuque .
46010012	Recommendation	Que baru ácʉ põecʉ “ Ãmeina tebevʉ yʉ . Aru ãmeina tebecʉyʉmu máre ” , arĩ dápiayʉ me d̶ajacʉrĩ , vainí tʉbecʉyʉ .
58010014	Grace	Que baru cũinára ũ̶i bajure jícaino mácarõque cainʉmʉa ye jaʉbede d̶arejaquemavʉ caivʉ maja ũ̶i boropatebede d̶aimarare Jũ̶menijicʉi jã́inore , ũ̶i jipocateimarare Jũ̶menijicʉ yebai .
43010031	Violence	Ʉ̃i que aiyede , Jesúre jorojĩvʉ ina judíova , boaiyʉrivʉ ṹ̶re , ĩnejaima cũ̶raboare cojedeca , dʉvarãjivʉ ṹ̶re .
46011003	Description	Ʉbenita caride ʉvʉ yʉ mʉje coreóvarãjiyepe ayʉ iyede . Mʉje jʉ abedu ñai mʉjare jaboteyʉre , meamevʉ . Cristorecabe jaboteyʉ caivʉ ũ̶mʉvare . Nomicʉrivʉ coapa jaboteivʉbu némarepacore . Aru Jũ̶menijicʉrecabe jaboteyʉ Cristore .
58011036	Violence	Apevʉ nácavʉ bácavʉre yʉrini , jara popedejaquemavʉ . Aru apevʉ bácavʉ pʉeno baju ñájivʉre tãumeaque bʉorĩ nʉvarejaquemavʉ ãmeina teivʉre jẽni jacoiñami .
58006019	Faith	Maja napini coreivʉ diede , parʉrivʉbu maje ũmei aru ye dajocabevʉ maje jʉ aiyede Jũ̶menijicʉre . Que baru ãmed̶aimara tebevʉ maje ũmei . Yópe sacerdotevare jaboteipõecʉ bácʉi ecoiye báquepe no Jũ̶menijicʉi cũ̶ramicacaje ʉracaje bácarõ apepũravʉre , nopedeca ñai maje napini corenajimʉ ecorejaquemavʉ cavarõ mearo Jũ̶menijicʉi cʉrõita .
49005011	Recommendation	Mʉjacapũravʉ d̶abejarã yópe ina põeva ñeminoi cuivʉpe . Ina ãmenore d̶aivʉbu ñeminocavʉ . Iye ne d̶aiye bojecʉbetamu . Que baru iye ne ãmeina d̶aiyede coreóvare d̶ajarã náre .
59004011	Recommendation	Mʉja , jívʉ , yávabejarã ãmenore caivʉ ne jápiaiyede apevʉi borore . Ñai coyʉyʉ ãmenore ũ̶ jicʉi borore aru “ Ãmeina teivʉ mʉ ” ayʉ ṹ̶re , ṹ̶recabe yávayʉ ãmenore Jũ̶menijicʉi d̶aicõjeiyede . Ñai que ayʉ , “ Ãmetamu Jũ̶menijicʉi d̶aicõjeiye ” , ayʉbe . Mʉja yávaivʉ baru ãmenore Jũ̶menijicʉi d̶aicõjeiyede , mʉja jʉ abevʉ diede . Quénora mʉja d̶aivʉbʉ yópe mʉje baju ʉrõpe .
66021021	Description	Dicobea doce paicobea jedevacobea d̶aino mateávũ̶ perla ãmicʉriva bojecʉriva cũ̶ravaque . Caicobea jedevacobea coapa cũináva perla ãmicʉrivaque d̶aino mateávũ̶ . Aru dima no ĩmaro ʉrama d̶aino mateávũ̶ úru me baju docʉcʉbeque . Que baru jivarʉpe paima , ʉbenita jã́ri javaiyoima , mateávũ̶ .
58003006	Faith	Ʉbenita Cristocapũravʉ Jũ̶menijicʉi mácʉbe . Aru jabocʉi mácʉbe parʉcʉ ṹ̶re memecaipõecʉ pʉeno . Que baru Cristobe parʉcʉ Moisés bácʉ pʉeno . Caride Cristorecabe dajocabecʉva coreyʉ Jũ̶menijicʉi põevare , yópe ṹ̶re d̶aiye jaʉrõpe . Aru majamu Jũ̶menijicʉi põeva , jidʉbevʉva aru torojʉrĩ dajocabevʉva napini corede nʉivʉ baru iye ũ̶i mearo d̶acaquiyede majare .
45012009	Recommendation	Ʉjarã apevʉre aru me d̶ajarã náre jãve . Pʉcaũmea cʉbevʉva cad̶atejarã náre . Ʉbejarã ãmenore . Cainʉmʉa d̶ajarã mearore .
66011013	Violence	Aru dinʉmʉmiareca joborõ cújiavũ̶ pare . Yópe caipʉcapʉrʉape paiye coavaiyepe caino no ĩmarore , cũináro iye caipʉcapʉrʉape paiyecarõ bíjavũ̶ . Aru siete mil baju põeva yaima no joborõ cújiye boje . Caivʉ apevʉ diĩmarocavʉ apʉrivʉ cãreja cuecumaima pare aru mearore jíma ñai Jũ̶menijicʉ cavarõ mearocacʉre .
48003020	Description	Ʉbenita Jũ̶menijicʉ coyʉbedejaquemavʉ “ Yópe mearo d̶acacʉyʉmu ” , ũ̶i aiyede Abraham mácʉre apecʉque . Quénora Jũ̶menijicʉvacari cũinácʉra coyʉrejaquemavʉ diede ũ̶ mácʉre apecʉi cʉbeda .
43019010	Description	Dinʉmʉma Pilato arejamed̶a ṹ̶re : — ¿ Yʉre coyʉiyʉbecʉrũ̶ mʉ ? ¿ Ji jaboede majibecʉrũ̶ mʉ ? Mʉre jocʉcʉjaravena pẽvaicõjeiyʉcʉ baru , jocʉcʉjaravena mʉre pẽvaicõjecʉyʉmu yʉ . O mʉre jaetovaiyʉcʉ baru , mʉre jaetovacʉyʉmu yʉ . ¿ Majicʉrũ̶ mʉ diede ? arejamed̶a .
44008032	Description	Iye toivaiye báquede jã́ri boroteyʉ barejámed̶a yópe : Nʉvarajarama ṹ̶re boarĩ́ jarʉvarãjivʉ , yópe ne nʉvaiyepe ovejare boarĩ́ jarʉvainoi . Aru bi acʉyʉme ũ̶ , yópe ovejajĩcʉ obepe ũ̶i pod̶are buraiyedeca . Abecʉyʉme ũ̶ .
44013021	Description	’ Aru Israecavʉ bácavʉ ne jẽniaiyede Samuel bácʉre , “ Epejacʉ jabocʉre ñʉjare ” ne aiyede , Jũ̶menijicʉ jabotede d̶arejaquemavʉ Saúl bácʉre , Cis bácʉi mácʉre , Benjamín mácʉi yajubocacʉre , ũ̶i jabotequiyepe ayʉ na mácavʉre . Aru Saúl bácʉ jabotedejaquemavʉ na mácavʉre cuarenta paiʉjʉa baju .
56001010	Sin	Que baru obedivʉ põeva cʉrivʉ , ye jápiabema . Quénora d̶aivʉbu yópe ne baju ʉrõpe . Coyʉivʉbu ʉbenina . Que baru ne coyʉino bojecʉbevʉ caivʉ jápiaivʉre náre . Aru jʉjovaivʉbu põevare máre . Judíova obedivʉ nápe paivʉ cʉma . Buede cuivʉbu , yópe arĩ : “ Ʉ̃mʉva Jesúre jʉ aipõevacavʉ ne cajede buraicõjeiye jaʉvʉ náre coapa ” , are cuivubu na .
44010012	Description	Dicaje jívʉi cʉrejaimad̶a obedivʉ ãimara yóvaicʉvaivʉ cʉbobaque cuivʉ , aru obedivʉ ãd̶avape papeivʉ , aru obedivʉ ãimara vʉivʉ máre .
43017022	Grace	Yópe mi mead̶aiye báquepe yʉre , quédeca yʉ máre mead̶aivʉ náre , ne cʉrãjiyepe ayʉ cũinávʉpe yópe maje cʉepedeca cũinávʉpe .
55001013	Faith	Cainʉmʉa coyʉjacʉ mʉ iye yávaiyede jãvene cũinátʉrʉ ji coyʉiyepe mi jápiaiye báquede . Jʉ ajacʉ Jesúre . Aru ʉjacʉ Jũ̶menijicʉre , põevare máre , mi cʉe boje Jesucristoque cũinávʉpe .
43002006	Description	Nore cʉrejavũ̶ seis paibʉa jorobʉa , cũ̶rajorobʉa . Ʉrabʉa jorobʉa baju , cũinábʉ cincuenta o setenta pailitros baju eaibʉ barejávũ̶ . Dibʉá ocoque buiváibʉare cʉvarejacarã ñʉja judíova , ñʉje cojarãjiyepe aivʉ , ñʉje nópe teni cõmajinope Jũ̶menijicʉi me jã́quiyepe aivʉ ñʉjare . Que teni iñamicavʉ máre cʉvarejaima dibʉáre .
46015034	Recommendation	Ãrʉmevʉpe tebejarã mʉja . Dajocajarã mʉje ãmeina teiyede . Apevʉ mʉjacavʉ coreóvabevʉ cãreja aipe ãrojacʉre Jũ̶menijicʉre . Coyʉyʉbu diede , mʉje cʉyoje tenajiyepe ayʉ mʉje d̶aiyede .
49004002	Recommendation	“ ¿ Meara márica apevʉ pʉeno ? ” abejarã mʉja . Aru ména mead̶arĩ cad̶atejarã apevʉre . Napijara apevʉre . Aru jorojĩmevʉva náque jã́d̶ovajara mʉje ʉede náre .
65001023	Recommendation	Apevʉre mead̶ajarã maumena yópe mʉje ĩ́yepe põecʉre toabore jocarĩ . Corebevʉva coyʉjarã náre Cristoi yávaiye méne . Aru apevʉre cõmaje ãroje jã́jara , ne ãmeina teiye boje . Coyʉjarã náre máre Cristoi yávaiye méne . Ʉbenita me d̶ajarã , mʉje d̶abenajiyepe aivʉ ãmenore nápe . Nácapũravʉ ne pare ãmeina teiye boje cuitótecaje docʉcʉricajede doivʉpe paivʉbu na . Que baru ʉbejarã ne ãmeina teiyede yópe mʉje ʉbepe dicajede .
45008028	Grace	Maja majidivʉbu Jũ̶menijicʉre ʉrivʉ baru , Jũ̶menijicʉ cad̶ateyʉre majare cainʉmʉa . Jũ̶menijicʉ mearo d̶acaibi majare caiye vaiyede majare , ũ̶i cutuimara mácavʉre . Aru javede , mamarʉmʉre , Jũ̶menijicʉ majidejaquemavʉ aipe ãrojarivʉre d̶acʉyʉ majare , ũ̶i cutuimara márajivʉre .
45016019	Recommendation	Caivʉ põeva jápiaivʉbu mʉje borore , parʉéque jʉ aivʉre Jesús ũ̶i yávaiye méne . Que baru torojʉrĩ ãrʉvʉ yʉ mʉjare . Yʉ ʉvʉ mʉjare me majidivʉre mearo d̶aiyede , mʉje cad̶atenajiyepe ayʉ apevʉre . Ʉbenita yʉ ʉvʉ ye majibevʉre mʉjare ãmeno d̶aiyede , mʉje ãmeina d̶abenajiyepe ayʉ apevʉre .
58009004	Description	Ãnitõcu mumijʉede juaitõcu úruque cũmaitõcu mácarõ cʉrejaquemavʉ , meatucubʉ ne aitucubʉ bácarõ jívʉi . Ʉbenita pʉeno meatucubʉ bácarõcatõcu mácarõ marejaquémavʉ . Ãnitõcu ad̶aitõcu jocʉtõcu úruque cũmaitõcu mácarõ jívʉre aru pʉenore máre , Jũ̶menijicʉ “ Que d̶arãjare ” , ũ̶i coyʉiye báquede majeñecuva mácavʉre ne ãrʉritõcu mácarõ cʉrejaquemavʉ ditucubʉ quĩ́jitucubʉ pʉeno baju meatucubʉ ne aitucubʉ bácarõ jívʉi . Ditõcu mácarõ jívʉi ãnibʉ jorobʉ úruque cũmaibʉ bácarõ cʉrejaquemavʉ . Ãnié ãiye báque , maná ãmicʉe , Jũ̶menijicʉi jíye báque majeñecuva mácavʉre ne cʉe báquede põecʉbenoi ne ãrajiye cʉribʉ bácarõ cʉrejaquemavʉ . Aru ãniyo abojĩyo , Aarón mácʉi tuturiteiyo bácarõ , Jũ̶menijicʉi pĩaré d̶aiyo bácarõ , cʉrejaquemavʉ ditõcu mácarõ jívʉi . Aru ãnivea pʉcavea cũ̶ravea Jũ̶menijicʉi d̶aicõjeiyeque toivaivea báque máre cʉrejaquemavʉ ditõcu mácarõ jívʉi .
45003027	Faith	¿ Caride “ Boropatebevʉ maja ” , arĩ majidi maja , mʉje dápiaru ? Nópe arĩ majibevʉ maja . ¿ Aipe teni diede nópe arĩ majibedi maja ? ¿ Jũ̶menijicʉi d̶aicõjeiyepe d̶arĩ cõmajidu , “ Boropatebevʉ ” abecʉyʉba Jũ̶menijicʉ majare ? ¡ Que ãmevʉ ! Maja d̶arĩ bʉojabevʉ yópe caiye Jũ̶menijicʉi d̶aicõjeiyepe cainʉmʉa . Ʉbenita põecʉ ũ̶i jʉ aru Jesucristore , Jũ̶menijicʉvacari boropatebede d̶acʉyʉme ṹ̶re ũ̶i jã́inoi .
43014010	Faith	Yʉ cʉvʉ jipacʉque . Aru jipacʉ cʉbi yú̶que cũinávʉpe . ¿ Iye ji coyʉiyede , jʉ ayʉrũ̶ mʉ ? Iye mʉjare ji coyʉiye ji bajuma ji dápiaino ãmevʉ . Quénora jipacʉrecabe , ñai cʉcʉ yú̶que cainʉmʉa , yʉre coyʉre d̶ayʉ yópe ũ̶i ʉrõpe . Aru ji d̶aiyede máre ji bajuma d̶ayʉ ãmevʉ . Quénora jipacʉrecabe yʉre d̶aicõjeñʉ .
44016022	Violence	Que arĩ , caivʉ põeva tãibʉi cʉrivʉ maucʉvarĩ bú̶rejaima Pablojãre . Aru ina Romacavʉi jabova jad̶evaicõjenejaima Pablojãre ne doicajeare . Aru jara popeicõjenejaima náre jarad̶oque .
43013034	Recommendation	Caride d̶aicõjeino yóbocarõre d̶aicõjequijivʉ yʉ : Mʉje bajumia ʉjarã mʉja yópe ji ʉepedeca mʉjare . Mʉje bajumia jecʉjarã mʉja .
47005001	Grace	Maje baju ijãravʉcarõ yópebu cũ̶rami maje ũme cʉriñamipe . Majidivʉbu pojequibaju baquinóre maje yaiyede . Ʉbenita no pojeiyede , maja Jesúre jʉ aipõeva cʉvavʉ apebaju , maje ũme cʉriñamipe . Ʉbenita cũ̶rami põeva ne d̶aiñamipe ãmevʉ . Quénora Jũ̶menijicʉrecabe cʉed̶ayʉ apebaju mamabajure majare . No baju pojebequiyebu . Quénora cʉquiyebu cainʉmʉa cavarõ mearo Jũ̶menijicʉi cʉrõi .
43012044	Faith	Yópe arĩ , bʉjino yávarĩ darorejame Jesús : — Ácʉ põecʉ yʉre jʉ ayʉ baru , yʉre daroyʉ bácʉre máre jʉ aibi ũ̶ .
44009013	Description	Nópe ayʉre jápiarĩ , Ananías arejamed̶a : — Mʉ , ji jabocʉ , ũ̶ mínare mearare Jerusalẽ́cavʉre ãmeno d̶abiya ũ̶ . Obedivʉ põeva yávad̶ama yʉre .
55003002	Sin	Yópe d̶arãjarama na , ina ãmena . Ne baju ʉrãjarama . Aru jecʉrãjarama tãutʉrare . Dápiarãjarama ne baju mearape apevʉ pʉeno . Arãjarama , “ Mearamu ñʉja apevʉ pʉeno ” . Aru ãmeina yávarãjarama . Jʉed̶ova jʉ abenajarama nébʉcʉvai coyʉiyede . Jíbenajarama torojʉede . Aru pued̶abenajarama Jũ̶menijicʉre máre .
45005009	Grace	Maja majivʉ Cristoi mearo d̶acaiye báquede majare , yaiyú̶ majare boje . Ʉ̃i jive meiye báque boje , Jũ̶menijicʉ coyʉibi majare “ Boropatebevʉ mʉja ji jã́inore ” . Ʉ̃i nópe ʉrarõ mearo d̶acaiye báque boje majare , maje ãmeina teiyedeca cãreja , jãve majidivʉbu maja . Que baru pʉeno ʉrarõ Cristoi mearo d̶acaquiyede majare , maje ñájimenajiyepe ayʉ ãnijãravʉ Jũ̶menijicʉi ñájiovaquijãravʉ baquinóre põevare , ne ãmeina teiye boje .
45014014	Sin	Yʉ jãve coreóvaivʉ ye ãiye cʉbede yʉre ãmed̶aiye , yʉre coavaiye Jũ̶menijicʉre jarʉvarĩ . Nópe buedejaquemavʉ maje jabocʉ Jesucristo . Ʉbenita apecʉ “ Ãmetede d̶aivʉ yʉre ” , ũ̶i arĩ dápiaru apejĩene , diedecabu ãmetede d̶aiye ṹ̶re . Que baru maja coapa dápiarĩ majidivʉbu ãmeina teiyede .
54004006	Faith	Mʉ coyʉyʉ baru yópe ji toivaicõjeiyepe apecʉre ina Jesúre jʉ aipõevare , mi baju máre bueiyedeca iye yávaiye méne mi jʉ arĩburu yóboi Jesúre aru caride máre , meacʉ memecaipõecʉ bacʉyú̶mu mʉ Jesucristore .
