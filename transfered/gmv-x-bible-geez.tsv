62003016	Faith	ዬሱስ ኪርስቶሲ ባ ሼምፖ ኑ ጊሽ ኣꬂ ኢሚዳ ጊሽ ሲቆይ ኣዛኮኔ ኑ ሄሳን ኤሮስ ። ኑካ ኑ ሼምፖ ኑ ኢሻታ ጊሽ ኣꬂ ኢማናስ ኑስ ቤሴስ ።
43013001	Grace	ሄ ዎዴይካ ኣይሁዳታ ፓዚጋ ባዓሌፔ ካሴ ዬሱሲ ሃይሳ ኣላሜዛ ዬዲዲ ኣዋኮ ባና ሳቴይ ጋኪዳይሳ ኤሪዴስ ፤ ሃይሳ ኣላሜዛን ዲዛ ባ ባጋታ ዉርሲ ሲቂዴስ ። ዉርሴꬂ ጋካናሲካ ዶሲዴስ ።
58003017	Sin	ፆሲ ኢስታ ቦላ ኦይዱ ታሙ ላይꬃ ሃንቄቲዳይቲ ኢስቲ ኦናንቴ ? ናጋራ ኦꬂን ኢስታ ኣሃይ ባዞ ቢታን ኩንዲ ኣቲዳይታ ጊዴቴኔ ?
60001014	Recommendation	ኢንቴ ኣዛዜቲዛ ናይታ ጊዲዲ ኤሮንታ ዲሼ ኢንቴ ካሴ ኢዛን ዲዛ ኢታ ቆፋ ካሎፍቴ ።
45011032	Grace	ፆሲ ዉርሲካ ማራናስ ኣሲ ዉሪካ ኣዛዜቶንታ ማላ ጎርዲዴስ ።
66006006	Description	ኦይዱ ዶዓታ ጊዶፌ ዪዳ ሚሳቲዛ ቃላ ሲያዲስ ፤ ሄ ጊሪሳይካ “ ባጋ ኪሎ ጊዲዛ ጊስቴ ኢሳዴስ ኢሲ ጋላሳ ዳሞዛ ፤ ቃሴ ኢሲ ኪሎ ኩማና ሳይሶ ፓጬ ጊዲዛ ባንጋይ ኢሲ ጋላሳ ዳሞዛ ጊዶ ። ጊዶ ኣቲን ዛይቴኔ ዎይኔ ሚꬅ ቆሆፓ ” ጊሺን ታ ሲያዲስ ።
59004010	Recommendation	ጎዳ ሲንꬃን ኢንቴ ኢንቴና ካዉሺቴ ፤ ቃሴ ኢዚ ኢንቴና ꬎቁ ꬎቁ ሂስታና ።
44017031	Grace	ኢዚ ባ ዶሲዳዴ ባጋራ ቢታ ቦላ ፂሎቴꬃን ፒርዳና ጋላስ ባሬ ዎꬂዴስ ። ኢዛካ ሃይቆፔ ዴንꬂዲ ኣሳ ኡባስ ሃይሳ ቱማቴꬃ ኤሪሲዴስ ።
43019002	Description	ዎታዳራቲካ ኣጉንꬃ ዛዉዴ ፃፂዲ ዬሱሳ ሁዔን ዎꬂዳ ፤ ዞዖ ካባካ ማይዚዳ ።
54005014	Recommendation	ሄሳ ጊሽ ኣዚናቲ ሃይቂዳ ናቴꬃ ማጫሳቲ ኣዴ ጌላና ማላ ፥ ናይታ ዬላና ማላኔ ባሶ ኣስ ኣይሳና ማላ ፥ ሞርኬይካ ኢስታ ቦላ ዎꬂዛ ሚሼ ዴሞንታ ማላ ታ ዞራይስ ።
43014011	Faith	ታኒ ኣዋን ዲዛ ማላ ፥ ኣዋይካ ታናን ዲዛይሳ ኢንቴ ኣማኒቴ ፤ ኣካይ ጊኮ ታ ኦꬂዛ ኦሶታ ጊሺካ ታና ኣማኒቴ ።
66020014	Violence	ሃይቆይኔ ዱፎይ ታማ ኣባ ጊዶ ዬጌቲዳ ። ሄ ታማ ኣባዚ ናምዓን ꬆ ሃይቆ ።
58009026	Description	ሄሳ ማላ ጊዲዛኮ ኪርስቶሲ ኣላሜይ ሜꬌቶሳፔ ሃ ሲሚን ዳሮ ዎዴ ሜቶ ኤካናስ ቤሴስ ፤ ሃዒ ቃሴ ዎዴ ዉርሴꬃን ባና ያርሺዲ ናጋራ ዲጋናስ ዉርሴꬃስ ኢሲቶ ቆንጪዴስ ።
44013018	Description	ኦይዱ ታሙ ላይꬅ ኩሜꬅ ኢስታ ባዞ ቢታን ዳንዳዪዴስ ።
46011033	Recommendation	ሄሳ ጊሽ ታ ኢሻቶ ! ኢንቴ ማና ሺቂዛ ዎዴ ኢሶይ ኢሳራ ናጌቲቴ ።
66006012	Violence	ሄሳፌ ጉዬ ሄ ዶርሳይ ኡሱፑን ꬆ ማታሜዛ ዶዪን ታኒ ጌዴ ኢዛኮ ፄላዲስ ፤ ሄኮ ቢታይ ዎልቃማ ቃꬅ ቃፂዴስ ። ኣዋ ኣርሼይ ኣሲ ካዮስ ማይዒዛ ካሬꬃ ማይዖ ማላ ካሬፂዴስ ። ኣጊናይካ ኩሜꬃራ ሱꬃ ማላ ዞዓዱስ ።
58011035	Violence	ማጫሳታስ ሃይቂዳይቲ ፓፂዳ ፤ ባጋይቲ ቃሴ ሄሳፌ ኣꬊዛ ሃይቆፔ ዴንꬂ ዴማናስ ጊዲ ሃይቆፔ ኣቴꬂ ሌቂዲ ሃይቆስ ባና ኣꬂ ኢሚዳ ፤ ዋዬፔ ኣታናስ ኮይቤቴና ።
44016037	Violence	ጳዉሎሲ ቃስ “ ኑ ኦሮሜ ዬሌቴꬅ ጊዲሺን ፒርዳይ ባይንዳ ዴሬ ሲንꬃን ዱርቃራ ቡኪዲኔ ቃሾ ኬꬃን ዬጊዳ ። ሂስቲን ሃዒ ቃስ ኑና ቆታራ ኣሲ ኤሮንታ ኬሳና ኮዪዞ ? ሄሲ ሃኔና ፤ ኢስቲ ዪዲ ባርካ ቢርሼቶ ! ” ጊዴስ ።
45013009	Recommendation	“ ላይማቶፓ ፥ ዎꬎፓ ፥ ኣሞቶፋ ” ጊዛይቲኔ ሃራ ኣዛዞቲ ዲኮካ “ ኣስ ኡባካ ኔ ማላ ሲቃ ” ጊዛ ሃኖ ኢሲ ዎጋን ዉሪካ ኩዬቲዴስ ።
62003003	Faith	ሃይሳ ኢዛን ሂዶታ ኦꬂዛይ ዉሪ ኢዚ ጌሽ ጊዲዳ ማላ ባና ጌሼስ ።
45007022	Faith	ታኒ ታ ጋꬃራ ፆሳ ዎጋን ኡፋዬታይስ ።
50004004	Recommendation	ኣይ ዎዴካ ጎዳን ኡፋዬቲቴ ። ቃሴካ ታ ኢንቴና ኡፋዬቲቴ ጋይስ ።
66001012	Description	ሄሳ ታስ ኦኒ ዮቲዳኮኔ ኤራና ጋዳ ታ ጉዬ ዩያ ፄሊዛ ዎዴ ፆምፔ ኢስታ ቦላ ዎꬂዛ ዎርቃፌ ኦሴቲዳ ላፑን ባላታ ቤያዲስ ።
58003018	Sin	ኢዛስ ኣዛዜቶንታ ኢፂዳይታፔ ኣቲን ኢዛ ሼምፖሶ ጌሎንታ ማላ ኢዚ ጫቂ ዲጊዳይ ሃራይ ኦናንቴ ?
43010008	Sin	ታፔ ካሴ ዪዳይቲ ዉሪ ካይሶኔ ቦንቂዛይታ ። ዶርሳቲ ጊዲኮ ኢስቲ ጊዛ ሲይቤቴና
60002018	Recommendation	ኢንቴኖ ኣሳስ ኦꬂ ኣቂዛይቶ ! ኢንቴና ኦሲሲዛ ጎዳታስ ቦንቾን ኣዛዜቲቴ ። ኢንቴ ኣዛዜታናይ ሎዖታሲኔ ኣሽኬታስ ፃላላ ጊዶንታ ሃንኮ ኢታታሳራኮ !
44006013	Description	ኢዛ ቦላ “ ሃይሲ ኣዴዚ ሃይሳ ፆሳ ኬꬃ ቦላኔ ዎጋ ቦላ ጫሻ ቃላ ሃሳያ ሙሌካ ኣጊቤና ።
47005018	Faith	ሄሲ ዉሪ ሃኒዳይ ኢዚ ኑና ባናራ ኪርስቶሳ ባጋራ ማቃይንꬂዲኔ ማቃይን ꬆ ኦሶ ኑስ ኢሚዳ ፆሳና ።
59005010	Recommendation	ታ ኢሻቶ ! ጎዳ ሱንꬃን ኢንቴስ ዮቲዳ ናቤታ ዋዬቴꬂኔ ኢስታ ዳንዳያ ኢንቴስ ሌሚሶ ሂስቲ ፄሊቴ ።
44002021	Faith	ጎዳ ሱንꬅ ፄይጊዛይ ዉሪ ኣታና ’ ጊዴስ ።
66007012	Faith	“ ኣሚን ! ሳባይ ፥ ጊታቴꬂ ፥ ኤራቴꬂ ፥ ጋላታይ ፥ ቦንቾይ ፥ ዎልቃይኔ ሚኖቴꬂ ኑ ጎዳስ ፆሳስ ሜርናፔ ሜርናስ ጊዶ ። ኣሚን ! ” ጊዳ ።
60003003	Recommendation	ኢንቴ ሎዔቴꬂ ጮ ሜላ ሁዔ ዳꬃኒኔ ዎርቃን ጌፄቴꬃን ፥ ኣልዖ ማዮ ማይዖን ፥ ጮ ሜላ ኣይፌን ቤቲዛ ጌፄን ጊዶፖ ።
55001008	Faith	ሄሳ ጊሽ ጎዳ ጊሽ ማርካታናስ ዎይኮ ጎዳ ጊሽ ቃሼቲዳ ታናን ዬላቶፓ ። ጊዶ ኣቲን ፆሳ ዎልቃራ ሚሺራቾ ቃላ ጊሽ ታናራ ሜቶ ኤካ ።
43017019	Description	ኢስቲ ቱማፔ ኔስ ዱማ ኣስ ጊዲዳ ማላ ታኒካ ታና ኢስታ ጊሽ ዱማሳይስ ።
66003002	Recommendation	ቤጋ ! ሃይቃና ማቲዳይሳኔ ኔስ ዉራሼ ጉꬅ ኣቲዳ ዎልቃዮ ዛራ ሚንꬃ ። ታኒ ታ ጎዳ ሲንꬃን ኔ ኦሶይ ኩሜꬅ ጊዲን ቤያቤኬ ።
66016004	Description	ሄꬓን ꬆ ኪታንቻይ ባ ፁዓዛ ሻፋታ ቦላኔ ፑልቶ ሃꬃታ ቦላ ጉሲዴስ ። ሄ ኢስቲካ ሱꬅ ጊዲዳ ።
45005002	Faith	ሃይሳ ሃ ኣማኖዛን ሚኒ ዲዛ ኪያቴꬃን ኑኒ ጌሊዳይ ኢዛ ባጋራ ጊዲዳ ጊሽ ኡፋይሳን ፆሳ ቦንቾ ጊሼቲ ኤኪዛይታ ጊዲዳ ጊሽ ኑ ኡፋዮስ ።
49005005	Sin	ቃሴካ ኢንቴ ላይማቲዛይታስ ዎይኮ ቱናታስ ዎይኮ ኡዜቲዛይታሲኔ ኤቃስ ጎይኒዛይታስ ኪርስቶሳ ካዎቴꬃኒኔ ፆሳ ካዎቴꬃን ኢስታስ ላታሶይ ባይንዳይሳ ኢንቴ ኤሪቴ ።
58011008	Faith	ኣብራሃሜይ ባስ ላታ ቢታ ኤካናስ ፄይጌቲዳ ዎዴ ኣማኖን ኣዛዜቲዴስ ። ኣዋ ቢዛኮኔ ኤሮንታ ኣጊኮካ ኤሮ ጊዲ ቢዴስ ።
49005018	Recommendation	ኣያናይ ኩሚዳይታ ጊዲቴ ኣቲን ማꬆሲዛ ኡሻን ማꬆቶፍቴ ። ሄሲ ሜላ ሚሻ ላሌꬃ ።
61002002	Sin	ሄሳ ጌዶን ዳሮ ኣሳይ ዬላቺዛ ኢስታ ኦጌዛ ካሌስ ። ሄ ኢስታ ኦሶዛ ጌዶን ቱማ ኦጌይ ጫዬቴስ ።
49002018	Faith	ኑ ዉሪካ ኢዛ ባጋራ ኢሲ ኣያናን ኣዋ ኣች ሺቃና ።
44021025	Recommendation	ሂንኮ ኣይዛቤታፔ ኣማኒዳይታ ጊሽ ጊዲኮ ‘ ኤቃስ ሹኬቲዲ ቱኒዳይሳ ሞፒቴ ፥ ሱꬂካ ኡዮፒቴ ፥ ባዉታ ሃይቂዳ ሜሄ ኣሾ ሞፒቴ ፥ ላይማፌ ሃኪቴ ’ ጊዲ ጪማቲ ቃቺዳ ቃላ ዳብዳቤ ፃፊዲ ኑ ኢስታስ ዬዲዶስ ። ”
44005003	Sin	ቃሴ ጴፅሮሲ “ ሃይሶ ሃናኒያ ! ኔኒ ፂሎ ኣያና ቦላ ዎርዶታናሲኔ ጋዴ ሚሻፌ ኣሻና ማላ ፃላዔይ ኣይስ ኔ ዎዝናን ጌሊዴ ? ባይዛናፔ ካሴ ጋዴዚ ኔይሳ ጊዴኔ ? ኔ ባይዚዳፔ ጉዬ ቃሴ ሚሻይ ኔ ኩሼን ዴኔ ? ሂስቲን ኔ ሃይሳ ማላ ዎስታ ኔ ዎዝናን ቆፓዲ ? ኔ ፆሳ ቦላ ዎርዶታዳሳ ኣቲን ኣሳ ቦላ ጊዴና ” ጊዴስ ።
49004014	Recommendation	ሄሳ ጊሽ ኣባ ቦላ ዴንዲዛ ጎቴ ጫርኮይ ሄኔ ሃ ሾጬቺዛ ማላ ዱማ ዱማ ቲሚርቴ ጫርኮን ኣሳ ጌኔኒኔ ባሌꬆን ኣኔ ኑኒ ሄኔ ሃ ጶንቄቲሼ ቄሪ ጉꬃ ናይታ ማላ ሃኖኮ ።
46006009	Sin	ማካላንቻቲ ፆሳ ካዎቴꬅ ጌሎንታይሳ ኤሬኬቲ ? ሄሳ ማላ ዮዖን ባሌቶፍቴ ። ላይማታና ቃቃቲዛይቲ ፥ ኤቃ ኤቂዛይቲኔ ኣዴይ ኣዴራ ላይማቲዛይቲ ፥
58010025	Recommendation	ኣኔ ኑ ኡባ ጋላስ ኢሶይ ኢሳራ ጋኪ ጋኪ ኢሶይ ኢሳ ሚንꬄꬆስ ኣቲን ኢሲ ኢሲ ኣሳቲ ሺቆ ኣጊዳ ማላ ኣኔ ኑኒ ሺቆዛ ኣጎኮ ፤ ሃራፔካ ጎዳ ዬሱሲ ማታቲዳይሳ ቆፒሼ ካሴፔ ሚኒ ሺቂቴ ።
51003005	Sin	ሄሳ ጊሽ ኢንቴስ ቢታ ቦላ ዲዛ ኣሞቴꬅ ዲጊቴ ። ሄይቲካ ላይማ ፥ ቱናቴꬅ ፥ ኣሾ ኣሞ ፥ ኢታ ኣሞቴꬂኔ ኤቃስ ጎይኖ ማላ ጊዲዳ ጋጲጋጶ ።
52005008	Faith	ኑ ቃስ ጋላሳ ኣሳታ ጊዲዳ ጊሽ ኣማኖኔ ሲቆ ፥ ቲራን ማይዒዛ ፁሩሬ ማይዖ ማላ ማይዒዲ ኣቶቴꬃ ሂዶታ ሁዔን ዎꬂዛ ቢራታ ቆቤ ማላ ሁዔን ዎꬂዲ ኣኔ ኑናቴꬃ ሃሪዲ ዴዖስ ።
55001007	Grace	ፆሲ ኑስ ኑኒ ኑ ሁዔ ሃራናስ ፆሳ ዎልቃ ኤራናሲኔ ሲቄታና ኣያና ኢሚዴስ ኣቲን ባቦ ኣያና ኢሚቤና ።
62002004	Sin	“ ታ ኢዛ ኤራይስ ” ጊሼ ኢዛ ኣዛዞ ፖሎንታዴ ጊዲኮ ሄሳዴይ ዎርዶ ኣሳ ኣቲን ቱማይ ኢዛዴን ዴና ።
50002002	Faith	
43007030	Description	ሄሳ ዎዴ ኢዛ ኦይካናስ ኮይዳ ፤ ጊዶ ኣቲን ቡሮ ዎዴይ ጋኪቤና ጊሽ ኦኒካ ኦይኪቤና ።
54006018	Recommendation	ሎዖ ኦꬃና ማላኔ ሎዖ ኦሶን ዱሬታ ጊዳና ማላ ፥ ኪያታኔ ሻኪ ኢማናስ ዶሲዛይታ ጊዳና ማላ ኣሳ ኣዛዛ ።
43018030	Description	ኢስቲ ቃሴ “ ሃይሲ ኣዴዚ ኢታ ኦꬆንታዴ ጊዲዳኮ ኑ ኢዛ ኔስ ኣꬂ ኢሞኮሺን ” ጊዳ
45014006	Faith	ኢሲ ጋላሲ ሃራ ጋላሳፌ ዱማሲ ቆፒዛዴይ ኢዚ ሄሳ ኦꬂዛይ ጎዳ ቦንቾስ ጊዲኮ ሚዛዴይካ ጎዳ ቦንቾስ ጊዲ ሜስ ። ሚዲ ፆሴ ጋላቴስ ። ሞንታዴይካ ጎዳ ቦንቾስ ጊዲ ሙስ ኣጌሲኔ ፆሳስ ጋላታ ኢሜስ ።
45012012	Recommendation	ሂዶታን ኡፋዬቲዛይታ ጊዲቴ ፤ ሜቶ ዳንዳዪቴ ፤ ዎሳን ሚኒቴ ።
44024023	Description	ጳዉሎሳ ናጊዛ ማቶ ሃላቃይ “ ኢዛ ዳሮ ዋይሶንታ ሎዔꬃ ናጋ ፤ ኢዛ ላጌቲ ኢዛስ ኮሺዛ ሚሺ ኤኪ ዪኮ ዲጎፋ ” ጊዴስ ።
46013007	Description	ሲቆይ ኡባ ዎዴ ዳንዳዬስ ። ኡባ ዎዴካ ኣማኔስ ። ኡፋይስ ኦꬄሲኔ ሚኒ ኤቄስ ።
47004013	Faith	ካሴ ጌሻ ማፃፋን ፃፌቲዳ ማላ “ ታ ኣማኒዳ ጊሽ ሃሳያዲስ ” ጌቴቲዳይሳ ኑካ ሄሳ ሄ ኣማኖ ኣያናን ኣማኒዛ ጊሽ ሃሳዮስ ።
52005014	Recommendation	ታ ኢሻቶ ! ኑ ኢንቴና “ ኦሶ ኦꬆንታ ኣሳታ ሃንቄቲቴ ፤ ባቢዛይታ ሚኒሲቴ ፤ ዳቡራንቻታ ማዲቴ ፤ ኣስ ኡባ ዳንዳዪቴ ” ጊ ዞሮስ ።
66016010	Description	ኢቻሻንꬃ ኪታንቻይ ባ ፁዓ ዶዓዛ ኣልጋ ቦላ ጉሲዴስ ። ሄ ዶዓዛ ካዎቴꬂ ቃስ ꬉሚዴስ ። ኣሳይ ቃስ ዋዬዛፔ ዴንዲዳይሳን ባርካ ባ ኢንፃርስ ጋርጪዴስ ።
48006016	Grace	ሃይሳ ሃ ኣዛዞዛ ካሊዛ ኡባታሲኔ ፆሳ ዴሬ ጊዲዳ ኢስራዔሌ ኣሳታስ ሳሮቴꬂኔ ማሮቴꬅ ጊዶ ።
44018025	Faith	ኢዚ ጎዳ ኦጌ ታማሪዳዴኔ ዬሱሳ ጊሽ ባላይ ባይንዳ ሃሳዪዛዴኔ ፂሎ ኣያናን ፁጌቲሼ ታማርሲዛዴ ፤ ጊዶ ኣቲን ኢዚ ሎዔꬂ ኤሪዛይ ዮሃኒሳ ፂንቃቴ ፃላላ ።
46010031	Recommendation	ሂስቲኮ ኢንቴ ኣይ ሚኮካ ፥ ኣይ ኡዪኮካ ዎይኮ ኣይኮ ኦꬂኮ ዉርሲካ ፆሳ ቦንቾስ ኦꬂቴ ።
62002027	Recommendation	ኢንቴ ቃሴ ኢዛፔ ኤኪዳ ፂሎ ኣያናይ ኢንቴናን ዲዛ ጊሽ ሃራይ ኦኒካ ኢንቴና ታማርሳናስ ቤሴና ። ኢዚ ኢንቴና ታማርሳናይሲ ቱሙ ኣቲን ዎርዶ ጊዴና ፤ ሄሳ ጊሽ ፂሎ ኣያናይ ኢንቴና ታማርሲዳ ማላ ኪርስቶሳን ዴዒቴ ።
59002026	Faith	ሼምፖፌ ሻኬቲዳ ኣሾይ ሃይቄꬅ ጊዲዳ ማላ ኦሶፔካ ሻኬቲዳ ኣማኖይ ሃይቄꬃ ።
44027035	Description	ኢዚ ሄሳ ጊዳፔ ጉዬ ካꬅ ኤኪዲ ፆሴ ጋላቲዲ ኣሳ ኡባ ሲንꬃን ካꬂ ሙስ ኦይኪዴስ ።
44015020	Sin	ጊዶ ኣቲን ኤቃስ ያርሼቲዲ ቱኒዳ ካꬅ ሞፒቴ ፤ ላይማፔ ሃኪቴ ፤ ባዉቲ ሃይቂዳ ሜሄ ኣሾ ሞፒቴ ፤ ሱꬅ ኡዮፒቴ ጊዲ ኑ ኢስታስ ፃፋና ቤሴስ ።
44023003	Sin	ሄራካ ጳዉሎሲ ሃናኒያ “ ሃይሶ ኣኖራ ቲዬቲዳ ኬꬃዞ ! ኔናካ ፆሲ ሾጫና ፤ ዎጋራ ፒርዳና ኡታዳ ዎጋይ ባይንዳ ታና ሾጫና ማላ ኣዛዛይ ? ” ጊዴስ ።
45008001	Description	ሄሳ ጊሽ ዬሱስ ኪርስቶሳ ኣማኒዛይታ ቦላ ፒርዳይ ዴና ።
52005009	Grace	ፆሲ ኑ ጎዳ ዬሱስ ኪርስቶሳ ባጋራ ኣቶቴꬅ ዴማና ማላ ኣቲን ኑና ሃንቆስ ፄይጊቤና ።
66020008	Violence	ኣላሜ ቦላ ዲዛይቲ ሄይቲካ ጎጌኔ ማጎጌ ጌቴቲዛይታ ባሌꬃናሲኔ ኢስታ ኦላስ ኤኪ ባናስ ኬዛና ፤ ሄይታንታ ቆዳይ ኣባ ኣቻን ዲዛ ኣጬ ማላ ።
46006011	Grace	ኢንቴፌ ኢሲ ኢሲ ኣሳቲ ሄይታንታ ማላ ሺን ሃዒ ቃስ ጎዳ ዬሱስ ኪርስቶሳ ሱንꬃኒኔ ኑ ፆሳ ኣያናን ሜጬቲዴታ ፤ ዱማቲዴታኔ ፂሊዴታ ።
55001012	Faith	ታኒ ሜቶ ቤዪዛይካ ሄሳ ጊሻሳ ። ጊዲኮካ ታ ኦና ኣማኒዛኮኔ ታኒ ታ ኣማኒዛዴ ሻካ ኤሪዛ ጊሽ ኢዛን ዬላቲኬ ። ታ ኢዛስ ኢሚዳ ሃዳራ ሄ ጋላሲያ ጋካናስ ኢዚ ናጋናስ ዳንዳዪዛይሳ ታ ሻካ ኤራዲስ ።
49006018	Faith	ዎሳን ኣይ ሃኖንካ ኣያናን ዎሲቴ ። ሄሳ ቆፒዲ ቤጊቴ ፤ ኣማኒዛይታ ኡባ ጊሽ ቃንፆንታ ዎኣሲቴ ።
52001001	Grace	ጳዉሎሳፔ ፥ ሲልዋኖሴፔኔ ፂምቶሳፔ ፤ ፆሳ ኣዋሲኔ ጎዳ ዬሱስ ኪርስቶሳይታ ጊዲዳ ታሶሎንቄን ዲዛ ኣማኒዛ ኣሳስ ኑ ኣዋ ፆሳፌኔ ጎዳ ዬሱስ ኪርስቶሳ ኪያቴꬂኔ ሳሮቴꬅ ኢንቴስ ጊዶ ።
50004005	Faith	ኢንቴ ኪያቴꬂ ኣሳ ኡባ ኣቻን ኤሬቶ ። ጎዳይ ያና ማቲዴስ ።
46011026	Faith	ሃይሳ ኡኬꬃ ኢንቴ ሚዛ ዎዴኔ ሃይሳ ኡሻካ ኡዪዛ ኡባ ዎዴ ጎዳይ ያና ጋካናስ ኢንቴ ኢዛ ሃይቆ ዮታና ።
59005015	Faith	ኣማኖን ዎሲዳ ዎሳይ ሃርጊዳዴ ፓꬃና ። ጎዳይካ ኢዛ ዴንꬃና ። ኢዚ ናጋራ ኦꬂዳዴ ጊዲኮካ ፆሲ ኢዛ ማራና ።
55001003	Faith	ፓጬይ ባይንዳ ጋላሲኔ ቃማ ኔ ጊሽ ዎሳን ቆፊሳሼ ካሴ ኣዋቲ ኦꬂዳ ማላ ጌሻ ዎዝናራ ታ ጎይኒዛ ፆሳ ታ ጋላታይስ ።
66006016	Description	ዙማታኔ ዛላታካ “ ኑና ካሚቴ ! ኣልጋ ቦላ ኡቲዳይሳ ሲንꬃፌ ፥ ሄ ዶርሳዛ ሃንቆፌ ኑና ቆቲቴ ።
66002017	Description	“ ኣያናይ ዎሳ ኬꬃታስ ጊዛይሳ ሃይꬂ ዲዛዴይ ሲዮ ! ፆኒዳዴስ ታ ቆታን ዲዛ ማናፌ ኢማና ። ኢዚ ታስ ጊዲዳይሳ ቤሳናስ ኢዛ ቦላ ኦራꬃ ሱንꬂ ፃፌቲዳ ቦꬃ ሹች ኢዛስ ታ ኢማና ። ሄሳካ ኤኪዳዴፌ ኣቲን ሃራ ኣሲ ኦኒካ ኤሬና ።
61002003	Sin	ሄይቲ ዎርዶ ኣስታማሬቲ ሚሻስ ጋጲጋጲዛ ጊሽ ባርካ ሜꬊ ኤኪዳ ዮዖ ዮቲ ዮቲዲ ኢንቴስ ዲዛዝ ባስ ቦንቂ ኤኬቴስ ። ቤኒ ቤኒ ዎዴሶፔ ፒርዳይ ኢስታስ ጊጌቲ ኡቲዴስ ። ኣዳፌ ኢስታ ꬋ ዮይ ናጌስ ።
53002011	Sin	ሄሳ ጌዶን ኢስቲ ዎርዶ ዮዖ ኣማናና ማላ ፆሲ ኢስታ ቦላ ባላ ኦሶ ኪታና ።
45002024	Sin	ሄሲካ “ ኢንቴ ጌዶን ፆሳ ሱንꬂ ኣይዛቤታ ኣቻን ጫዬቴስ ” ጌቴቲ ፃፌቲዳ ማላ ሃኒዴስ ።
55003008	Sin	ኢያኔሲኔ ኢያንባራሲ ሙሴ ቦላ ዴንዲዳ ማላ ሃይቲካ ኢስታ ቆፋይ ሞሬቲን ኤራይስ ኣማኖፔ ኩንዲዳ ጊሽ ቱማቴꬅ ኢፄቴስ ።
66003019	Recommendation	ታኒ ታ ዶሲዛይታ ዉርሳ ሃንቃይሲኔ ቃፃያይስ ፤ ሄሳ ጊሽ ኔኒ ሚና ፤ ማሮቴꬃንካ ጌላ ።
45005001	Faith	ሂስቲኮ ኑኒ ኣማኖን ፂሊዳ ጊሽ ኑ ጎዳ ዬሱስ ኪርስቶሳ ባጋራ ኑስ ፆሳራ ሳሮቴꬅ ዴስ ።
54004016	Recommendation	ኔ ዱሳ ጊሺኔ ኔ ታማርሲዛ ቲሚርቴዛስ ናጌታ ፥ ሃይታን ሚና ። ኔ ሄሳ ኦꬂኮ ኔናኔ ኔ ጊዛይሳ ሲዪዛይታ ኣሻና ።
44026011	Violence	ዳሮ ዎዴ ኣይሁዳታ ዎሳ ኬꬃቲ ዲዛሶን ኣዋንካ ኢስቲ ቃፃዬታና ማላኔ ባ ኣማኖ ካዳና ማላ ኦꬃዲስ ፤ ኢስታ ቦላ ዳሮ ሃንቄታዳካ ኢስራዔሌፔ ካሬን ዲዛ ሃራ ካታማታካ ባዳ ኣማኒዛይታ ጎዳዲስ ።
48005019	Sin	ኣሾ ኦሶይ ቆንጬን ኤሬቴስ ፤ ሄሲካ ላይማቴꬅ ፥ ቱናቴꬅ ፥ ላይማ ካስ ፥
46003007	Grace	ሄሳ ጊሽ ዲቺዛይ ፆሴ ኣቲን ቶኪዛዴይካ ፥ ሃꬄ ኡሺዛዴይካ ኣይኮካ ጊዴቴና ።
46001007	Faith	ሄሳ ጊሽ ኢንቴ ዬሱስ ኪርስቶሲ ቆንጫና ጋላስ ናጊሺን ኣያና ኢሞቴꬃታፔ ኣይኮይካ ኢንቴስ ፓጬና ።
66014002	Description	ሳሎፔ ዎልቃማ ፒሳ ሃꬃ ጊሪሲኔ ዎልቃማ ዳዳ ጊሪስ ሚሳቲዛ ጊሪሲካ ሲያዲስ ። ታኒ ሲዪዳ ጊሪሳይ ዲꬂ ሚሳቲዛ ባጋና ጌቴቲዛይሳ ዲፂዲ ኣሳይ ሲሲዛ ጊሪሳ ማላ ጊሪዛይሳ ።
44010043	Faith	ኢዛ ኣማኒዳዴይ ዉሪ ኢዛ ሱንꬃን ናጋራ ማሬቲዲ ጌያናይሳ ናቤቲ ኢዛስ ማርካቴቴስ ” ጊ ዮቶ ዶሚዴስ ።
45002007	Faith	ሎዖ ኦሶ ኣጎንታ ኦꬂዲ ቦንቾ ሳባኔ ሜርና ዴዖ ኮዪዛይታስ ሜርና ዴዖ ኢማና ።
66001004	Grace	ኢሲያን ዲዛ ላፑን ዎሳ ኬꬃታስ ካሴካ ዲዛይሳፌ ፥ ሃዒካ ዲዛይሳፌኔ ፥ ቡሮካ ያና ፆሳፌ ኢዛ ኣልጋ ሲንꬃን ዲዛ ላፑን ኣያናታፔ ሄሳꬆካ ሃይቆፔ ዴንꬃን ባይራ ጊዲዳይሳፌ ፥ ሃ ቢታ ካዎታስ ካዎኔ ኣማኔቲዳ ማርካ ጊዲዳይሳፌ ፥ ኑና ሲቂዛይሳፌኔ ባ ሱꬃን ኑና ኑ ናጋራፔ ጌሺዳ ዬሱስ ኪርስቶሳፔ ኪያቴꬂኔ ሳሮቴꬂ ኢንቴስ ጊዶ ።
44019004	Faith	ጳዉሎሲካ ኢስታስ “ ዮሃኒሳ ፂንቃታይ ጊዲኮ ኣሳይ ማሮቴꬃን ሲሚዳይሳ ቤሲዛ ፂንቃታኮ ! ዮሃኒሲ ባ ባጋራ ኣሳይ ኢዛፔ ጉዬራ ዪዛ ዬሱሳ ኣማናና ማላ ዮቲዴስ ” ጊዴስ ።
61002009	Violence	ሂስቲን ሄሲ ዉሪካ ሄሳ ማላ ጊዲኮ ጎዳይ ባስ ጎይኒሼ ዲዛ ኣሳታ ፓጬፔ ኣሻናይሳኔ ናጋራንቻታካ ዎስቲ ቃፃያናኮኔካ ፒርዳ ጋላሳስ ዎስቲ ኢስታ ናጊዲ ጋꬃናኮኔ ሄሳ ኢዚ ኤሬስ ጉሳ ።
58011016	Grace	ሃዒ ሄሳፌ ኣꬊዛ ፑዴ ሳሎን ዲዛ ዴሬ ላሞቴቴስ ። ሄሳ ጊሽ ፆሲ ኢስታስ ሳሎን ካታማ ጊጊሲዳ ጊሽ “ ኢስታ ፃላ ፆሳ ” ጌቴቲ ፄይጌታናስ ዬላቲቤና ።
54004007	Recommendation	ፆሴ ቦንቺሶንታ ጎዓይ ባይንዳ ሃይሲዔፔኔ ጪማ ማጫሳታ ሃይሲዔፔ ሃካዳ ቱማ ኣያና ኦሶስ ኔ ኣሳቴꬅ ጊጊሳ ።
66020009	Violence	ኢስቲ ኩሜꬃ ቢታ ቦላ ላሌቲዲ ጌሻቲ ዲዛሶዮ ዶሴቲዳ ካታማዮ ጊዶꬂዳ ሺን ሳሎፔ ዎꬊዳ ታማይ ኢስታ ዲፒ ሂስቲ ፁጊዴስ ።
44010048	Description	ሄሳ ጊሽ ዬሱስ ኪርስቶሳ ሱንꬃን ፃማቄታና ማላ ኣዛዚዴስ ። ሄሳፌ ጉዬ ጴፅሮሲ ጉꬃ ዎዴ ኢስታራ ዳና ማላ ዎሲዳ ።
45002019	Grace	ኔ ቆቄታ ካሌꬂዛዴ ፤ ꬉማን ዲዛይታስ ፖዖ ጊዲዳይሳ ኔ ኣማኔቲዳዴ ጊዲኮ
62002025	Grace	ሜርና ዴዖይ ኢዚ ኑስ ኢማና ጊዳ ሂዶታ ቃላ ።
59003017	Description	ሳሎፔ ጊዲዳ ኤራቴꬃያ ጊዲኮ ኮይሮ ጌሻ ፥ ጉዬፔካ ሳሮቴꬅ ዶሲዛሮ ፥ ዳንዳዪዛሮ ፥ ኤሮ ጊዛሮ ፥ ማሮቴꬂኔ ሎዖ ኣይፌይ ኩሚዳሮ ፤ ቃሴ ዎርዶ ማዶንታሮኔ ኡሎን ጌኔይ ባይንዳሮ ።
43003035	Faith	“ ኣዋይ ባ ና ዶሴስ ። ሃኒዛ ዮዖ ዉርሲ ኢዛ ኩሼን ኣꬂ ኢሜስ ።
61003009	Grace	ኢሲ ኢሲ ኣሳታስ ሚሳቲዛ ማላ ጎዳይ ባ ዮቲዳ ሂዶታ ቃላ ፖላናስ ጋምዔናኮ ሺን ኣሲ ዉሪካ ማሬታና ማላኔ ኣይ ኣሲካ ꬋ ዮንታ ማላ ኮይዲ ኢዚ ኢንቴ ጊሽ ታኬስ ።
46007007	Grace	ኣሲ ዉሪ ታ ማላ ማቾ ኤኮንታ ዲዛኮ ታ ዶሳይስ ። ጊዶ ኣቲን ኢሲ ኢሲ ኣሳስ ፆሳፌ ኢሜቲዳ ዱማ ኢሞታይ ዴስ ። ኢሳስ ዱማ ኢሲ ኢሞታይ ዴስ ። ሃንኮይሳስ ቃስ ሃራ ኢሞታይ ዴስ ።
46014001	Recommendation	ሲቆ ካሊቴ ፤ ኣያና ኢሞቴꬃታ ሃራፔካ ቲንቢቴ ሃሳዪዛ ኢሞታታ ሎዔꬂ ኮዪቴ ።
47004006	Grace	ኪርስቶሳ ሲንꬃን ፆሲ ባ ቦንቾ ኤራቴꬃ ፖዖ ኑስ ኢማናስ “ ፖዖይ ꬉማን ፖዖ ” ጊዳ ፆሲ ባ ፖዖ ኑ ዎዝናን ፖዒሲዴስ ።
44018024	Description	ሄ ዎዴ ኢሲ ኢስኪንዲሪያ ካታማን ዬሌቲዳ ኣጲሎሳ ጌቴቲዛ ኢሲ ኣይሁዳ ኣሲ ኤፌሶኔ ዪዴስ ፤ ኢዚካ ታማሪዳዴኔ ጌሻ ማፃፋታ ሎዔꬂ ኤሪዛዴ ።
58013012	Grace	ሄሳꬆካ ዬሱሲ ባ ሱꬃ ባጋራ ኣሳ ጌሻናስ ካታማ ፔንጌፌ ካሬን ሜቶ ቤዪዴስ ።
56002015	Recommendation	ሄሳ ጊሽ ኔ ታማርሳናይቲ ሄይታንታ ። ሄሳካ ኔ ኩሜꬃ ጎዳቴꬃራ ዞራኔ ሃንቃ ፤ ኔና ኦኒካ ሌቆፎ ።
62004009	Grace	ፆሳይ ኑ ጊዶን ባ ሲቆ ቆንጪሲዳይ ኑ ኢዛ ባጋራ ዴዖ ዴማና ማላ ባ ና ኢሲኔዛ ሃ ዱጌ ሃ ኣላሜዛን ዬዲዳይሳና ።
43017024	Grace	“ ታ ኣዋዉ ! ኔ ታና ሃይሲ ኣላሜይ ሜꬌታናፔ ካሴ ዶሲዳ ጊሽ ኔ ታስ ኢሚዳ ታ ቦንቾዛ ኢስቲ ቤያና ማላ ሃይታ ኔ ታስ ኢሚዳይቲካ ታ ዲዛሶን ታናራ ዳና ማላ ዶሳይስ ።
45003016	Sin	ኢስታ ኦጌን ꬋ ዮይኔ ላፋቴꬅ ዴስ ።
58004014	Faith	ሄሳ ጊሽ ፑዴ ሳሎ ቢዳ ቄሴታ ሃላቃ ፆሳ ና ዬሱሲ ኑስ ዲዛ ጊሽ ኣኔ ኑኒ ኑ ኣማኖ ሚንꬂ ኦይኮስ ።
61001017	Grace	“ ታኒ ኢዛን ኡፋዬቲዛዴይ ታ ዶሲዛ ታ ናዚ ሃይሳ ” ጊዛ ቃላ ጊሪሳይ ጊታ ቦንቾራ ኢዛስ ዪዳ ዎዴ ኢዚ ፆሳ ኣዋፔ ቦንቾኔ ጊታቴꬅ ኤኪዴስ ።
46012011	Description	ሄይቲ ዉሪካ ሄ ኢሲ ኣያናይ ኢሚዛ ኢሞታ ጊዲሺን ኢሲ ኢሲ ኣሳስ ባ ኮይዳ ማላ ኢሜስ ።
66008012	Description	ኦይዳን ꬆ ኪታንቻይ ባ ዛዬዛ ፑኒዴስ ፤ ኣዋ ኣርሼስ ጪጎይ ፥ ኣጊናስ ጪጎይ ፥ ፆሊንቴታስ ጪጎይ ሾጬቲዴስ ፤ ሄሳ ጊሽ ሄይታንታ ፖዖፔ ጪጎይ ꬉሚዴስ ፤ ሄሳ ማላንካ ጋላሳፌ ጪጎይ ኦማርስ ጊዲዴስ ። ሄሳꬆካ ኦማርሳፔ ጪጎይ ፖዖይ ባይንዳ ꬉማ ጊዲዴስ ።
44018017	Violence	ሄ ዎዴ ዉሪካ ኣይሁዳ ዎሳ ኬꬃ ሃላቃ ሶስቲኔሴ ጌቴቲዛይሳ ኦይኪዲ ፒርዳ ኬꬃ ሲንꬃን ቡኪዳ ፤ ጋልዮሲ ጊዲኮ ሄሳ ዉዳንካ ዬጊቤና ።
43010039	Violence	ቃሴካ ኢስቲ ኢዛ ኦይካናስ ኮይዳ ሺን ኢዚ ኢስታ ኩሼፔ ኬሲ ኤኪ ቢዴስ ።
47004016	Faith	ሄሳ ጊሽ ኑ ሂዶታ ቃንፆኮ ፤ ኑስ ካሬ ባጋ ኣሳቴꬃይ ꬋይ ꬋይ ቢኮካ ኑስ ጋꬃ ባጋ ኣሳቴꬃይ ጋላስ ጋላስ ኦራፂ ኦራፂ ባሲ ።
43012003	Description	ማራማ ዳሮ ኣልዖ ዋጋራ ሻሜቲዳ ባጋ ሊትሮ ጊዲዛ ጌሻ ናርዶሴ ሺቶ ኤካ ያዳ ዬሱሳ ቶሆ ቦላ ጉሳዳ ቶሆዛ ባ ሁዔ ቢናናራ ቁጫዱስ ። ኬꬃካ ሺቶ ሳዎይ ኩሚዴስ ።
58011009	Faith	ኣላጋ ቢታን ቤቴ ኣሳ ማላ ቡሮ ኔስ ኢሜታና ጌቴቲዳ ቢታን ኣማኖን ኡቲዴስ ። ኢዛስ ኢሜቲዳ ሂዶታ ቃላ ኢዛራ ኢሲፌ ላታና ዪሳቃ ማላኔ ያቆቤ ማላ ዱንካኔን ዴዒዴስ ።
50003017	Recommendation	ታ ኢሻቶ ! ኣኔ ኢንቴ ታ ሃኒዛ ማላ ታና ካሊቴኔ ሃራታራካ ኢሲፌ ዴዒቴ ። ኑ ኑና ኢንቴስ ሌሚሶ ሂስቲ ቤሲዳ ማላ ዲዛ ኣሳታ ዎዝናን ዎꬂቴ ።
48006002	Recommendation	ኢንቴ ኢሶይ ኢሳ ዴፆ ቶሆ ቶኪቴ ፤ ሄሳ ማላ ኦሶን ኪርስቶሳ ዎጋ ፖሌታ ።
59002024	Faith	ሄሳ ጊሽ ኣሲ ኣማኖን ፃላላ ጊዶንታ ኦሶንካ ፂሊዛይሳ ኢንቴ ቤዬታ ።
45009014	Faith	ሂስቲን ኑ ሃዒ ኣይ ጊኖ ? ፆሲ ቤሶንታ ኦጌራ ማዲ ኤሪዜ ? ሙሌካ ማዲ ኤሬና ።
45014001	Recommendation	ኢንቴ ጋርሳን ኣማኖን ቡሮ ሚኖንታዴ ሺሺ ኤኪቴ ኣቲን ኢዛ ቆፋ ቦላ ፒርዶፍቴ ።
66012007	Violence	ሳሎ ቦላ ኦላይ ዴንዲዴስ ። ሚካሌይኔ ኢዛ ኪታንቻቲ ዳዌዛራ ኦሌቲዳ ። ዳዌዚኔ ኢዛ ኪታንቻቲካ ዛሪዲ ሚካሌራኔ ኢዛ ኪታንቻታራ ኦሌቲዳ ።
49004026	Recommendation	ሃንቄቲቴ ሺን ናጋራ ኦꬆፍቴ ፤ ኢንቴ ሃንቆን ዲሺን ኣዋ ኣርሼይ ዉሎፎ ።
60003009	Recommendation	ኣንጂቴ ኣቲን ኢስታስ ኢታ ጫሻስ ጫሽ ዛሮፒቴ ። ኢንቴ ፄይጌቲዳይ ሄሳ ꬆ ኦꬂዲ ኣንጆ ላታናሳ ።
43008029	Grace	ታና ኪቲዳይሲ ኢዚ ታናራ ዴስ ። ኣይ ዎዴካ ታ ኡፋይሲዛዝ ኦꬂዛ ጊሽ ኢዚ ታና ፃላላ ዬጊ ኣጊቤና ” ጊዴስ ።
49006014	Recommendation	ሄሳ ጊሽ ኢንቴ ፄሳን ቱማ ዚናሬ ማላ ዳንጬቲዲ ፂሎቴꬃ ፁሩሬታ ማላ ቲራን ማይዒዲ ፥
66001020	Description	ኔኒ ታ ኡሻቻ ኩሼን ቤዪዳ ላፑን ፆሊንቴታኔ ፆምፔ ኢስታ ቦላ ዎꬂዛ ዎርቃፌ ኦሴቲዳ ላፑን ባላታ ፁራይ ሄኮ ሃይሳ ። ላፑን ፆሊንቴቲ ላፑን ዎሳ ኬꬃታ ኪታንቻታ ። ፆምፔ ኢስታ ቦላ ዎꬂዛ ላፑን ዎርቃ ባላቲ ላፑን ዎሳ ኬꬃታ ። ’
58002009	Grace	ጊዶ ኣቲን ፆሳ ኪያቴꬃን ኣሳ ኡባ ጊሽ ሃይቃናስ ኪታንቻታፔ ጉꬃ ዎዴ ጉፂዳ ዬሱሲ ዋዬ ሃይቆ ሃይቂዲ ሃዒ ቦንቾኔ ጋላታ ዛዉዴ ባ ሁዔን ዎꬂዳይሳ ኑ ቤዮስ ።
50002013	Grace	ፆሲ ኢንቴስ ኣዛዜቴꬅ ኢሚሼ ባ ቆፋ ዉርሴꬅ ጋካናስ ኢንቴ ጊዶን ኦꬄስ ።
43015011	Grace	ሃይሳ ታ ኢንቴስ ዮቲዛይ ታ ኡፋይሲ ኢንቴናን ጊዳና ማላኔ ኢንቴ ኡፋይሲካ ኩሜꬅ ጊዳናሳ ።
54001001	Description	ኑና ኣሺዳ ፆሳን ፥ ኑስ ሂዶታ ጊዲዳ ዬሱስ ኪርስቶሳ ኣዛዞን ሃዋሬ ጊዲዳ ጳዉሎሳፔ
54002009	Recommendation	ሄሳꬆካ ማጫሳቲ ቦንቾራ ባና ሺሺ ኤኪዲ ቤሲዛ ማይዖ ማይዔቶ ፥ ኣቲን ባ ሁዔ ዳዲ ኤኪዲ ዎይኮ ኣልዖ ማይዖ ፥ ዎርቃኔ ኢንቁ ኣꬂዲ ዋልቅ ዋልቅ ጎፔቶ ።
43002015	Violence	ሄሳ ቤዪዲ ዎዶሮ ፁርቃፌፔ ዶቂ ኤኪዲ ኣሳኔ ቦራታካ ፆሳ ኬꬃ ጊቤፌ ኬሲዴስ ፤ ሚሽ ላሚዛይታ ሚሻካ ꬋ ርጪዲ ኢስታ ፃራጴዛታካ ሺሪ ሺሪ ዬጊዴስ ።
49002010	Grace	ሄሲካ ፆሲ ካሴ ኮይሮ ጊጊሲ ዎꬂዳ ሎዖ ኦሶ ኑኒ ኦꬃና ማላ ዬሱስ ኪርስቶሳ ባጋራ ኑኒ ናምዓን ꬆ ሜꬌቲዳይታኔ ፆሳ ሜꬌቴꬃታ ።
60004012	Recommendation	ታ ሲቆቶ ! ኢንቴ ታማ ማላ ፓጪዛ ሜቶ ጊዶን ጌሊዛ ዎዴ ሄሳ ማላይ ካሴ ባይንዳ ኦራꬃ ሚሺ ጋኪዳዝ ኢንቴስ ሚሳቲን ማላሌቶፍቴ ።
66019007	Recommendation	ዶርሳዛ ሳርጌ ጋላሲ ጋኪዳ ጊሺኔ ኢዛ ሚሺራያ ጊጌታ ኡቲዳ ጊሽ ሃ ዪቴ ፤ ኣኔ ኡፋዬቶስ ! ኣኔ ኡፋይሳን ኢዛ ቦንቾስ ።
49006017	Recommendation	ኣቶቴꬅ ቢራታ ቆቤ ማላ ሁዔን ዎꬂቴ ። ኣያና ጊꬃ ማሻ ኦይኪቴ ፤ ሄሲካ ፆሳ ቃላ ።
44007024	Violence	ኢዚካ ኢሲ ጊብፄ ኣሲ ሙሴ ባጋ ኣሳፔ ኢሳዴ ቦላ ቆሆ ጋꬂሺን ቤዪዲ ባ ባጋ ኣዴዛ ማዲዴስ ፤ ሄ ጊብፄ ኣዴዛ ዎꬊዲ ሄ ቆሄቲዳይሳ ሃሎ ኬሲዴስ ።
53003013	Recommendation	ኢንቴ ጊዲኮ ታ ኢሻቶ ! ሎዖ ኦሶ ኦꬃናፔ ሙሌካ ኣዛሎፍቴ ።
46016013	Faith	ቤጊቴ ! ኣማኖን ሚኒ ኤቂቴ ፤ ሚኒቴ ፤ ጎብቴ ።
44007043	Sin	ሃራፔካ ኢንቴ ጎይናናሶ ኦꬂዳ ኤቃ ሞሎኬ ዱንካናኔ ኢንቴ ኤቃ ራፋኔ ፆሊንቴ ሚሲሌዛ ꬎቁ ꬎቁ ሂስቲ ኦይኪዴታ ። ሄሳ ጊሽ ታ ኢንቴና ኢንቴ ዲዛሶፔ ዴንꬃዳ ባቢሎኔራ ኣꬃ ዬዳና ’ ጌቴቲዲ ፃፌቲዴስ ።
53002015	Recommendation	ሄሳ ጊሽ ታ ኢሻቶ ! ኢንቴ ሚኒ ኤቂቴ ፥ ኑ ኑ ዱናን ጊዲን ዎይኮ ኪታን ዎይኮ ኑ ኢንቴስ ኣꬂ ዬዲዳ ቲሚርቴዛ ሎዔꬂ ኦይኪቴ ።
47005005	Grace	ሄሳስ ኑና ጊጊሲዳይ ፆሳ ። ቡሮ ያናይሳስ ዋሴ ጊዳና ማላ ኑስ ባ ኣያና ኢሚዳይ ኢዛ ።
54002011	Recommendation	ማጫሲ ጮዑ ጋዳ ኩሜꬃራ ኣዛዜቴꬅ ታማሩ ።
54005019	Recommendation	ናምዑ ማርካይ ዎይኮ ሄ ꬑ ማርካይ ማርካቶንታ ዲሺን ጪማ ቦላ ሺቂዛ ሞቶ ኤኮፋ ።
45016016	Recommendation	ኢሶይ ኢሳ ዬሪ ዬር ኤኪዲ ሳሮኬቲቴ ። ኪርስቶሳን ኣማኒዛ ዎሳ ኬꬃ ኣሳይ ዉሪካ ኢንቴና ሳሮ ጌስ ።
66018019	Description	ባ ሁዔን ጉዱላ ቆሊዲ ዬኪሼኔ ሙዞቲሼ “ ኣባ ቦላ ማርካቤይ ዲዛይቲ ዉሪካ ኢዚ ሚሼን ዱሬቲዳይቲ ፥ ሂና ጊታ ካታማያ ኢሲ ሳቴ ጊዶን ሙሌራ ꬋ ይዳ ጊሽ ኢዚስ ኣዬ-ኣና ! ኣዬ-ኣና ! ” ጊ ዋሲዳ ።
62003001	Grace	ኑኒ ፆሳ ናይታ ጌቴታና ማላ ኣዋይ ዳርሲ ሲቂዳ ኢዛ ሲቆይ ኑስ ኣይ ማላ ጊታኮኔ ኣኔ ቤዪቴ ! ቱሙካ ኑ ኢዛ ናይታ ። ኣላሜይ ኑና ኤሮንታ ኣጊዳይ ኢዛ ኤሮንታ ኣጊዳ ጊሻሳ ።
60005005	Recommendation	ሄሳꬆካ ኢንቴኖ ናቴꬃቶ ! ኢንቴ ጪማታስ ኣዛዜቲቴ ። ኢንቴ ዉሪካ ኣሽኬቴꬅ ኣፋላ ማላ ማይዒዲ ኢሶይ ኢሳስ ኦꬂቴ ። “ ፆሲ ኦቶሪዛይታ ኢፄስ ። ኣሽኬታስ ቃሴ ባ ኪያቴꬅ ኢሜስ ” ጌቴቲ ካሴ ጌሻ ማፃፋን ፃፌቲዴስ ።
45003004	Faith	ሙሌካ ዲጌና ! ኣሲ ዉሪካ ዎርዳንቻ ቅ1 “ ኔኒ ኔ ቃላፔ ዴንዲዳይሳን ቱማንቻ ፤ ቅ2 ፒርዳንካ ፆኒዛዴ ጊዳሳ ” ሄሳ ꬆ ጌቴቲ ፃፌቲዳ ማላ ፆሲ ቃሴ ቱማንቻ ።
44009014	Violence	ኢዚ ሃ ዪዳይ ኔ ሱንꬃ ፄይጊዛይታ ዉርሲ ቃቻናስ ቄሴታ ሃላቃታፔ ጎዳቴꬅ ኤኪዲኮ ” ጊዴስ ።
61002001	Sin	ጊዶ ኣቲን ቤኒ ዎዴ ዎርዶ ናቤቲ ዴሬዛ ጊዶን ዲዛይሳ ማላ ሄሳꬆካ ሃዒ ኢንቴ ጊዶን ዎርዶ ኣስታማሬቲ ዴዓንዴቴስ ። ሄይታንቲ ኣሳ ꬋ ይሲዛ ዎርዶ ቲሚርቴ ቆታራ ዲጫና ማላ ኦꬄቴስ ። ባና ኣሺዳ ጎዳካ ካዲዲ ባና ኤሶን ꬋ ይሲዛዝ ባ ቦላ ኤሄቴስ ።
43005018	Violence	ሄሳ ጋሶን ኣይሁዳታ ዳናቲ ዬሱሳ ዎꬋና ማላ ካሴፔ ኣꬂ ዴንꬄꬂዳ ። ቃሴ ኢዚ ሳምባታ ሞሪዳ ጊሽ ፃላ ጊዶንታ “ ፆሲ ታ ኣዋ ” ጊዳ ጊሺኔ ባና ፆሳራ ጊኒሲዳ ጊሻሳ ።
46011002	Faith	ኢንቴ ታስ ዉርሲ ቆፒዛ ጊሺኔ ታፔ ኤኪዳ ቲሚርቴዛ ሎዔꬂ ኦይኪዳ ጊሽ ታ ኢንቴና ጋላታይስ ።
44002025	Faith	ዳዉቴይካ ኢዛ ጊሽ ‘ ታኒ ጎዳ ኡባ ዎዴ ታ ሲንꬃን ቤያይስ ፤ ኢዚ ታ ኡሻቻን ዴስ ፤ ሙሌካ ሂርጊኬ ።
60001023	Grace	ኢንቴ ናምዓን ꬆ ዬሌቲዳይ ሜርናስ ሚኒ ዲዛ ꬋ ዮንታ ዴዖ ፆሳ ቃላን ꬋ ዮንታ ዜሬꬃፌ ኣቲን ꬋ ዪዛ ዜሬꬃፌ ጊዴና ።
59005016	Recommendation	ሄሳ ጊሽ ኢንቴካ ኢንቴ ጋርሳን ኢሶይ ኢሳራ ኢንቴ ናጋራ ፓፄቲቴ ፤ ፓፃና ማላ ኢሶይ ኢሳስ ዎሲቴ ። ፂሎ ኣሳ ዎሳይ ዎልቃራ ዴስ ፤ ዎልቃማ ኦሶካ ኦꬄስ ።
43006047	Faith	ታ ኢንቴስ ቱማ ጋይስ ፤ ታናን ኣማኒዳ ኣሳስ ሜርና ዴዖይ ዴስ ።
43014018	Grace	“ ኣዋይኔ ኣያ ባይንዳ ናይታ ማላ ታ ኢንቴና ፃላላ ኣጊኬ ፤ ታ ሲማዳ ሃ ኢንቴኮ ያና ።
45003002	Grace	ኣዋራካ ጊዲን ጎዓይ ዳሮ ። ሃራፔ ኮይሮ ፆሳ ቃላይ ሃዳራ ኣይሁዳታስ ኢሜቲዴስ ።
49006005	Recommendation	ኦሳንቻቶ ኢንቴ ኪርስቶሳስ ኣዛዜቲዛ ማላ ቢታ ቦላ ኢንቴና ኦꬂሲዛይታስ ያሻቴꬃኒኔ ቦንቾን ሱሬ ዎዝናፔ ኣዛዜቲቴ ።
45002004	Grace	ዎይኮ ፆሳ ኪያቴꬅ ኔና ማሮቴꬃኮ ካሌꬂዛይሳ ሻካ ኤሮንታ ዳሼ ኢዛ ጊታ ኪያቴꬃኔ ኢዛ ዳንዳያ ዱሬቴꬃ ኔ ሌቃይ ?
62005014	Faith	ኑ ፆሳ ሲንꬅ ሺቃናስ ኑስ ዲዛ ፃላቴꬂ ሃይሳ ። ኑ ኣይ ሚሺካ ኢዛ ሼኔ ማላ ዎሲኮ ኢዚ ኑ ዎሳ ሲያና ።
45015013	Faith	ኢንቴ ኢዛን ኣማኒዛ ጊሽ ሂዶታ ፆሲ ኢንቴናን ኡፋይሲኔ ሳሮቴꬅ ኩን ꬆ ። ሄሲካ ፂሎ ኣያና ዎልቃ ሂዶታ ኢንቴስ ዳራናሳ ።
43019041	Description	ዬሱሲ ካቄቲዳሶን ኢሲ ኣታኪልቴሶይ ዴስ ። ሄ ኣታኪልቴዛሶን ኦኒካ ሞጌቶንታ ኦራꬃ ዱፎይ ዴስ ።
66019020	Violence	ጊዶ ኣቲን ሄ ዶዓዚ ኦይኬቲዴስ ። ካሴ ኢዛራ ዳሮ ማላታ ኦꬂዳ ዎርዶ ናቤዚካ ኢዛራ ኦይኬቲዴስ ። ኢዚ ቃስ ሄ ዶዓዛ ማላታይ ኢስታ ቦላ ዲዛይታኔ ሄ ዶዓዛ ሚሲሌዛስ ጎይኒዳይታኔ ጊታ ማላታታ ኦꬂ ኦꬂዲ ኢስታ ባሌꬂሼ ጋምዒዴስ ። ሄይቲ ናምዓቲ ዲኔ ጌቴቲዛ ታማን ኤፂዛ ታማ ኣባን ሃይቆንታ ፓፃ ዲሼ ዬጌቲዳ ።
45012020	Recommendation	ሃሎ ኬሳናፔ “ ኔኒ ኔ ሞርኬይ ጋፊኮ ሚዛ ፤ ኢዚ ሳሞቲኮ ኡሻ ፤ ኔ ሄሳ ꬆ ኦꬂኮ ታማ ቦንቆ ኢዛ ቦላ ኮራሳ ” ጌቴቲዲ ጌኤሻ ማፃፋን ፃፌቲዴስ ።
51003016	Recommendation	ኪርስቶሳ ቃላይ ኢንቴናን ኩሜꬅ ጊዶ ። ኢንቴ ኢንቴ ጋርሳን ኣꬎ ኤራቴꬃን ታማሪቴኔ ዞሬቲቴ ፤ ማዛሙሬኒኔ ሳባን ኣያና ዬꬃን ጋላታራ ጋꬂ ኢንቴ ዎዝናራ ፆሳስ ዬፂቴ ።
51003019	Recommendation	ኣዚናቶ ! ኢንቴ ኢንቴ ማቼታ ሲቂቴኔ ኢስታስ ሜንፄ ኢቶፒቴ ።
54005016	Recommendation	ኣማኒዛ ማጫሲ ኦኒካ ባሶ ኣሳ ጊዶን ኣምዔቲ ዲዛ ጊዲኮ ዎሳ ኬꬂ ቱሙ ኣምዔታ ፃላ ማዳና ማላ ኢዛካ ባ ባጋራ ባ ኣምዔታ ማዱ ኣቲን ዎሳ ኬꬃስ ቶሆ ጊዳና ማላ ኣጋጉፑ ።
62005011	Grace	ኢዛ ማርካቴꬃይካ ፆሲ ሜርና ዴዖ ኑስ ኢሚዴስ ፤ ሄ ዴዖይካ ኢዛ ናዛን ዴስ ጊዛይሳ ።
62005012	Faith	ናዚ ዲዛዴስ ዴዖይ ዴስ ፤ ፆሳ ናይ ባይንዳዴስ ዴዖይ ባዋ ።
43008036	Grace	ሂስቲኮ ናዚ ኢንቴና ዎዚኮ ኢንቴ ዎዜቲዳይታ ጊዳና ።
49003013	Faith	ሄሳ ጊሽ ኢንቴ ቦንቼታና ማላ ታኒ ኢንቴ ጊሽ ታ ቦላ ጋኪዳ ዋዬዛን ኢንቴ ኡፋይስ ቃንፆንታ ማላ ታ ኢንቴና ሃዳራ ጋይስ ።
45016018	Sin	ሄይታንታ ማላ ኣሳቲ ዬሱስ ኪርስቶሳስ ኦꬂዛይታ ጊዶንታ ባ ቃንꬃ ካꬃ ጊሽ ኦꬂዛይታ ። ሹጎ ቃላራ ሃሳያኒኔ ዎዝና ኪያ ኣሳታ ባሌꬄቴስ ።
45001029	Sin	ኡባ ባጋራ ማካላኔ ኢታቴꬅ ፥ ዪቄኔ ኢታ ኦሶን ፃላላ ኩሚዳ ፤ ቃናቴቴꬃን ፥ ሼምፖ ዎꬎን ፥ ኦሻን ፥ ባሌꬆኒኔ ጌኔን ኩሚዳይታ ቃሴካ ዚጊርዛይታ ጊዲዳ ።
55001014	Recommendation	ኔስ ኢሜቲዳ ሎዖ ሃዳራ ኑናን ዲዛ ፂሎ ኣያናን ናጋ ።
48006008	Faith	ባ ኣሾ ኣሞ ኩንꬃናስ ዜሪዛዴይ ኣሾፔ ꬋ ይሲ ማፃና ። ኣያና ኡፋይሳናስ ዜሪዳዴይ ጊዲኮ ኣያናፔ ሜርና ዴዖ ማፃና ።
46010009	Recommendation	ኢስታ ጋርሳፌ ኢሲ ኢሲ ኣሳቲ ጎዳ ፓጪዲ ሾሻን ዱኬቲ ሃይቂ ꬋ ዪዳይሳ ማላ ኑካ ኣኔ ጎዳ ፓጮኮ ።
46013005	Recommendation	ቤሶንታዝ ኦꬄና ፥ ባርካ ባ ጎዓ ፃላላ ፄሌና ። ቆሆ ቆዳን ዬጌና ።
66009009	Description	ቢራታፔ ኦሴቲዳ ፁሩሬ ጌቴቲዛ ማይዖ ማላ ቲራ ቦላ ማይዒዛ ማይዖይ ኢስታስ ዴስ ፤ ኢስታ ቄፌይ ጊሪዛ ጊሪሳይ ኦላስ ቶጌቲዛ ዳሮ ፓራኔ ፓራ-ጋሬታ ጊሪሳ ማላ ጊሬስ ።
43015022	Sin	ታ ያዳ ኢስታስ ዮቶንታኮ ኢስታስ ናጋራ ጊዴና ። ሃዒ ቃስ ኢስታ ናጋራስ ሃኖ ጊዛ ጋሶይ ባዋ ።
51004005	Recommendation	ኣማኖንታ ኣሳታራ ኢንቴስ ዲዛ ሃኖቴꬃን ኣꬎ ኤራቴꬃን ሲሜሬቲቴ ። ኢንቴስ ቤቲዳ ሎዖ ቃዳን ጎዔቲቴ ።
45006006	Faith	ሃይሳፌ ጉዬ ኑ ናጋራስ ኣይሌ ጊዶንታ ማላ ናጋራ ኣሳቴꬃይ ኪቻና ማላ ካሴ ኑ ጬጋ ኣሳቴꬃይ ኢዛራ ኢሲፌ ካቄቲዳይሳ ኑ ኤሮስ ።
62003010	Sin	ፆሳ ናይቲኔ ፃላዔ ናይቲ ሻኬቲ ኤሬቴዛይ ሄሳና ። ፂሎ ኦꬆንታይኔ ባ ኢሻ ሲቆንታይ ዉሪ ፆሳፌ ጊዴና ።
45008007	Sin	ናጋራስ ሃሬቲዛ ዎዝናይ ፆሳራ ኦሻ ። ጋሶይካ ኢዚ ፆሳ ዎጋስ ሃሬቴናኔ ሃሬታናስ ዳንዳዬና ።
44002026	Faith	ሄሳ ጊሽ ታ ዎዝናይ ኡፋዬቴስ ፤ ታ ዱናይካ ጋላቴስ ፤ ታ ኣሾይ ኡፋይሳን ዳና ።
46010020	Sin	ጊዴና ! ኣማኖንታ ኣሳይ ሺሺዛ ያርሾይ ፆሳስ ጊዶንታ ፃላዔሳ ። ኢንቴስ ፃላዔራ ኢሲፌቴꬂ ዳና ማላ ታ ኮዪኬ ።
44013001	Description	ኣንፆኪያን ዲዛ ዎሳ ኬꬃን ናቤቲኔ ኣስታማሬቲ ዴቴስ ። ሄይቲካ ባርናባሲኔ ኔጌሬ ጌቴቲዛ ሲሞናራ ፥ ቃሬና ዴሬ ኣስ ሉቂዮሳራ ፥ ሄርዶሳራ ኢሲፌ ዲጪዳ ሚናሄራኔ ሳዉሌራ ዉሪ ኢሲፌ ዴቴስ ።
49005006	Recommendation	ኢንቴና ኦኒካ ዎርዶ ሃሳዮን ባሌꬆፎ ። ጋሶይካ ፆሳ ሃንቆይ ኢዛስ ኣዛዜቶንታ ናይታ ቦላ ያናይ ሃይታንታ ማላና ።
56001011	Sin	ሄይታንታ ጮዑ ሂስቴꬅ ቤሴስ ። ጋሶይካ ኢስቲ ቤሶንታ ኦጌራ ባሲ ጎዓ ዴማናስ ቤሶንታ ቲሚርቴ ታማርሶን ኬꬃ ኣሳ ዉርሲ ሞሮን ዴቴስ ።
43013011	Sin	ዬሱሲ “ ኢንቴ ኡባቲካ ጌሽ ዴኬታ ” ጊዳይ ኢዛ ኣꬂ ኢማናዴይ ኦናኮኔ ኤሪዛ ጊሻሳ ።
43010001	Sin	ዬሱሲ ፥ “ ታ ኢንቴስ ቱሙ ጋይስ ፤ ዶርሳታ ዪሬ ፔንጌራፔ ኣቲን ሃራ ባጋራ ጉፒ ጌሊዛይ ካይሶኔ ቦንቂዛዴ ።
61002015	Sin	ኢስቲ ሱሬ ኦጌዛ ኣጋጊዲ ꬋ ዪዳ ። ኢታ ኦሶ ኦꬂዲ ዴሚዛ ሚሽ ሲቂዳ ቢዖሬ ና ባላዓሜ ኦጌ ቢዲ ባሌቲዳ ።
44014005	Violence	ሄ ዎዴ ኣይሁዳቲኔ ኣይዛቤቲ ባና ካሌꬂዛይታራ ኢሲፌ ጊዲዲ ኢስታ ዋይሳናሲኔ ሹቻን ጫዳናስ ኮይዳ ።
43021017	Description	ሄꬓን ꬆ “ ዮና ና ሲሞና ! ኔ ታና ዶሳይ ? ” ጊዴስ ። ኢዚ ሄꬓን ꬆ “ ኔ ታና ዶሳይ ? ” ጊዳ ጊሽ ጴፅሮሲ ሚቼቲዲኔ “ ጎዶ ! ኔ ዉርሳ ኤራሳ ታ ኔና ዶሲዛይሳካ ኔ ኤራሳ ” ጊዴስ ፤ ዬሱሲካ ቃሴካ “ ታ ዶርሳታ ሄማ ።
66021027	Sin	ሃራሲዛ ሚሺ ሙሌካ ጌዴ ኢዚን ጌሌና ። ቱናቴꬅ ኦꬂዛይቲኔ ዎርዶ ሃሳዪዛይቲ ሙሌካ ሄ ኢዚኮ ጌሌቴና ። ሄ ኢዚን ጌላናይታ ሱንꬂ ካሴ ሄ ዶርሳዛ ዴዖ ማፃፋን ፃፌቲዳይታ ፃላላ ።
66017004	Sin	ሄ ማጫሳያ ጋላልዖ ማላ ማይዖኔ ዞዖ ማይዖ ማይዓዱስ ፤ ዎርቃን ፥ ቦንቾ ሹቻኒኔ ኢንቆ ጌቴቲዛ ኣልዖ ሚሺ ማይዓዳ ጶላዉስ ፤ ኢዛ ባ ኩሼን ቃስ ኢታ ሹኒዛ ሚሺኔ ባ ቱና ላይማቴꬂ ኢዛን ኩሚዳ ዎርቃ ፁዓ ኦይካ ኡታዱስ ።
51003014	Recommendation	ሄሳ ኡባ ቦላ ኡባ ኩሜꬃ ኢሲፌቴꬃን ሺሺ ቃቺዛ ሲቆ ማይዒቴ ።
43012023	Description	ዬሱሲካ ኢስታስ “ ሄኮ ኣሳ ናይ ቦንቼቲዛ ሳቴይ ጋኪዴስ ።
45002022	Sin	ኔ ሃራ ኣሳይ ላይማቶንታ ማላ ዮታሼ ኔስ ላይማታይ ? ኔስ ኤቃ ኢፃሳሺን ፆሳ ኬꬃ ሚሻ ቦንቃይ ?
45007008	Sin	ናጋራይ ቃሴ ዎጋፔ ኬዚዳ ኣዛዞይ ቤሲዳ ኦጌን ጎዔቲዲ ታ ጊዶን ዱማ ዱማ ኢታ ኣሞ ዴንꬄꬂዴስ ። ዎጋይ ያናፔ ካሴ ናጋራይ ሃይቂዳዛ ።
44026017	Grace	ኢስራዔሌ ኣሳ ኩሼፔኔ ታ ኔና ኢስታኮ ኪቲዛ ኣይዛቤታ ኩሼፔካ ኣሻና ።
56003003	Sin	ኑካ ካሴ ቆፋይ ባይንዳይታ ፥ ኣዛዜቶንታይታ ፥ ባሌቲዛይታ ፥ ዱማ ዱማ ኣሞኒኔ ሎዖ ዱሳስ ኣይሌቴꬃን ሃሬቲዛይታ ። ኣሳራኔ ኑርካ ኑ ጋርሳንካ ኦዬቲሼ ኢታቴꬃኒኔ ሚቃይኔቴꬃን ዶስ ።
54005021	Recommendation	ፆሳኒኔ ዬሱስ ኪርስቶሳን ዶሬቲዳ ኪታንቻታ ሲንꬃን ሃይታ ኣዛዞታ ኦናካ ማዶንታ ኔ ናጋና ማላኔ ኢሲ ሚሺካ ታ ጎሪፔ ዚቂ ꬎቁ ሂስቶንታ ማላ ታ ኔና ሃዳራ ጋይስ ።
58010035	Recommendation	ሄሳ ጊሽ ጊታ ዋጋይ ዲዛ ካሴ ኢንቴ ኣማኔቴꬃ ኣጎፍቴ ።
46004002	Faith	ሃዳራ ኤኪዳይቲካ ኣማኔቲዳይታ ጊዳናስ ቤሴስ ።
44009043	Description	ጴፅሮሲካ ኢሲ ሲሞና ጌቴቲዛ ጋልባ ቃጪዛዴራ ኢዮጴን ዳሮ ዎዴ ዴዒዴስ ።
46003016	Grace	ኢንቴ ኢንቴ ሁዔስ ፆሳ ኬꬄ ጊዲዳይሳኔ ፆሳ ኣያናይ ኢንቴ ጊዶን ዲዛይሳ ኤሬኬቲ ?
58010019	Faith	ሄሳ ጊሽ ታ ኢሻቶ ፤ ኑኒ ዬሱስ ኪርስቶሳ ሱꬃ ባጋራ ጌዴ ኡባፌ ዱማ ጌሽ ጌቴቲዛሶዮ ጌላናስ ፃላቴꬅ ዴሚዶስ ።
43008021	Sin	ዬሱሲ ቃሴካ “ ታ ባና ሺን ኢንቴ ታና ኮያናኔ ኢንቴ ኢንቴ ናጋራራ ሃይቃና ኣቲን ታ ቢዛሶ ባና ዳንዳዬኬታ ” ጊዴስ ።
51003012	Recommendation	ሄሳ ጊሽ ዱማ ጊዲዲ ዶሴቲዳይቶ ፥ ኢንቴ ፆሳስ ዶሬቲዳይታ ጊዲዳ ማላ ሚሼቴꬂኔ ኪያቴꬅ ፥ ኣሽኬቴꬅ ፥ ቦንቾኔ ዳንዳያ ማይዒቴ ።
43012026	Faith	ታስ ኦꬃና ኮዪዛዴይ ታና ካሎ ፤ ታስ ኦꬂዛዴይ ታ ዲዛሶን ዳና ፤ ታስ ኦꬂዛዴ ታ ኣዋይ ኢዛ ቦንቻና ” ጊዴስ ።
54003004	Description	ባ ናይታ ኣዛዜቲዛይታኔ ኣስ ቦንቺዛይታ ሂስቲ ዲቺዲ ባ ኬꬃ ኣሳ ዎጋራ ኣይሲዛዴ ጊዳናስ ቤሴስ ።
52005011	Recommendation	ሄሳ ጊሽ ቱማፔ ኢንቴ ሃዒ ኦꬂዛይሳ ማላካ ኢሶይ ኢሳራ ሚኔቲቴኔ ሚንꬄꬂቴ ።
62003011	Recommendation	ኢንቴ ኮይሮ ሲዪዳራ “ ኑ ኑ ጋርሳን ሲቄታና ቤሴስ ” ጌቴቲዳ ኪታያ ሃኖ ።
46007026	Recommendation	ሃይሳ ሃዒ ዎዴ ሜቶ ጋሶን ኢንቴ ሃዒ ዲዛ ማላ ዲዛኮ ታስ ሎዖ ሚሳቴስ ።
43003001	Description	ፋርሳዌታ ባጋ ኣስ ጊዲዳ ኣይሁዳታ ሃላቃታፔ ኢሲ ኒቆዲሞሳ ጌቴቲዛ ኣሲ ዴስ ።
59002025	Description	ሄሳꬆካ ላይማን ዲዛ ኤራዓባ ኪቴቲ ቢዳ ኣሳታ ሞካ ኤካዳ ሃራ ኦጌራ ሞዪዛ ዬዲዳ ጊሽ ባ ኦሶን ፂላቤይኬ ?
54002015	Faith	ጊዲኮካ ማጫሲ ኣማኖኒኔ ሲቆን ጌሻቴꬃን ባርካ ባና ሃሮን ሚኒኮ ና ዬሎን ኣታና ።
44013017	Grace	ሃ ኢስራዔሌ ዴሬ ፆሳይ ካሴ ኑ ኣዋታ ዶሪዴስ ፤ ኢስቲ ጊብፄ ዴሬን ዲሺን ኢስታ ꬎቁ ꬎቁ ሂስቲዴስ ። ባ ዎልቃማ ቄሴራ ሄፔ ኢስታ ኬሲዴስ ።
44015008	Grace	ኣሳ ዎዝና ኤሪዛ ፆሲ ኑስ ኢሚዳይሳ ማላ ኢስታስካ ፂሎ ኣያና ኢሚዲ ኢስታ ባስ ኤኪዳይሳ ማርካቲዴስ ።
59002011	Sin	“ ላይማቶፓ ” ጊዳዴይ ኢዚካ ዛሪዲ “ ዎꬎፓ ” ጊዴስ ። ኔ ላይማቶንታ ኣጊኮካ ኔ ኣሳ ዎꬊኮ ዎጋፔ ኣꬊዳዴ ጊዳሳ ።
43010028	Grace	ታ ኢስታስ ሜርና ዴዖ ኢማና ፤ ሙሌካ ኢስታ ꬋ ዬቴና ፤ ኢስታ ታ ኩሼፔ ዎꬂ ኤካናስ ዳንዳያናዴይ ኦኒካ ዴና ።
45016020	Grace	ሳሮቴꬃ ጎዳይ ፃላዔ ኤሶን ኢንቴ ቶሆ ጋርስ ኣꬂ ዲንጬሬꬃና ። ጎዳ ዬሱስ ኪርስቶሳ ኪያቴꬂ ኢንቴናራ ጊዶ ።
55003005	Sin	ኣማኒዛ ኣስ ሚሳታና ሺን ኣማኖስ ዲዛ ዎልቃ ካዳና ። ሄይታ ማላታፔ ኔ ሃካ ።
45012005	Description	ሄሳꬆካ ኑኒ ዳሮታ ጊዲ ኡቲዲ ኪርስቶሳን ኢሲ ኣሾ ፤ ኑኒ ኢሶይ ኢሳስ ኣሾ ።
56003008	Faith	ሄሲካ ኣማኔቲዳ ቃላ ። ፆሳ ኣማኒዛይቲ ሎዖ ኦሶስ ባና ኣꬂ ኢማና ማላ ሃይሳ ዉርሳ ኔ ሎዔꬃ ዮታና ማላ ታ ኮያይስ ። ሄሲካ ሎዖኔ ኣይ ኣሲካ ኮዪዛዛ ።
59002023	Faith	“ ኣብራሃሜይ ፆሴ ኣማኒዴስ ፤ ሄ ኣማኖይ ኢዛስ ፂሎቴꬃን ቆዴቲዴስ ” ጊዛ ማፃፋ ቃላይ ፖሌቲዴስ ፤ ኢዚካ ፆሲ ዶሲዳዴ ጌቴቲዴስ ።
59002001	Faith	ታ ኢሻቶ ! ኢንቴ ቦንቼቲዳ ጎዳ ዬሱስ ኪርስቶሳ ኣማኒዛይታ ጊዲዳ ማላ ኣሴ ቤሶንታ ኦጌራ ማዶፍቴ ።
45003013	Sin	ኢስታ ዱናይ ዶያ ዲዛ ዱፎ ማላ ፤ ኢስታ ዱናይ ኡባ ዎዴ ባሌ ꬆ ሃሳዬስ ፤ ኢስታ ሜቴርሻይ ሾሻ ማርዜራ ዴስ ።
49005028	Recommendation	ኣዚናቲካ ሄሳ ꬆ ባ ማቼታ ባ ኣሾ ማላ ሲቃናስ ቤሴስ ። ባ ማቾ ሲቂዛዴይ ባና ሲቄስ ።
45009030	Faith	ሂስቲን ኑ ኣይ ጊኖ ? ኣማኖን ቤቲዳ ፂሎቴꬅ ዴማናስ ኣይዛቤይ ዳቡሮንታ ዴሚዴስ ።
54003009	Faith	ኣማኖ ፁራ ፥ ሎዖ ቆፋራ ናጋናስ ቤሴስ ።
54006002	Recommendation	ኣማኒዛ ጎዳቲ ዲዛ ኣማኒዛ ኣሽካራቲ ጎዳቲ ኢስታስ ኢሻታ ጊዲዳ ጊሽ ጎዳታስ ቤሲዛ ቦንቾ ኢሜቶ ። ሃራፔካ ኢስታ ኦሶን ማዴቲዛ ኣማኒዛ ጎዳቲ ኢስታስ ዶሴቲዳይታ ጊዲዳ ጊሽ ኔካ ሃይታንታ ማላ ዮዖታ ታማርሳናሲኔ ዞራናስ ቤሴስ ።
45003003	Faith	ኢስታፌ ኢሲ ኢሳዴስ ኣማኖይ ባይንዳ ኣጊኮ ፆሳ ኣማኖቴꬅ ዲጊዜ ?
43019034	Violence	ጊዶ ኣቲን ዎታዳራታ ጊዶፌ ኢሳዴይ ቶራራ ኢዛ ሚሌን ጫዲን ሄራካ ሱꬂኔ ሃꬂ ጉኪዴስ ።
43015012	Recommendation	ታ ኢንቴስ ኢሚዛ ኣዛዞይ ታ ኢንቴና ሲቂዳ ማላ ኢንቴካ ኢንቴ ጊዶን ኢሶይ ኢሳራ ሲቄታናሳ ።
45006013	Recommendation	ኢንቴ ኣሳቴꬅ ኢታ ኦሶ ኦꬂዛ ሚሽ ኦꬂ ናጋራስ ሃሪሶፍቴ ። ሄሳ ማላ ኦꬃናፔ ሃይቆፔ ጌዴ ዴዖን ፒኒዳ ኣሳታ ማላ ኢንቴና ፆሳስ ሃሪሲቴ ። ኢንቴ ኣሳቴꬃ ፂሎቴꬃ ሚሻ ማላ ፆሳስ ሃሪሲቴ ።
58010039	Faith	“ ኑኒ ጊዲኮ ኣማኒዲ ኣቲዳይታ ባጋ ኣቲን ጌዴ ጉዬ ኡንዱዲ ꬋ ዪዛይታ ባጋ ጊዶኮ ” ጊዴስ ።
45011026	Grace	ሄሳ ጊሽ ኢስራዔሌ ናይቲ ዉሪካ ኣታና ። “ ኣሺዛዴይ ፂዮኔፔ ያና ፤ ያቆቤፔካ ኢታቴꬅ ዲጋና ።
52002015	Violence	ኢስቲ ጎዳ ዬሱሳኔ ካሴ ናቤታካ ዎꬊዳ ፤ ኑናካ ጎዲዳ ፤ ፆሳካ ኡፋይሲቤቴና ፤ ኣሳ ኡባራ ኤቄቲዛይታ ጊዲዳ ።
58010026	Sin	ኑኒ ቱማ ሻኪ ኤሪዲ ኤኪዳይሳፌ ጉዬ ኤሪሼ ናጋራ ኦꬂኮ ሃይሳፌ ጉዬ ናጋራስ ሺቃናስ ሃራ ያርሾይ ዴና ።
49002006	Grace	ፆሲ ኑና ኪርስቶሳራ ጋꬂ ዴንꬂዴስ ። ዬሱስ ኪርስቶሳ ባጋራ ኑና ሳሎን ባናራ ኡቲሲዴስ ።
49004025	Recommendation	ኑ ዉሪካ ኢሲ ኣሾ ጊዲዳ ጊሽ ዎርዶቴꬅ ዲጊዲ ኑኒ ኑ ጋርሳን ኢሶይ ኢሳራ ኣኔ ቱማ ሃሳዮስ ።
48002005	Faith	ሃይታ ሄ ኣሳታስ ኑኒ ኢሲቶካ ሃሬቲቤኮ ። ሄሲካ ኢንቴ ሚሺራቾ ቃላ ቱማቴꬃን ኤቂ ዳና ማላ ጊዲኮ ።
46014013	Recommendation	ሄሳ ጊሽ ሃራ ቃላን ሃሳዪዛ ኣሲ ባ ሃሳዪዳይሳ ቢርሼꬂ ኤራና ማላ ባሲ ዎሶ ።
44009001	Violence	ሳዉሌይ ጎዳ ኣማኒዛ ኣሳ ዎꬋናስ ጬቄቲሼ ቄሴታ ሃላቃኮ ቢዴስ ።
43017013	Description	ታ ቃሴ ሃዒ ኔኮ ባይስ ፤ ታ ሃ ኣላሜዛ ቦላ ዳሼ ሃይሳ ዮቲዛይ ታ ኡፋይሲ ኢስታን ፖሌታና ማላ ጋዳ ዮታይስ ።
60004013	Recommendation	ሄሳፌ ቦላራ ኪርስቶሳ ቦንቾይ ቆንጪዛ ዎዴ ኢንቴ ኬሂ ኡፋዬታና ማላ ኢንቴ ኢዛራ ኢዛ ዋዬዛ ኤኪዛይታ ጊዲዳ ማላ ኡፋዬቲቴ ።
44011006	Description	ታ ቲሺ ሂስታ ፄሊሺን ኦይዱ ቶሆራ ዲዛ ሜሄታ ፥ ዎራ ዶዓታ ፥ ቢታ ቦላ ጎሼቲዛ ሜꬌቴꬃታኔ ሳሎ ቦላ ፒራꬊዛ ካፎታ ቤያዲስ ።
51003008	Recommendation	ሃዒ ጊዲኮ ሃንቆ ፥ ዪሎ ፥ ጫሼ ፥ ዚጊርሲኔ ዬላሲዛ ሃሳያ ሄይታንታ ሚሳቲዛይታ ዉርሲ ዲጊቴ ።
44018003	Description	ኢዚካ ኢስታ ꬆ ዱንካኔ ሲኪዛዴ ጊዲዳ ጊሽ ኢስታ ኣቻን ኡቲዲ ዱንካኔ ሲኮን ጌሊዴስ ።
45006012	Sin	ሄሳ ጊሽ ኢታ ኦꬃና ኮዪዛ ኢታ ኣሾ ቆፋ ኮይዲ ሃይቂዳ ኢንቴ ኣሳቴꬃ ቦላ ናጋራይ ካዎታና ማላ ኦꬆፍቴ ።
53003012	Recommendation	ሄይታ ማላ ኣሳቲ ባ ኦሶ ጮዑ ጊ ኦꬃና ማላኔ ባ ካꬅ ማና ማላ ጎዳ ዬሱስ ኪርስቶሳ ሱንꬃን ኑ ኢስታ ኣዛዞሲኔ ዞሮስ ።
44007009	Sin	ሄ ቆሞታ ኣዋቲ ዮሴፌ ቦላ ቃናቲዲ ኢዛ ኣይሌቴꬃስ ዱጌ ጊብፄ ባይዚዳ ። ጊዶ ኣቲን ፆሲ ኢዛራ ዴስ ፤
44011028	Description	ኢስታ ጊዶፌ ኢሶይ ኣጋቦሳ ጌቴቲዛይሲ ዴንዲ ኤቂዲ ፂሎ ኣያናይ ኢዛ ቤሲን ኣላሜ ኡባን ጊታ ኮሻይ ዴንዳናይሳ ዮቲዴስ ። ሄሲካ ኦሮሜ ካዎ ቃላዎዶሳ ቄሳሬ ጌቴቲዛይሳ ካዎቴꬃ ዎዴ ፖሌቲዴስ ።
44020036	Description	ሄሳፌ ጉዬ ጳዉሎሲ ኡባ ኣሳራ ጉልባቲዲ ዎሲዴስ ።
48005024	Faith	ዬሱስ ኪርስቶሳስ ጊዲዳይቲ ኣሾ ኢዛ ኢታ ቆፋራኔ ኢዛ ኢታ ኣሞቴꬃራ ኢሲፌ ካቂዳ ።
59001002	Recommendation	ታ ኢሻቶ ! ኢንቴ ቦላ ዱማ ዱማ ዋዬይ ጋኪኮ ሄሳ ዉርሲ ኡፋይሳን ቆዲቴ ።
62001006	Sin	“ ኑ ꬉማን ሲሜሬቲሼ ኢዛራ ኑስ ኢሲፌቴꬂ ዴስ ” ጊኮ ዎርዶቶስ ኣቲን ቱማን ዶኮ ።
44010011	Description	
44002009	Description	ኑኒ ጳርቴና ኣሳይ ፥ ሜዴ ኣሳይ ፥ ኤላሜ ኣሳይ ፥ ሜሶፖቶሚያን ፥ ዩሁዳን ፥ ቆጶዶቂያን ፥ ጳንፆሳን ፥ ኢሲያን ፥
51001010	Faith	ሄሳꬆካ ጎዳስ ቤሲዛ ዱስ ዳና ማላ ኢንቴ ኢዛ ፖሊ ኡፋይሳና ማላ ሎዖ ኦሶ ኡባን ኣይፌ ኢማና ማላኔ ፆሴ ኤሮን ዲጪ ዲጪ ባና ማላ ኑ ኢንቴስ ዎሶስ ።
54001018	Recommendation	ታ ና ፂምቶሳ ኔ ጊሽ ካሴቲዲ ዮቴቲዳ ማላ ሃይሳ ኣዛዞዛ ታ ኔስ ኢማዲስ ። ሄሲካ ኔ ሄ ቃላ ካላሼ ሎዖ ባፄ ባፄታናሳ ።
66019001	Faith	ሄሳፌ ጉዬ ዳሮ ኣሳ ቃላ ጊሪስ ሚሳቲዛ ጊታ ቃላ ጊሪስ ሳሎፔ “ ሃሌ ሉያ ! ኣቶቴꬂ ፥ ቦንቾይ ፥ ዎልቃይካ ኑ ጎዳሳ ።
49002001	Grace	ኢንቴ ኢንቴ ቆሂዳ ቆሆ ጊሺኔ ኢንቴ ናጋራ ጋሶን ሃይቂዴይታ ሺን ፥
46010021	Sin	ፃላዔ ኡሺኔ ጎዳ ኡሺ ኢንቴ ኢሲፌ ጋꬂ ኡያና ዳንዳዬኬታ ። ጎዳ ማዳፌኔ ፃላዔ ማዳፌ ጋꬂ ማና ዳንዳዬኬታ ።
49005003	Recommendation	ላይማይ ዎይኮ ቱናቴꬂ ዎይኮ ኡዜቴꬂ ሙሌካ ኢንቴ ጊዶን ቤቶይ ኣቲን ዚጊርሲካ ሲዬቶፎ ። ሄሳ ማላይ ጌሻ ፆሳ ኣሳስ ቤሴና ።
56001015	Sin	ጌሻታስ ሚሺ ዉሪካ ጌሻ ሺን ቱናታሲኔ ኣሞንታይታስ ጊዲኮ ዉሪካ ቱና ። ሃራፔካ ኢስታ ቆፋይ ዉሪካ ቱኒዴስ ።
44009021	Description	ሲዪዳ ኣሳይ ዉሪ “ ሃይሲ ዬሩሳላሜን ሃ ሱንꬃ ፄይጊዛይታ ꬋ ዪሲዛ ኣዴዛ ጊዴኔ ? ቃሴ ኢዚ ሃ ዪዳይ ሄ ኣሳታ ቃቺ ኤኪ ቄሴታ ሃላቃታኮ ኤፋናስ ዴኔ ? ” ጊሼ ማላሌቲዳ ።
58008006	Description	ጊዶ ኣቲን ዬሱሲ ጊዶ ጌሊ ጋናቲዛይ ጫቆ ቃላይ ካሴይሳፌ ኣꬊዛይሳ ማላ ኢዚ ኤኪዳ ኦሶይካ ካሴይታ ኦሶፔ ኣꬌስ ። ሄሲካ ካሴይሳፌ ሎዒዛ ሂዶታ ቃላና ።
50001021	Faith	ታስ ዱስ ጉሲ ኪርስቶሳ ። ሃይቆይካ ታስ ጎዓ ።
50001006	Faith	ኢንቴናን ሎዖ ኦሶ ዶሚዳይሲ ኢዚ ዬሱስ ኪርስቶሲ ዉርሴꬃ ፒርዳስ ያና ጋካናስ ኢንቴና ዳንዳዪሳናይሳ ታ ኣማናይስ ።
62005020	Faith	ፆሳ ናይ ዪዳይሳ ቱሙ ጊዲዳ ኢዛ ኑ ኤራና ማላ ኣኬካ ኢዚ ኑስ ኢሚዳይሳ ኑ ኤሮስ ። ኑካ ቱሙ ጊዲዳ ኢዛ ናዛ ዬሱስ ኪርስቶሳን ዶስ ፤ ኢዚካ ቱሙ ፆሳን ሜርና ዴዖ ።
45012018	Recommendation	ኢንቴስ ዳንዳዬቲኮ ኢንቴ ኢንቴ ባጋራ ኣሳ ኡባራ ሳሮን ዲቴ ።
58010023	Faith	ኑስ ሂዶታ ቃላ ኢሚዳዴይ ኣማኔቲዛዴ ጊዲዳ ጊሽ ኑኒ ኣማኒዲ ኢዛ ጊሽ ማርካቲዛ ሂዶታፔ ሄ ሃ ጎንታ ኣኔ ሎዔꬂ ኦይኮስ ።
43014027	Grace	“ ታ ኢንቴስ ሳሮቴꬅ ጊዶ ኣጋዳ ባይስ ፤ ታ ሳሮቴꬂካ ታ ኢንቴስ ኢማና ፤ ታ ኢንቴስ ኢሚዛ ሳሮቴꬂ ኣላሜይ ኢሚዛ ሳሮቴꬃ ማላ ዴና ። ኢንቴ ዎዝናይ ሂርጎፎኔ ባቦፎ ።
47005006	Faith	ኑኒ ኣሾን ዲዛ ዎዴ ጎዳፔ ሃኪ ዲዛይሳ ኤሪኮካ ኢዛን ኣማኔቲዲ ዶስ ።
43012047	Grace	ታ ቃላ ሲይዲ ኦꬆንታዴ ቦላ ፒርዳናይ ታና ጊዲኬ ። ጋሶይካ ታ ዪዳይ ኣላሜ ኣሻናስ ኣቲን ኣላሜ ቦላ ፒርዳናስ ጊዴና ።
62003012	Sin	ኢታ ባጋ ጊዲዲ ባ ኢሻ ዎꬊዳ ቃዬሌ ማላ ጊዶፒቴ ። ኢዚ ኣዛስ ዎꬊዴ ? ጋሶይካ ኢዛ ኦሶይ ኢታ ፤ ኢሻ ኦሶይ ሎዖ ጊዲዳ ጊሻሳ ።
66016020	Description	ኣባ ጊዶን ዲዛ ዴሬቲ ዉሪካ ባቃቲዳ ፤ ዙማቲካ ቤቲቤቴና ።
58011012	Description	ሄሳ ጊሽ ሃይሳ ሃይቂዳ ኣሳ ማላ ቆዴቲዳ ኢሲ ኣብራሃሜፔ ሳሎ ፆሊንቴ ማላኔ ኣባ ኣጬ ማላ ቆዳይ ባይንዳ ዳሮ ዜሬꬃይ ቤቲዴስ ።
54001017	Faith	ሄሳ ጊሽ ሜርናስ ሃይቂ ኤሮንታ ፥ ኣይፌን ቤቲ ኤሮንታ ባርካ ፃላ ፆሴ ጊዲዳ ካዎስ ሜርናፔ ሜርና ጋካናስ ኢዛስ ቦንቾይኔ ጋላታይ ጊዶ ። ኣሚን ።
66014007	Faith	ኢዚካ ባ ቃላ ꬎቁ ሂስቲዲ “ ፆሳስ ባቢቴኔ ኢዛ ቦንቺቴ ። ኢዛ ፒርዳ ዎዴይ ጋኪዴስ ። ሳሎኔ ቢታ ፥ ኣባኔ ሃꬃ ፥ ፑልቶካ ሜꬊዳ ፆሳስ ጎይኒቴ ” ጊዴስ ።
44006001	Description	ኣማኒዛይታ ቆዳይ ዳሪ ዳሪ ቢዛ ዎዴ ጊሪኬ ቢታፌ ዪዳ ኣይሁዳ ኣሳቲ ዩሁዳን ዲዛ ኣይሁዳ ኣሳ ጉዬራ ዚጊሬቲዳ ። ጋሶይካ ኡባ ዎዴ ሚዛ ካꬅ ጊሺሼ ኣምዔታ ዉዴቶንታ ኣጊዳ ጊሻሳ ።
60002021	Grace	ኢንቴ ፄይጌቲዳይካ ሄሳሳ ። ኢንቴ ኢዛ ሌሚሶ ካላና ማላ ኪርስቶሲ ኢንቴ ጊሽ ዋዬ ኤኪዲ ኢንቴስ ሌሚሶ ጊዲዴስ ።
53003010	Recommendation	ኑ ኢንቴናራ ዲዛ ዎዴ “ ኦሶ ኦꬃናስ ዶሶንታ ኣሲ ካꬅ ሞፖ ” ጊዛ ኣዛዞ ኢንቴስ ኢሚዶስ ።
43003016	Grace	ፆሳ ና ኣማኒዛይ ዉሪ ሜርና ዴዖ ዴማናፔ ኣቲን ꬋ ዮንታ ማላ ፆሲ ሃይሳ ኣላሜዛ ዳሮ ሲቂዳ ጊሽ ባ ሜፂ ኢሲ ናዛ ኢሚዴስ ።
44019015	Description	ቱና ኣያናይካ “ ታ ዬሱሳካ ኤራይስ ፤ ጳዉሎሳካ ኤራይስ ሺን ኢንቴ ቃስ ኦናንቴ ? ” ጊዴስ ።
66019019	Violence	ሄሳꬆካ ዶዓዚኔ ቢታ ካዎቲ ኢስታ ኦላ ኣሲካ ቦꬃ ፓራ ቶጊዳይሳራኔ ኢዛ ኦላ ኣሳራ ኦሌታናስ ሺቂዳይታ ቤያዲስ ።
44027002	Description	ኢሲያ ኣባ ኣቻን ዲዛ ዴሬታ ቢዛ ማርካቤን ጌሊዲ ቢዶስ ። ታሶሎንቄን ዲዛ ኢሲ ማቂዶኒያ ኣስ ኣሪስፂሮኮሳ ጌቴቲዛይሲ ኑናራ ዴስ ።
58013003	Recommendation	ቃሾ ኬꬃን ዲዛይታራ ኢንቴካ ቃሼቲዳ ማላ ኢስታስ ቆፒቴ ። ሄሳꬆካ ኣሳ ኩሼን ዋዬቲዛይታራ ኢንቴካ ዋዬቲዛ ማላ ኢስታስ ቆፒቴ ።
51003017	Recommendation	ኢዛ ባጋራ ፆሳ ኣዋስ ጋላታ ሺሺሼ ቃላን ጊዲን ዎይኮ ኦሶን ኢንቴ ኦꬂዛይሳ ዉርሲ ጎዳ ዬሱሳ ሱንꬃን ኦꬂቴ ።
48006006	Recommendation	ቃላ ታማሪዛይ ኦኒካ ባ ታማሪዳ ሎዖ ሚሻ ባ ኣስታማሬዛራ ጊሼቶ ።
44007005	Description	ሃራይ ኣቶሺን ኢሲ ቶሆይ ኤቂዛ ጋዴይ ኢዛስ ሃይሳፌ ኢሜቲቤና ። ጊዶ ኣቲን ሄ ዎዴ ኢዛስ ኢሲ ናይካ ባይንዳ ዲሺን ኢዚኔ ኢዛፔ ጉዬን ኢዛ ዜሬꬂ ቢታዮ ላታና ማላ ፆሲ ኢዛስ ጫቂዴስ ።
44007019	Description	ኢዚካ ኑ ኣሳ ባ ጌኔ ኦሶን ሜቶꬂዴስ ። ቡሮ ዬሌቲዳ ጉꬃ ናይቲ ሃይቃና ማላኔ ዬሊዳ ናይታ ካሬ ኬሲ ዎራ ዬጋና ማላ ዎልቃꬂዴስ ።
43020003	Description	ሄራካ ጴፅሮሲኔ ዬሱሳ ካሊዛ ሂንኮ ኢሶይ ኬዚዲ ጌዴ ዱፎይ ዲዛሶ ቢዳ ።
44024016	Faith	ሄሳ ጊሽ ፆሳ ሲንꬃኒኔ ኣሳ ሲንꬃን ሲꬌይ ባይንዳ ሃኖይ ታስ ዳና ማላ ኡባ ዎዴ ሚናይስ ።
65001013	Description	ኢስቲ ዬላቺዛ ባ ኦሶዛ ዎልቃማ ኣባ ዳምባላ ማላ ጎፖንቶ ጮፑ ሂስቲዛይታ ። ጊርድ ጊዳ ꬉማይ ኢስታ ሜርናስ ናጊዛይሳኔ ጮ ሜላ ዋዬቲዛ ፆሊንቴታ ማላኮ !
48001012	Description	ሃይሳ ሃ ሚሺራቾ ቃላዛ ዬሱስ ኪርስቶሲ ታስ ቆንጪሲዴስ ኣቲን ታ ኦናፔካ ኤካቤኬ ፤ ዎይኮ ኦኒካ ታና ታማርሲቤና ።
45007005	Sin	ናጋራንቻ ሜꬌቴꬃ ሼኔን ኑ ዲዛ ዎዴ ሃይቆስ ጋꬂዛ ኣይፌ ኑ ኣይፋና ማላ ዎጋይ ዴንꬄꬂዳ ናጋራ ኣሞይ ኑ ቦላ ኦꬂዴስ ።
54002007	Faith	ታካ ሃይሳስ ሚሺራቾ ዮታናስ ኪቴቲዳዴ ። ቃሴካ ዴሬታስ ቱሙ ኣማኖ ኣስታማሬ ጊዳዳ ሹሜታዲስ ። ሄሳካ ታ ዎርዶቶንታ ቱሙ ዮታናሳ ።
62003024	Faith	ኢዛ ኣዛዞታ ናጊዛይቲ ዉሪ ኢዛን ዴቴስ ፤ ኢዚካ ኢስታን ዴስ ። ኢዚ ኑናን ዲዛይሳ ኑ ኢዚ ኑስ ኢሚዳ ኣያናን ኤሮስ ።
46010024	Recommendation	ኣሲ ዉሪካ ባ ላጌ ጎዓናዝ ጋꬂ ፄሎ ኣቲን ባና ጎዓናዝ ፃላላ ኮዮፖ ።
45012016	Recommendation	ኢንቴ ኢንቴ ጋርሳን ዶሴቴꬃን ዲቴ ። ማንቆታራ ኢሲፌቴꬃን ዳናስ ኮዪቴ ኣቲን ኦቶሬቶፊቴኔ ጬቄቶፍቴ ።
49004031	Recommendation	ጫሞ ዮዖ ዉርሲ ሃንቆካ ፥ ዪሎ ፥ ኦሽ ፥ ጫሼ ፥ ቃሴካ ሃንኮ ሃራ ኢታቴꬅ ዉርሲ ኢንቴፌ ዲጊቴ ።
51001025	Faith	ፆሳ ቃላ ታ ኢንቴስ ፓጬይ ባይንዳ ጋꬃና ማላ ታስ ፆሳፌ ኢሜቲዳ ሃዳራ ማላ ታ ዎሳ ኬꬃ ኦሳንቻ ጊዳዲስ ።
66001014	Description	ኢዛ ሁዔይኔ ኢዛ ሁዔ ቢናናይ ቃስ ቦꬃ ሻች ሚሳቲዛ ቦꬃ ሱፌ ጌቴቲዛ ካꬃ ማላ ። ኢዛ ኣይፌቲካ ታማ ላጮ ሚሳቴቴስ ።
47004015	Grace	ዳሮ ኣሳ ጋኪሼ ዲዛ ኪያቴꬂ ፆሳ ቦንቾስ ጋላታ ቦላ ጋላታ ጉጃና ማላ ሃይሲ ዉሪካ ኢንቴና ጎዓናስ ሃኒዴስ ።
43006056	Faith	ታ ኣሾ ሚዛይኔ ታ ሱꬅ ኡዪዛይ ዉሪ ታናን ዳና ። ታካ ኢዛዴን ዳና ።
43011027	Faith	ኢዛካ ዛራዳ “ ኤ ጎዶ ! ኔኒ ዱጌ ሃ ኣላሜዛ ኪቴቲዳ ፆሳ ና ጊዲዳይሳ ታ ኣማናይስ ” ጋዱስ ።
44002042	Faith	ኢስቲካ ሃዋሬታ ቲሚርቴን ፥ ኢሲፌ ቁማ ሙሳኒኔ ዎሳን ሚኒዳ ።
58001009	Grace	ኔኒ ፂሎቴꬅ ዶሳዳሳ ፤ ማካላካ ኢፃሳ ፤ ሄሳ ጊሽ ፆሲ ኔ ጎዳይ ኔና ኔ ላጌታፔ ቦላ ኬሲዴስ ። ኔና ኡፋይሳ ዛይቴ ቲዪዴስ ” ጌስ ።
44012002	Violence	ዮሃኒሳ ኢሻ ያቆቤ ማሻን ዎꬊሲዴስ ።
55002016	Recommendation	ጮ ሜላ ዱና ላላቤቴꬃፌ ሃካ ። ሄሳ ማላ ዮዖን ዋፄቲዳ ኣሳቲ ፆሳፌ ሃኪ ሃኪ ቤቴስ ።
62003015	Sin	ባ ኢሻ ኢፂዛዴይ ሼምፖ ዎꬊዳ ኣሳ ። ሼምፖ ዎꬊዳዴስ ሜርና ዴዖይ ባይንዳይሳ ኢንቴ ኤሬታ ።
43021015	Faith	ኢስቲ ሚ ጊጊሺን ዬሱሲ ሲሞና ጴፅሮሳ “ ዮና ና ሲሞና ! ሃይታንታፌ ኔ ታና ኣꬃ ታና ዶሳይ ? ” ጊዴስ ። ኢዚካ “ ኤ ታ ጎዶ ! ታ ኔና ዶሲዛይሳ ኔካ ኤራሳ ” ጊዴስ ።
46012008	Grace	ኢሳዴስ ሂላን ሃሳያና ኤራቴꬂ ኢሜቴስ ። ሃራ ኣሳስ ቃስ ሄ ኣያናንካ ኤራቴꬃ ቃላን ሃሳያና ቃላይ ኢሜቴስ ።
44007013	Description	ኢስቲ ናምዓን ꬆ ቢዛ ዎዴ ዮሴፌይ ኢዚ ኦናኮኔ ባና ባ ኢሻታስ ቆንጪሲዴስ ። ፓሮኔይካ ዮሴፌ ኢሻታ ኤሪዴስ ።
60003010	Recommendation	ጌሻ ማፃፋይ ጊዛ ማላ “ ዴዖን ዳና ኮዪዛይኔ ሎዖ ጋላሳታ ቤያናስ ኮዪዛ ኣሲ ባ ዱናፔ ኢታ ሃሳዮንታ ማላኔ ባ ሜቴርሻቲካ ጌኔ ሃሳዮንታ ማላ ናጌቶ ።
44004032	Description	ኣማኒዛይቲ ዉሪካ ኢሲ ዎዝናኒኔ ኢሲ ቆፋን ጋጊ ዴቴስ ። ኢስታስ ዲዛይ ዉሪ ኢሲ ቦላ ዴስ ኣቲን ባስ ዲዛዝ “ ሃይሲ ታስ ቡዞ ሚሻ ” ጊዛዴይ ዴና ።
46015003	Grace	ታኒ ታስ ኤኪዳይሳኔ ኡባፌ ኣꬊዛይሳ ኢንቴስ ኣꬃ ኢማዲስ ። ጌሻ ማፃፋቲ ጊዛይሳ ማላ ኪርስቶሲ ኑ ናጋራ ጊሽ ሃይቂዴስ ።
66018024	Violence	ኢዚ ጊዶን ናቤታ ሱንꬂ ፥ ጌሻታ ሱንꬂኔ ቢታ ቦላ ኣሳ ኩሼን ሃይቂዳይታ ኡባታ ሱንꬂ ቤቲዴስ ” ጊሼ ዱጌ ኣባ ጊዶ ዬጊዴስ ።
44013048	Faith	ኣይዛቤቲ ሄሳ ሲይዲ ዳሮ ኡፋዬቲዳ ። ጎዳ ቃላሲካ ቦንቾ ኢሚዳ ። ሜርና ዴዖስ ጊጌቲዳ ዴሬይ ዉሪ ኣማኒዴስ ።
66022020	Description	ሃይታንታ ታ ማርካቲዛይሲ “ ታኒ ኣዳፌ ኤሶን ያና ! ” ጌስ ። ኣሚን ! ጎዳ ዬሱሳ ሃያ ።
50004009	Recommendation	ኢንቴ ታፔ ታማሪዳይሳ ዎይኮ ኢንቴ ታፔ ኤኪዳይሳኔ ሲዪዳይሳ ዎይኮ ቤይዳይሳ ኣይ ጊዲኮካ ዉርሲ ኦꬂቴ ። ጎዳይ ኢንቴናራ ጊዳና ።
53003015	Recommendation	ጊዶ ኣቲን ኢዛ ኢንቴ ኢሻ ማላ ሃንቂቴ ኣቲን ሞርኬ ማላ ፄሎፍቴ ።
51002008	Recommendation	ኪርስቶሳን ፃጲዳዝ ጊዶንታ ኣሳ ዎጋኒኔ ጎዓይ ባይንዳ ሃ ኣላሜዛ ላፋ ዎጋን ኤቂዳ ኣሳ ኤራቴꬃኒኔ ጮ ሜላ ባሌ ꬆ ሃሳያን ኢንቴና ኦኒካ ዲዖንታ ማላ ናጌቲቴ ።
50003014	Faith	ፆሲ ታና ዬሱስ ኪርስቶሳ ባጋራ ፑዴ ፄይጊዳ ጊሽ ዎይቶ ጋካ ኤካናስ ኤሌላይስ ።
56002014	Faith	ኢዚካ ኑና ኢታቴꬃፌ ዎዛናሲኔ ሎዖ ኦꬃናስ ሚኒዛ ባ ዴሬ ኤራይስ ዶራናስ ባና ኑስ ኣꬂ ኢሚዴስ ።
43005024	Faith	“ ታ ኢንቴስ ቱማ ጋይስ ፥ ታ ቃላ ሲዪዛዴሲኔ ታና ኪቲዳዴን ኣማኒዛዴስ ሜርና ዴዖይ ዴስ ። ኢዛዴይ ሃይቆፔ ጌዴ ዴዖን ፒኒዴስ ኣቲን ኢዛ ቦላ ፒርዴቴና ።
66021015	Description	ሄሳ ታስ ዮቲዳ ኪታንቻዛስ ሄ ካታማዮኔ ኢዚ ፔንጌታ ቃሴካ ሄ ጊንቤ ላሻዛ ኢዛራ ዋꬊዛ ዎርቃ ዛንጌይ ዴስ ።
50003019	Sin	ኢስታ ዉርሴꬅ ꬋዮ ። ኢስታ ኡሎይ ኢስታ ፆሳ ። ኢስታስ ካዉሻቴꬃይ ኢስታስ ቦንቾ ። ኢስታ ዎዝናይ ሼምፒዳይ ሃ ቢታ ዱሳና ።
54003006	Sin	ኦቶሬቴꬃን ፑርዲ ፃላዔይ ኩንዲዳ ፒርዳን ኢዚ ኩንዶንታ ማላ ኦራꬅ ኣማኒዛዴ ጊዶፖ ።
65001003	Recommendation	ታ ሲቆቶ ! ኑ ኢሲፌ ኣቲዳ ኣቶቴꬃ ጊሽ ታ ኢንቴስ ፃፋናስ ዳሮ ኮያዲሲሺን ሃዒ ቃሴ ናምዓንꬆንታ ኢሲቶ ፆሲ ኣሳስ ኢሚዳ ኣማኖ ጊሽ ኢንቴ ዳሮ ባፄታና ማላ ታ ኢንቴና ዞራይስ ። ታ ኢንቴስ ፃፋናስ ታስ ቶሆ ጊዲዴስ ።
44004002	Description	ዪዲኔ ሃዋሬቲ ኣሳ ታማርሲዛይሳሲኔ ዬሱሳ ባጋራ ቤቲዳ ሃይቂዳይታ ዴንꬃ ጊሽ ሳባኪዛይሳስ ኬሂ ሃንቄቲዳ ።
66018005	Sin	ኢዚ ናጋራይ ዶሬቲዲ ፑዴ ሳሎ ጋኪዴስ ። ፆሲካ ኢዚ ሞሮዛ ኣኬኪዴስ ።
43004046	Description	ሄሳፌ ጉዬ ዬሱሲ ሃꬄ ዎይኔ ጫጄ ኦꬂዳ ጋሊላ ዴሬ ጊዶን ዲዛ ቃና ጌቴቲዛ ካታማ ናምዓን ꬆ ቢዴስ ። ሄ ዎዴ ቂፊርናሆሜን ኢዛስ ናይ ሳኬቲዳ ኢሲ ካዎ ሹሜይ ዴስ ።
45012011	Recommendation	ጎዳስ ኦꬃና ኣያናን ፁጌቲዛይታ ጊዲቴ ኣቲን ሄሳ ሄ ሚኖቴꬃፌ ጉዬ ጎፒቴ ።
60001008	Faith	ኢንቴ ዬሱስ ኪርስቶሳ ኣይፌራ ቤዮንታ ኣጊኮካ ኢንቴ ኢዛ ዶሴታ ፤ ሃዒካ ኢንቴ ኢዛ ቤዮንታ ኣጊኮካ ኢዛ ኣማኔታ ፤ ጮ ቃላን ቆንጪሳና ዳንዳዮንታ ጊታ ቦንቾ ኡፋይስ ኢንቴ ኡፋዬቴታ ።
62004013	Grace	ኢዚ ኑስ ባ ኣያና ኢሚዳ ጊሽ ኑ ኢዛን ዲዛይሳኔ ኢዚካ ኑናን ዲዛይሳ ኑ ሄሳን ኤሮስ ።
43019029	Description	ሄን ጋዳን ጫላ ጳንቂዳ ኡሺ ኩሚ ኡቲዳ ኢሲ ፃሮ ማላይ ዴስ ። ሄሳ ጊሽ ሄን ጋዳን ዲዛይቲ ሄ ጫላ ኡሻ ዛን ꬓ ሚሳቲዛ ሳፍናጌ ጌቴቲዛይሳራ ሂሶጴ ጌቴቲዛ ሚꬃ ፄራን ቃጲዲ ኢዛ ዱናኮ ሺሺዳ ።
51001013	Grace	ኢዚ ኑና ꬉማን ሃሬቴꬃፌ ኣሺዲ ጌዴ ባ ዶሲዛ ናዛ ካዎቴꬃን ኑና ፒንꬂዴስ ።
45016017	Recommendation	ታ ኢሻቶ ! ኣሳ ጋርሳን ሻኬቴꬂ ሜꬊዛይታፔኔ ኢንቴ ታማሪዳ ቲሚርታ ኤኮንታ ኢፆን ኢንቴስ ꬉጴ ጊዲዛ ኣሳታፔ ኢንቴ ናጌቲቴ ።
45012007	Recommendation	ኦꬂ ማዲዛዴይ ኦꬂ ማዶ ፤ ታማርሲዛዴይካ ታማርሶ ።
43016023	Faith	“ ኢንቴ ሄ ዎዴ ታፔ ኣይኮካ ዎሴኬታ ፤ ታ ኢንቴስ ቱሙ ጋይስ ፤ ታ ሱንꬃን ታ ኣዋ ዎሲኮ ኢዚ ኢንቴስ ዉርሲካ ኢማና ።
66021019	Description	ሄ ካታማይሲ ጊዶ ማሳራቴ ሹቻይ ዱማ ዱማ ኣልዖ ሹቻን ሎዒ ጊጊዴስ ። ኮይሮ ማሳራቴዚ ኢያሲጲዴ ፥ ናምዓንꬆዚ ሲምፔሬ ፥ ሄꬓንꬆዚ ኬልቄዶኔ ፥ ኦይዳንꬆዚ ማርጊዴ ፥
59004017	Sin	ሄሳ ጊሽ ሎዖ ጊዲዛይሳ ኦꬃናስ ቤሲዛይሳ ኤሪሼ ኦꬆንታዴስ ናጋራ ጊዳና ።
66019005	Faith	ሄሳፌ ጉዬ “ ኢዛስ ያዪዛ ኢዛ ኦሳንቻቲ ዉሪካ ጉꬃቲኔ ጊታቲ ኑ ጎዳ ጋላቲቴ ” ጊዛ ቃላይ ኣልጋፌ ኬዚዴስ ።
47005002	Faith	ሄ ዎዴይ ጋካናስ ኑ ኬꬃ ሳሎይሳ ማይዓናስ ኑ ላሞቲ ናጎስ ።
48006004	Recommendation	ኢሲ ኢሲ ኣሲ ባ ኦሶ ባርካ ፓጪ ፄሎ ። ሄሳፌ ጉዬ ሃራ ኣሳራ ባና ጊናሶንታ ዲሼ ኢዚ ባና ጬቂሲዛዚ ዴማና ።
46007036	Recommendation	ኢሳዴይ ባ ኦይቺዳ ጌላዖዮ ዎጋራ ኦይኮንታ ኣጊኮ ኢዚ ዎዴይካ ጪሚ ጪሚ ቢኮ ኤካና ኮይኮ ባ ኮይዳ ማላ ኤኮ ። ኤኪኮኔ ጌሊኮ ሎዖ ። ናጋራ ጊዴና ።
43016002	Violence	ኢስቲ ኢንቴና ባ ኬꬃፌ ጎዳና ፤ ሃራይ ኣቶሺን ኢንቴና ዎꬊዛዴይ ዉሪ ፆሳስ ኦꬂዛዴ ሚሳቲዛ ዎዴይ ያና ።
66015001	Description	ታኒ ሃራ ዎልቃማ ማላታ ሳሎ ቦላ ቤያዲስ ። ፆሳ ሃንቆይ ኢስታን ፖሌታናስ ዉርሴꬅ ጊዲዳ ላፑን ቦሻታ ኦይኪዳ ላፑን ኪታንቻታ ቤያዲስ ።
43018023	Description	ዬሱሲካ ዛሪዲ “ ታ ኢታ ሃሳዪዳ ጊዲኮ ኣኔ ታ ጎይሳ ኔ ማርካታ ፤ ታ ዮቲዳይ ሊኬ ጊዲኮ ታና ኣዛስ ባቃይ ? ” ጊዴስ ።
50004003	Recommendation	ኤሮ ! ኔኖ ! ታናራ ኢሲፌ ኣማኔቲዳ ኦሳንቻዞ ፥ ሚሺራቾ ቃላ ዮቶስ ታናራኔ ቃላሜንፆሳራ ቃሴካ ኢስታ ሱንꬃይ ዴዖ ማፃፌን ፃፌቲዳ ሃንኮ ታናራ ኦሶ ላጌታራ ኢሲፌ ዋዪዳይታ ሄ ማጫሳታ ኔ ማዳና ማላ ታ ኔና ዎሳይስ ።
66016006	Sin	ኣሳይ ካሴ ኣማኒዛይታ ሱꬂኔ ናቤታ ሱꬅ ጉሲዳ ጊሽ ኔ ኢስታ ሱꬅ ኡሻዳሳ ። ሄሲካ ኢስታስ ቤሴስ ”
45006002	Sin	ሙሌካ ጊዴና ። ኑኒ ናጋራስ ሃይቂዶስ ። ሂስቲን ሃይሳፌ ጉዬ ኑ ዋኒ ናጋራን ዳኔ ?
66017011	Violence	ኦስፑን ꬆ ካዎዚ ካሴ ዲዛዴ ሺን ሃዒ ቃስ ባይንዳ ዶዓኮ ። ኢዚ ላፑናታፔ ኢሳ ። ኢዚካ ጌዴ ꬋ ዮሶ ባና ።
48004030	Recommendation	ጊዶ ኣቲን ጌሻ ማፃፋይ ቃሴ ኣይ ጊዜ ? “ ኣይሌዮ ኢዚ ናዛራ ዲጋ ፤ ኣይሌ ናይ ጎቃይ ናራ ላቴና ” ጌስ ።
54006009	Sin	ዱሬ ጊዳናስ ኮዪዛይቲ ጊዲኮ ጌዴ ፓጬኒኔ ናርፃን ጌሊዲ ኦይኬቲዛይሳ ማላ ዳሮ ሃዳኒኔ ኢታ ኣሞን ኡንዔቴቴስ ።
66017016	Violence	ሄ ዶዓዚኔ ኔ ቤዪዳ ታሙ ካጬቲ ሄ ላይማ ማጫሳዮ ኢፄቴስ ። ኢስቲ ኢዞ ꬋ ዮሶ ጋꬃና ፤ ካሎ ሜላ ኣሻና ፤ ኢስቲ ኢዚ ኣሾ ማናኔ ኢዞ ታማንካ ፁጋና ።
46008003	Faith	ፆሴ ሲቂዛዴይ ጊዲኮ ኢዚ ፆሳ ኣቻን ኤሬቲዳዴ ።
45003009	Sin	ሂስቲን ኑ ኣይ ጊኖ ? ኑኒ ኢስታፌ ኣꬊዞኒ ? ሙሌካ ኣꬎኮ ። ኣይሁዳታ ጊዲኮካ ኣይዛቤታ ጊዲኮካ ዉሪካ ናጋራፔ ጋርሳ ባጋራ ዲዛ ጊሽ ታ ዉርሳካ ካሴታዳ ኢስታስ ዮታዲስ ።
44007041	Sin	ሄ ዎዴ ማራ ሚሲሌ ሜꬊዲ ኤቃስ ያርሾ ሺሺዳ ። ባርካ ሜꬊዳ ባ ኩሼ ኦሶን ኡፋዬቲዲ ጉፒዳ ።
66009020	Sin	ሃይታ ሃ ቦቻታን ሃይቆፔ ኣቲዳ ኣሳ ዜሬꬃቲ ካሴ ባ ኦꬂዳ ኢታ ኦሶፔ ሲሚዲ ማሮቴꬃን ጌሊቤይቴና ። ዳይዳንꬃስ ዎርቃፌ ፥ ቢራፔ ፥ ፃርቂማላፔ ፥ ሹቻፌ ፥ ሚꬃፌ ፥ ኦሴቲዳ ፄላናስ ዎይኮ ሃይꬃን ሲያናስ ዎይኮ ሃሙታናስ ዳንዳዮንታ ኤቃታስ ጎይኖ ኣጊቤይቴና ።
47005011	Faith	ሄሳ ጊሽ ጎዳስ ባቦ ጉሲ ኣይ ጉሳኮኔ ኑ ኤሪዛ ጊሽ ኣሳይ ኑ ዮቲዛይሳ ኤሮ ጊ ኤካና ማላ ኦꬃናስ ዳቡሮስ ። ኑኒ ኦናንታኮኔ ፆሳ ኣቻን ቆንጬ ። ቃሴካ ኢንቴ ዎዝናንካ ቆንጬ ጊዲዳይሳ ታ ኣማናይስ ።
49002003	Sin	ሃይሳፌ ካሴ ኑኒ ኑ ኣሾ ኣሞቴꬅ ፖሊሼ ኣሾይ ኮዪዛ ኦጌ ካሊሼ ኢስታራ ዶስ ። ኑኒካ ሃንኮ ኣሳ ማላ ኑ ሜꬌቴꬃፌ ፆሳ ሃንቆ ጊዶን ዴዖስ ።
44002040	Recommendation	ሃራ ዳሮ ቃላራ ኢስታስ ማርካቲሼ “ ሃይሳ ጌላ ዬሌቴꬃፌ ኢንቴና ኣሺቴ ” ጊዲ ኢስታ ቆፊሲዴስ ።
45008013	Faith	ኣሾ ሼኔ ማላ ዲዛ ጊዲኮ ኢንቴ ሃይቃና ፤ ኣሾ ኦሶ ኢታዛ ኢንቴ ኣያናን ዎꬊኮ ኢንቴ ዴዖን ዳና ።
45010011	Faith	ጌሻ ማፃፋይ ጊዛ ማላ “ ኢዛን ኣማኒዛይ ዉሪካ ዬላቴና ። ”
45001008	Faith	ኢንቴ ኣማኖይ ኣላሜ ኩሜꬃን ሲዬቲዳ ጊሺኔ ኢንቴ ጊሽ ታ ጎዳ ፆሳ ዬሱስ ኪርስቶሳ ባጋራ ጋላታይስ ።
52001004	Faith	ፆሳን ዶሴቲዳ ኑ ኢሻቶ ! ኢዚ ኢንቴና ዶሪዳይሳ ኑ ኤሮስ ።
60004008	Recommendation	ሲቆይ ዳሮ ናጋራ ካሚዛ ጊሽ ሃራፔ ቦላራ ኢንቴ ኢንቴ ጋርሳን ሎዔꬂ ሲቄቲቴ ።
44027001	Description	ኑኒ ፃላኔ ዴሬ ማርካቤን ባና ማላ ጌቴቲ ቃሼቲዳ ጊሽ ጳዉሎሳኔ ሃራ ቃሾ ኣሳታካ ካዎ ኣዉጊስፆሳ ዎታዳራታፔ ጊዲዳ ዩሊዮሳ ጌቴቲዛ ማቶ ሃላቃስ ኣꬂ ኢሚዳ ።
66015003	Faith	ፆሳ ኦሳንቻ ሙሴ ዬꬂኔ ዶርሳዛ ዬꬅ ፥ “ ኡባ ዳንዳዪዛ ጎዳ ፆሶ ! ኔ ኦሶይ ጊታኔ ማላሊሲዛዛ ፤ ዴሬ ካዎዞ ! ኔ ኦጌይ ሊኬኔ ቱማ ።
60002002	Faith	ሃዒ ዬሌቲዳ ጉꬃ ናይቲ ማꬅ ኣሞቲዛይሳ ማላ ኢንቴካ ኣታናስ ፥ ኢዛን ዲጪ ዲጪ ባናስ ጌሺ ጊዲዳ ኣያና ቲሚርቴ ላሞቲቴ ።
66014013	Faith	ታኒ ሳሎፔ ሂዝጊዛ ቃላ ሲያዲስ “ ሃይሳፌ ጉዬ ጎዳ ዬሱሳይታ ጊዲዲ ሃይቃናይቲ ኢስቲ ኣንጄቲዳይታ ። ” ፂሎ ኣያናይካ “ ኤ ፥ ኢስቲ ባ ዳቡርሳፌ ሼምፓና ማላ ኢስታ ኦሶይ ኢስታ ካላና ” ጌስ ።
59001027	Faith	ፆሳ ኣዋ ሲንꬃን ኢታቴꬂ ባይንዳ ሎዖ ኣማኖይ ፤ “ ኣያኔ ኣዋይ ሃይቂዳ ናይታ ፥ ኢስታ ኣዚናቲ ሃይቂዳ ማጫሳታ ሜቶቴቲሺን ማዶኔ ሃይሳ ኣላሜዛ ቱናቴꬃፌ ባና ናጎ ።
51002004	Recommendation	ኦኒካ ኢንቴና ዱና ማልዔꬆን ባሌꬆንታ ማላ ታ ኢንቴስ ዮታይስ ።
66005013	Description	ሳሎንካ ሳዓ ቦላካ ፥ ቢታፌ ጋርሳንካ ፥ ኣባ ጊዶን ዲዛ ሜꬌቴꬃ ኡባን “ ኣልጋ ቦላ ኡቲዳይሳሲኔ ዶርሳስ ጋላታይኔ ꬎቃቴꬂ ፥ ቦንቾይኔ ዎልቃይ ሜርናፔ ሜርና ጋካናስ ኢዛስ ጊዶ ! ” ጊሺን ታ ሲያዲስ ።
66008008	Description	ናምዓን ꬆ ኪታንቻይካ ባ ዛዬዛ ፑኒዴስ ፤ ኢሲ ጊታ ዙማ ሚሳቲዛ ሚሺ ኤፂሼ ዱጌ ኣባ ጊዶ ዬጌቲዴስ ፤ ኣባስ ጪጎይ ሱꬅ ጊዲዴስ ።
44007058	Violence	ኢስቲፋኖሴ ኦይኪዲ ካታማፔ ጌዴ ካሬ ኦሊዳ ። ሹቻን ጫች ኦይኪዳ ። ሄሲ ዉሪ ሃኒሺን ማርካቲካ ባ ማይዖ ሳዉሌ ጌቴቲዛ ፓንꬃ ኣቻን ዎꬂዳ ።
45015011	Faith	ናምዓንꬆካ “ ኣይዛቤቲ ኢንቴ ዉሪካ ጎዳ ጋላቲቴ ፤ ዴሬይ ዉሪ ኢዛ ሳቢቴ ”
45011036	Faith	ዉሪካ ኢዛፔ ፥ ኢዛን ፥ ኢዛሳ ፤ ኢዛስ ቦንቾይ ሜርናፔ ሜርናስ ጊዶ ! ኣሚን ።
43001029	Faith	ዎንቴꬃ ጋላስ ዮሃኒሲ ዬሱሲ ባኮ ዪሺን ቤዪዲ “ ዴሬ ናጋራ ቢታፌ ዲጋና ፆሳ ዶርሲ ሄኮ ሃይሲች !
58011031	Description	ላይማን ኣቂዛ ኤራዓባ ዴሬ ፆሞሳና ዪዳይታ ሳሮን ሞካ ኤኪዳ ጊሽ ሃንኮ ኣዛዜቶንታ ኣሳራ ꬋ ዮንታ ኣማኖን ኣታዱስ ።
43010010	Grace	ካይሶይ ካይሶታና ፥ ዎꬋናሲኔ ꬋ ይሳናስ ፃላ ዬስ ። ታ ጊዲኮ ኢንቴስ ዴዖይ ዳና ማላኔ ኢንቴስ ኬሂ ዳራና ማላ ያዲስ ።
50003020	Faith	ኑ ዴሬይ ጊዲኮ ሳሎና ። ሄፔ ቡሮ ያናይሳ ኑና ኣሺዳ ጎዳ ዬሱስ ኪርስቶሳ ዩሳ ላሞቴꬃን ናጎን ዶስ ።
45015007	Recommendation	ሄሳ ጊሽ ፆሲ ኢንቴና ፆሳ ቦንቾን ሞኪ ኤኪዳ ማላ ኢንቴካ ኢሶይ ኢሳ ኡፋይሳን ሞኪ ኤኪቴ ።
44021024	Recommendation	ኔ ኢስታ ኔናራ ኤካዳ ኢስታራ ጊዳዳ ኔና ጌሻ ፤ ኣሳቲ ባ ሁዔ ሜዴታና ማላኔ ፆሳ ኬꬃን ኢሜቲዛ ሙፁዋታ ሚሻ ኔ ኢስታስ ቃንፃ ፤ ኔ ሄሳ ꬆ ኦꬂኮ ኔ ቦላ ዎሬቲዳይሲ ዉሪ ሜላ ጊዲዳይሳኔ ኔካ ሙሴ ዎጋ ፖላ ናጊዛዴ ጊዲዳይሳ ኣሳይ ዉሪ ኤራና ።
45004012	Faith	ኢዚ ቃፃሬቲዳይታስካ ኣዋ ፤ ቃፃሬቲዳይታስ ፃላላ ጊዶንታ ኑ ኣዋ ኣብራሃሜይ ካሴ ቃፃሬታናፔ ሲንꬄ ኢዛስ ዲዛ ኣማኖ ጌዶ ካሊዛይታስ ኡባሳ ።
44001026	Description	ሄሳፌ ሳማ ዬጊን ሳማይ ማቲያሳስ ኬዚዴስ ። ኢዚካ ታማኔ ኢሲ ሃዋሬታራ ኢሲፌ ታዪቤቲዴስ ።
45004007	Grace	“ ኢስታስ ኢስታ ባላ ኦሶይ ኣቶ ጌቴቲዳይቲኔ ናጋራፔ ማሬቲዳይቲ ኣንጄቲዳይታ !
66011004	Description	ሄይቲ ቢታ ጎዳ ሲንꬃን ኤቂዛ ናምዑ ዎጋራ ሚꬃቲኔ ኢስታ ቦላ ፆምፔ ዎꬂዛ ናምዑ ባላታ ።
59004009	Recommendation	ዳርሲ ቆፒቴ ፤ ሙዞቲቴ ፤ ዬኪቴ ፤ ኢንቴ ሚቻይ ዬሆን ፤ ኡፋይሳይ ቃሴ ሙዞቴꬃን ሲሞ ።
64001011	Recommendation	ታ ኢሻዞ ! ሎዖታ ሚሳታ ኣቲን ኢታ ኣሳታ ሚሳቶፓ ። ሎዖ ኦꬂዛዴይ ዉሪካ ፆሳ ኣሳ ። ኢታ ኦꬂዛዴይ ቃሴ ፆሴ ቤይቤና ።
45004011	Faith	ኢዚ ካሴ ቃፃሬታናፔ ካሴ ዴሚዳ ፂሎቴꬃይ ቃፃራስ ማላታ ጊዳና ማላ ፂሎቴꬃስ ማታሜ ኤኪዴስ ። ሄሳ ጊሽ ቃፃሬቶንታ ኣማኒዛይታስ ፂሎቴꬅ ቆዴታና ማላ ኡባታስ ኢዚ ኣዋ ።
45006007	Grace	ጋሶይካ ሃይቂዳ ኣሲ ናጋራፔ ሼምፒዴስ ።
47004010	Faith	ዬሱሳ ዴዖይ ኑ ኣሳቴꬃን ቆንጫና ማላ ኑኒ ኢዛ ሃይቆ ኡባ ዎዴ ቶኪ ዩዮስ ።
50002021	Sin	ሃራይ ዉሪካ ዬሱስ ኪርስቶሳይሳ ጊዶንታ ባ ጎዓስ ዎፂዛዴ ፃላላ ።
58011011	Faith	ኣብራሃሜስ ዎዴይ ጌዴ ቢዳዴ ጊዲኮካ ሳራይካ ዬሎንታ ማካራ ጊዲኮካ ሂዶታ ኢስታስ ኢሚዳዴይ ኣማኔቲዳዴ ሂስቲ ፄሊዲ ኣማኖን ና ኣዋ ጊዳናስ ጋኪዴስ ።
43006039	Grace	ታና ኪቲዳይሳ ሼኔይ ታስ ኢሚዳይታፔ ኢሳዴካ ꬋ ይሶንታ ዉርሴꬃ ጋላስ ታ ዴንꬃና ።
46008006	Faith	
52003006	Description	ሃዒ ቃሴ ፂምቶሲ ኢንቴ ኣቻፌ ኑኮ ዪዲ ኢንቴ ኣማኖ ጊሺኔ ኢንቴ ሲቆቴꬃ ጊሽ ሎዖ ዎሬ ኑና ሲሲዴስ ። ቃሴካ ኢንቴ ኡባ ዎዴ ኑና ሎዔꬂ ቆፒዛይሳኔ ኑካ ኢንቴና ቤያናስ ላሞቲዛ ማላ ኢንቴካ ኑና ቤያናስ ላሞቲዛይሳ ኑስ ዮቲዴስ ።
60005004	Grace	ኢንቴ ሄሳ ꬆ ኦꬂኮ ሃንኮ ዋና ሄሚዛይሲ ቆንጪዛ ዎዴ ኢንቴ ሞሬቶንታ ቦንቾ ኣክሊሌ ኤካና ።
47003012	Faith	ሄሳ ጊሽ ሄሳ ማላ ሂዶታይ ኑስ ዲዛ ጊሽ ኑኒ ፃላቴꬃን ሃሳዮስ ።
61002012	Sin	ሄይቲ ዎርዶ ኣስታማሬቲ ቃስ ባስ ኤሬቶንታ ኢፂዳ ሚሽ ዉርሲ ጫሺ ጫዬቴስ ። ሄይታንቲ ናርፃን ኦይኬታናሲኔ ሃይቃናስ ዬሌቲዳ ። ጮ ሜላ ባ ሼኔን ዲዛይታኔ ቆፋይ ባይንዳ ዶዓታ ማላ ። ዶዓቲ ጮ ሜላ ꬋ ዪዛይሳ ꬆ ኢስቲካ ሙሌራ ꬋ ያና ።
43012006	Sin	ኢዚ ሄሳ ጊዳይ ሚሻ ሺሺዛ ካራፂቴ ኦይኪዛዴይ ኢዛ ጊዲዳ ጊሽ ሺቂዛ ሚሻፌ ባስ ሺሺዲ ጎዔቲዛዴ ጊዲዳ ጊሻሳ ኣቲን ማንቆታስ ሚሼቲዲ ጊዴና ።
62004016	Faith	ሄሳ ጊሽ ፆሲ ኑና ሲቂዛ ሲቆ ኑ ኤሮስ ። ኑ ኢዛ ሲቆን ኣማኔቶስ ። ፆሲ ሲቆ ። ሲቆን ዲዛዴይ ፆሳን ዴስ ። ፆሲካ ሄሳዴን ዴስ ።
44011019	Description	ኢስቲፋኖሴ ቦላ ዴንዲዳ ጎዴቴꬃ ጋሶን ላሌቲዳ ኣማኒዛ ኣሳይ ቃላ ኣይሁዳታስ ፃላላ ዮቲሼ ፒንቄ ፥ ቆጲሮሴኔ ኣንፆኪያ ጌቴቲዛሶ ጋካናስ ካንꬂ ቢዳ ።
54006006	Faith	ጊዶ ኣቲን ቱሙ ኣያና ኣስ ጊዴꬅ ኑስ ዲዛይሳን ዎፑ ጊዲ ዱሳራ ጊታ ዎꬌ ።
66013007	Violence	ኢዚ ጌሻታ ኦላና ማላኔ ፆናና ማላ ኢዛስ ጎዳቴꬂ ኢሜቲዴስ ። ዱማ ዱማ ቆሞታኔ ዛርኬታ ፥ ዱማ ዱማ ቃላን ሃሳዪዛ ዴሬታ ኡባ ቦላ ኢዛስ ጎዳቴꬂ ኢሜቲዴስ ።
60002020	Faith	ኢንቴ ኢታ ኦꬂዳ ጊሽ ቃፃዬቲሼ ዳንዳዪኮ ኢንቴስ ኣዛ ጋላታይ ዳኔ ? ኢንቴ ሎዖ ኦꬂዲ ዋዬ ኤኪሼ ዳንዳዪኮ ኢንቴ ፆሳፌ ጋላታ ኤካንዴታ ።
58009015	Grace	ሄሳ ጊሽ ፄይጌቲዳይቲ ኢስታስ ኢማና ጌቴቲዳ ሜርና ላታ ኤካና ማላ ኪርስቶሲ ኦራꬃ ጫቆስ ጋናቲዛዴ ጊዲዴስ ። ኮይሮ ጫቆዛ ጋርሳን ዲዛ ዎዴ ኢስቲ ኦꬂዳ ናጋራፔ ጌያና ማላ ኢስታ ጊሽ ኢዚ ሃይቂዴስ ።
45006001	Sin	ሂስቲን ኑ ኣይ ጊኖ ? ፆሳ ኪያቴꬂ ዳራና ማላ ናጋራ ጉጂ ኦꬂኖ ?
49005004	Recommendation	ኢንቴ ጋላታ ጋላቲዛይታ ጊዲቴ ኣቲን ኣሴ ዬላቺዛ ላፋ ሃሳያይ ጮ ኤያቴꬃ ዮዖይ ኢንቴስ ቤሶንታ ጊሽ ሄሳ ማላይ ኢንቴ ጋርሳን ዶፖ ።
66006008	Violence	ቃሴካ ጮሎሎ ፓራ ቤያዲስ ። ፓራ ቶጊዳይሳ ሱንꬂ ሃይቆ ጌቴቴስ ። ኢዛ ቃስ ዱፎይ ካሌስ ። ሃይቆይኔ ዱፎይ ቢታፌ ሳይሶ ኦላን ፥ ጋፋን ፥ ቦሻኒኔ ባዞ ዶዓን ዎꬋና ማላ ጎዳቴꬂ ኢስታስ ኢሜቲዴስ ።
45004016	Faith	ሄሳ ጊሽ ሂዶታይ ኣማኖን ዪዴስ ። ሄሲካ ኢዛ ሂዶታይ ኢዛ ኪያቴꬃን ጊዳና ማላኔ ኣብራሃሜ ዜሬꬃስ ኡባስ ኣማኔቲዛይሳ ጊዳና ማላ ሃኒዴስ ። ሄሲካ ዎጋን ኢዛይታ ጊዲዳይታስ ፃላላ ጊዶንታ ኣማኖን ኣብራሃሜ ናይታ ጊዲዳይታስ ኡባታሳ ። ኢዚካ ኑስ ኡባስካ ኣዋ ።
44028018	Description	ኦሮሜ ኣሳቲ ታና ቆሪ ኦይቺዳፔ ጉዬ ታና ሃይቆስ ጋꬂዛ ሚሽ ዴሞንታ ኣጊዳ ጊሽ ቢርሺ ዬዳና ኮይዳ ።
45009016	Grace	ሄሳ ጊሽ ኣሲ ኮይዳ ማላ ጊዶንታ ዎይኮ ኣሳ ዳቡራን ጊዶንታ ፆሲ ማሪዳ ማላ ሃኔስ ።
46010008	Sin	ኢስታ ጋርሳፌ ኢሲ ኢሲ ኣሳቲ ላይማቲዲ ኢሲ ጋላስ ናምዑ ታማኔ ሄ ꬑ ሺ ኣሳይ ዲፒ ጊ ዉሮይሳ ꬆ ዉሮንታ ማላ ኑካ ኣኔ ላይማቶኮ ።
45007023	Sin	ጊዶ ኣቲን ታ ኣሳቴꬃ ጊዶን ኦꬂዛ ናጋራ ዎጋይ ታና ቃቺ ኦይኪዲ ታ ቆፋ ዎጋራ ኦሌቲዛ ሃራ ዎጋይ ታ ኣሳቴꬃ ጊዶን ኦꬂሺን ቤያይስ ።
58006001	Faith	ሄሳ ጊሽ ኮይሮፔ ኪርስቶሳ ጊሽ ኢሜቲዳ ቲሚርቴዛ ኣጊዲ ኣኔ ጌዴ ሚኖ ቲሚርቴኮ ቦስ ። ሃይቂዳ ኦሶፔ ማሮቴꬃን ጌሎ ጊሺኔ ፆሳን ኣማኖ ጊሽ ቡሮ ኣኔ ኢዛን ዎꬊ ማꬎኮ ።
46016011	Recommendation	ሄሳ ጊሽ ኦኒካ ኢዛ ካꬎፖ ። ኢዚ ታኮ ሳሮን ሲማና ማላ ኢንቴ ማዲቴ ። ኑካ ሃራ ኣማኒዛይታራ ኢዛ ዩሳ ናጎን ዶስ ።
59002014	Faith	ታ ኢሻቶ ! ኢሲ ኣሲ ታስ ኣማኖይ ዴስ ጊኮ ቃሴ ኦሶን ቤሶንታዴ ጊዲኮ ኢዛ ኣይ ማዳኔ ? ሄሳ ማላ ኣማኖይ ኢዛ ኣሻኔ ?
43007025	Description	ዬሩሳላሜ ኣሳፔ ኢሲ ኢሲ ኣሳቲ “ ኢስቲ ዎꬋና ኮዪዛ ኣዴዚ ሃይሳ ጊዴኔ ?
43020022	Faith	ሄሳ ጊ ሲሚዲ ኢስታ ቦላ ኡፉ ጊዲ “ ኢንቴ ፂሎ ኣያና ኤኪቴ ።
45010003	Sin	ፆሲ ኣስ ፂሊሲዛ ኦጌ ኤሮንታ ኣጊዲ ባ ፂሎቴꬃስ ኦጌ ካሊዳ ኣቲን ፆሳ ፂሎቴꬃ ኦጌ ካሊቤቴና ።
62005010	Faith	ፆሳ ናን ኣማኒዛዴ ኡባ ዎዝናን ኢዛ ጊሽ ማርካይ ዴስ ። ፆሴ ኣማኖንታይ ዉሪካ ፆሲ ባ ናዛ ጊሽ ኢሚዳ ማርካቴꬃ ኣማኖንታ ጊሽ ኢዛ ዎርዶሴስ ።
43014012	Faith	ታ ኢንቴስ ቱሙ ጋይስ ፤ ታና ኣማኒዛዴይ ታ ኦꬂዛ ኦሶ ኦꬃና ፤ ሄሳፌካ ኣꬂ ኦꬃና ፤ ጋሶይካ ታኒ ኣዋኮ ባና ።
56002009	Recommendation	ኣይሌቲ ኣዛንካ ባ ጎዳታስ ሃሬታና ማላኔ ኡፋይሳና ማላ ፤ ቃሴካ ኣዉቴ ዛሮንታ ማላ ታማርሳ ።
58012015	Recommendation	ኢንቴፌ ኢሳዴስካ ፆሳ ኪያቴꬂ ፓጮንታ ማላ ቃሴካ ጫሞ ኣይፌ ኣይፊዛ ሚꬂ ሞኪዲ ሜቶ ሜꬎንታ ማላኔ ዳሮታ ሞሮንታ ማላ ናጌቲቴ ።
54003007	Recommendation	ቃሴካ ኢዛ ሱንꬃን ቦሬቶንታ ማላኔ ፃላዔ ናርፃን ኢዚ ጌሎንታ ማላ ኣማኖንታ ኣሳ ኣቻን ሎዖ ማርካቴꬅ ዳናስ ኮሼስ ።
49004007	Grace	ጊዲኮካ ኪርስቶሲ ኢማና ጊ ቃቺዳ ማላ ኑስ ኢሳስ ኢሳስ ዱማ ዱማ ኢሞቴꬂ ኢሜቲዴስ ።
66016003	Description	ናምዓን ꬆ ኪታንቻዚ ቃስ ፁዓዛ ኣባ ቦላ ጉሲዴስ ። ኣባይካ ሃይቂዳ ኣሳ ሱꬃ ማላ ጊዲዴስ ። ኣባ ጊዶን ሼምፖራ ዲዛይቲ ዉሪካ ሃይቂዳ ።
49006006	Recommendation	ጮ ኣሳ ኣይፌን ቤታና ማላኔ ኦꬂሲዛይታፔ ዱና ኣንጆ ኤካናስ ጊዶንታ ኢንቴ ኪርስቶሳ ኣይሌታ ማላ ፆሳ ሼኔ ኩሜꬃ ዎዝናፔ ፖላና ማላ ዎዝናፔ ኣዛዜቲቴ ።
60003016	Recommendation	ኢንቴ ኢስታስ ኢማና ዛሮይ ቃስ ኣሽኬቴꬃኒኔ ቦንቾን ጊዶ ። ኢንቴ ኪርስቶሳይታ ጊዲዳ ጊሽ ኢንቴስ ዲዛ ሎዖ ኣማሌዛ ጊሽ ኢታ ሃሳዪዛ ኣሳይ ባ ኢታ ሃሳያን ዬላታና ማላ ኢንቴስ ሎዖ ቆፋይ ዴዖ ።
43006040	Faith	ኤ ታ ሼኔይ ናዛ ቤዪዲ ኢዛ ኣማኒዛዴይ ዉሪ ሜርና ዴዖ ዴማናሳ ። ታኒካ ዉርሴꬃ ጋላስ ኢዛ ሃይቆፔ ዴንꬃና ” ጊዴስ ።
44012023	Violence	ሄርዶሲካ ፆሳስ ቦንቾ ኢሞንታ ኣጊዳ ጊሽ ጎዳ ኪታንቻይ ሄራካ ሄርዶሳ ሾጪ ዬጊን ጉፁኒ ሃይቂዴስ ።
47001003	Grace	ማሪዛ ኣዋሲኔ ዉርሲካ ሚንꬄꬂዛ ኑ ጎዳ ዬሱስ ኪርስቶሳ ኣዋ ፆሳስ ጋላታይ ጊዶ ።
54001006	Sin	ኢሲ ኢሲ ኣሳይ ሃይታፔ ፖቂ ኤቂዲ ጎዓይ ባይንዳ ዮዖታኮ ሲሚዴስ ።
45001016	Faith	ኣማንዛይቲ ዉሪ ኣታና ማላ ፆሳ ዎልቃ ጊዲዳ ጊሽ ታ ሚሺራቾ ቃላን ዬላቲኬ ፤ ሄሲካ ኮይሮ ኣይሁዳታስ ካሊዲ ኣይዛቤታሳ ።
46003011	Description	ጋሶይካ ኬꬃይ ኬፄቴꬅ ኦይኬቲዳፔ ጉዬ ሃራ ዎꬂ ቃሴ ኬፃና ዳንዳዪዛዴይ ኦኒካ ባዋ ፤ ሄሲካ ኬꬃስ ኮይሮይ ዬሱስ ኪርስቶሳ ።
49005033	Recommendation	ጊዲኮካ ኢንቴፌ ኢሲ ኢሳዴይ ባ ማቾ ባና ሲቂዛ ማላ ሲቆ ፤ ማቻካ ባ ኣዚና ቦንቹ ።
51002013	Grace	ኢንቴ ካሴ ኢንቴ ሞሮኒኔ ኢንቴ ኣሾ ናጋራ ሃኖቴꬃ ኢንቴፌ ዲጎንታ ኣጊዳ ጊሽ ሃይቂዳይታኮ ሺን ፆሲ ኢንቴና ኪርስቶሳ ባጋራ ፓꬂዴስ ፤ ኢንቴ ናጋራካ ኡባ ኣቶ ጊዴስ ።
54004014	Recommendation	ጪማቲ ኔ ቦላ ባ ኩሼ ዎꬂ ዎሲሺን ፥ ኔስ ኢሜቲዳ ቲንቢቴ ኢሞቴꬃ ሌፒ ሂስታ ኣጎፋ ።
66021001	Description	ሄሳፌ ጉዬ ታኒ ኦራꬃ ሳሎኔ ኦራꬃ ሳዓ ቤያዲስ ። ካሴ ሳሎይኔ ካሴ ቢታይ ኣꬊ ቢዳ ። ሃይሳፌ ጉዬ ኣባይካ ዴና ።
52005016	Recommendation	ኡባ ዎዴ ኡፋዬቲቴ ።
66009006	Description	ሄ ጋላሳታን ኣሳይ ሃይቃና ኮያና ሺን ሃይቆ ዴሜና ። ሃይቃናስ ኣሞታና ሺን ሃይቆይ ኢስታፌ ባቃታና ።
52004014	Faith	ዬሱሲ ሃይቂዲ ዴንዲዳይሳ ኑ ኣማኒዛ ጊዲኮ ዬሱሳ ኣማኒዳይታ ፆሲ ዬሱሳራ ሄሳꬆካ ዛሪ ሃ ዬዳና ።
62004015	Faith	ዬሱሲ ፆሳ ና ጊዲዳይሳ ኣማኒዲ ማርካቲዛ ኡባን ፆሲ ዴሲኔ ፥ ኢዛዴይካ ፆሳን ዴስ ።
49004022	Recommendation	ኢንቴ ካሴ ዲዛ ዱሳይ ባሌꬂዛ ኣሞን ቂታቲዳ ጊሽ ካሴ ጬጋ ኣሳቴꬅ ኢንቴፌ ቃሪ ዬጋና ማላ ታማሪዴታ ።
43010009	Grace	ፔንጌይ ታና ። ታ ባጋራ ጌሊዛዴይ ዉሪ ኣታና ፤ ጌላናኔ ኬዛና ፤ ሄሜቲዛሶካ ዴማና ።
58011037	Violence	ሹቻን ጫዴቲዳ ፤ ማጋዜንካ ናምዑ ኬዚ ጳሊቄቲዳ ፤ ማሻን ሹኬቲ ሃይቂዳ ፤ ዋዬቲሼ ፥ ጎዴቲሼኔ ዳቡርሼ ዶርሳ ኢቴኔ ዴይሻ ኢቴ ማይዒዲ ዋዬቲዳ ።
62002029	Faith	ኢዚ ፂሎ ጊዲዳይሳ ኢንቴ ኤሪዛ ጊዲኮ ፂሎ ኦꬂዛይ ዉሪ ኢዛፔ ዬሌቲዳይሳ ኢንቴ ኤሬታ ።
44013047	Grace	
47004002	Faith	ጊዶ ኣቲን ጌማራ ሃኒዛ ዬላሲዛ ዮዖታ ኑ ኣጊዶስ ። ኣስ ባሌꬆኮ ፤ ፆሳ ቃላ ዎርዶራ ዋላኮኮ ። ሄሳ ሂስታናፔ ቱሙ ዮዖታ ቆንጬራ ዮቲሼ ኣሲ ዉሪካ ኑ ጊዛይሳ ኤካና ማላ ኑናቴꬃ ፆሳ ሲንꬅ ሺሾስ ።
44002033	Description	ሄሳ ጊሽ ኢዚ ፆሳ ኡሻቻን ꬎቁ ꬎቁ ጊዳፔ ጉዬ ፂሎ ኣያና ኡፋይሳ ባ ኣዋፔ ኤኪዲ ሃዒ ኢንቴ ቤዪዛይሳኔ ሲዪዛይሳ ዱጌ ጉሲዴስ ።
51003010	Recommendation	ባና ሜꬊዳይሳ ሚሳታና ማላ ኤራን ኦራፂዳ ኦራꬃ ኣሳቴꬅ ማይዒዴታ ።
43011004	Faith	ዬሱሲ ሄሳ ሲይዲ “ ሃ ሳኮይ ፆሳ ናይ ኢዛን ቦንቼታና ማላኔ ፆሲ ቦንቼታናሳፌ ኣቲን ኢዛ ሃይቆስ ጋꬂዛዝ ዴና ” ጊዴስ ።
45001017	Faith	“ ፂሎይ ፆሳ ኣማኖን ዴስ ” ጌቴቲዲ ካሴ ፃፌቲዳ ማላ ፆሳ ፂሎቴꬅ ሚሺራቾ ቃላን ቆንጪና ፤ ሄ ፂሎቴꬂ ኮይሮፔ ዉርሴꬅ ጋካናስ ኣማኖን ሃናና ።
43019017	Description	ሄሳፌ ጉዬ ዬሱሲ ባ ካቄታና ማስቃሌዛ ቶኪዲ “ ኣሳ ሁዔ ጉጌ ” ጌቴቲዛሶ ኬዚዴስ ። ሄሶይ ኣይሁዳታ ቃላራ “ ጎልጎታ ” ጌቴቴስ ።
45012006	Faith	ኑስ ኢሜቲዳ ኢሞታ ማላ ዱማ ዱማ ኢሞቴꬂ ዴስ ። ኢሳዴስ ቡሮፔ ሃናናዝ ዮቶ ጊዲኮ ኢዛዴስ ኢሜቲዳ ኣማኖ ማላ ዮቶ ።
66004007	Description	ኮይሮ ዶዓዚ ጋሞ ሚሳቴስ ። ናምዓንꬆዚ ቃስ ቦራ ሚሳቴስ ። ሄꬓንꬆዛ ኣይፌሶይ ኣሳ ኣይፌሶ ሚሳቴስ ። ኦይዳንꬆዚ ቃስ ፒራꬊዛ ጎሌ ካፎ ሚሳቴስ ።
49005015	Recommendation	ሄሳ ጊሽ ኤራቴꬂ ባይንዳይታ ማላ ጊዶንታ ኢንቴ ዋኒዲ ኤራታ ማላ ዳናኮኔ ናጌቲቴ ።
45010012	Grace	ኣይሁዳታ ጊዶኒኔ ኣይዛቤታ ጊዶን ዱማቴꬂ ዴና ፤ ኢሲ ጎዳይ ኡባስካ ጎዳ ፤ ኢዛ ዎሲዛይታ ጉጂ ኣንጄስ ።
45010004	Faith	ኣማኒዛ ኣሳ ኡባ ፂሊሳናስ ኪርስቶሲ ዎጋ ኡባ ፖሊዴስ ።
50004006	Recommendation	ሃኒዛ ዮዖን ኡባን ጋላታን ፥ ዎሳኒኔ ጋናቴꬃን ፆሳ ሲንꬂ ሺቂቴ ኣቲን ኣይ ሚሻንካ ሂርጎፍቴ ።
46010006	Faith	ኢስቲ ኢታ ሚሽ ኣሞቲዳይሳ ꬆ ኑካ ኣሞቶንታ ማላ ሄ ኢስታ ሃኖይ ኑ ናጌታና ማላ ኑስ ሌሚሶ ጊዲዴስ ።
66009002	Description	ኢዚካ ሄ ጪማ ኦላዛ ዶዪዴስ ። ሄ ጪማ ኦላፔ ዎልቃማ ታማ ጩዋ ማላ ጩዋይ ኬዚዴስ ። ሄ ኦላፌ ኬዚዳ ጩዋዛ ጌዶን ኣዋ ኣርሼይኔ ሳሎይ ꬉሚዴስ ።
52004006	Recommendation	ሄሳ ማላን ኦኒካ ባሌቲዲ ባ ኢሻ ባሌꬆፎ ፤ ጋሶይካ ሃይሳፌ ካሴ ኑ ኢንቴስ ዮቲዳ ማላኔ ናጌታናስ ኣኬኪሲዳ ማላ ጎዳይ ሄይታንታ ማላ ናጋራ ኦꬂዛ ኡባታ ቦላ ባ ሃንቆ ኤሃና ።
47005017	Faith	ሄሳ ጊሽ ኦኒካ ኪርስቶሳ ባጋ ጊዲኮ ኢዚ ኦራꬃ ሜꬌቴꬃ ። ካሴ ጬጋ ሜꬌቴꬃይ ኣꬊዴስ ። ሄ ኢዛ ኪቾሳን ሃራ ኦራꬃ ሜꬌቴꬂ ጌሊዴስ ።
43005020	Faith	ጋሶይካ ኣዋይ ናዛ ዶሴስ ። ባ ኦꬂዛይሳካ ዉርሲ ኢዛ ቤሴስ ፤ ኢንቴ ማላሌታና ማላ ሃይሳፌካ ኣꬊዛ ኦሶ ቡሮ ቤሳና ።
49004028	Recommendation	ካሴ ካይሶቲዛዴይ ሃይሳፌ ጉዬ ካይሶቶፓ ። ጊዶ ኣቲን ሜቶቴቲዲ ኢዛ ዎሲዛይታስ ኢሚዛ ሚሽ ኢዛ ኩሼን ዳና ማላ ሎዖ ሚሽ ባ ኩሼራ ኦꬂ ዴማናስ ዳቡሮ ።
57001022	Recommendation	ፆሲ ኢንቴ ዎሳ ሲይዲ ታ ኢንቴኮ ባና ማላ ታስ ሂዶታይ ዲዛ ጊሽ ታ ባዳ ኢንቴኮን ሼምፓናሶ ታስ ሃያና ጊጊሳ ።
58013009	Recommendation	ዱማ ዱማ ኢማꬃ ቲሚርቴ ኤኮፍቴ ፤ ኑ ዎዝናይ ሚኒ ኤቂዛይ ፆሳ ኪያቴꬃን ኣቲን ካꬃ ዎጋ ናጎን ጊዴና ። ሄሳ ሄ ዎጋ ናጊዛይቲካ ኢዛን ጎዔቲቤቴና ።
52005012	Recommendation	ሂስቲኮ ታ ኢሻቶ ! ኢንቴ ጊዶን ሚኒ ኦꬂዛይታ ጎዳን ኢንቴፌ ቦላራ ዲዛ ሃላቃታኔ ኢንቴና ዞሪዛይታ ኢንቴ ቦንቻና ማላ ኑ ኢንቴና ዎሶስ ።
43009022	Description	ኢዛ ዬሊዳይቲ ሄሳ ꬆ ጊዳይ ኦኒካ ዬሱሳ ኢዚ ኪርስቶሳ ጊዲ ማርካቲዳይ ዉሪ ኣይሁዳታ ዎሳ ኬꬃፌ ጎዴታና ማላ ኣይሁዳቲ ካሴ ሴራ ኦꬂዳ ጊሽ ኣይሁዳታስ ባቢዲ ጊዳ ።
50003003	Faith	ቱሙ ቃፃሬቲዳይቲ ፥ ፆሴ ዎሲዛይቲ ፥ ዬሱስ ኪርስቶሳን ጬቂዛይቲ ፥ ኣሾን ጬቄቶንታይቲኔ ኣሾንካ ኣማኔቶንታይቲ ኑና ።
62003023	Faith	ኢዛ ኣዛዞይካ ኑ ኢዛ ናዛ ዬሱስ ኪርስቶሳ ኣማናናሲኔ ኢዚ ኑና ኣዛዚዳ ማላ ኑኒ ኑ ጊዶን ዶሴታና ማላሳ ።
66013011	Description	ቃሴካ ሃራ ዶዓይ ቢታፌ ኬዚሺን ቤያዲስ ። ኢዛስ ቃስ ዶርሳ ካጬ ማላ ናምዑ ካጬይ ዴስ ። ኢዚ ዳዌ ꬆ ሃሳዬስ ።
46014020	Recommendation	ታ ኢሻቶ ! ኢንቴ ኢንቴ ቆፋን ጉꬃ ናይታ ማላ ጊዶፒቴ ። ኢታ ኦሶስ ጊዲኮ ጉꬃ ናይታ ማላ ጊዲቴ ። ቆፋን ጊዲኮ ካሃ ኩንꬂዳ ኣሳታ ጊዲቴ ።
59005013	Recommendation	ኢንቴ ጋርሳን ሜቶቲዛ ኣሲ ዲዜ ? ዲዛ ጊዲኮ ኢዚ ዎሶ ። ኡፋዬቲዛዴይ ዲዜ ? ዲዛ ጊዲኮ ኡፋይሳ ዬꬅ ዬፆ ።
58012012	Recommendation	ሄሳ ጊሽ ዳቡሪዳ ኢንቴ ቄሴኔ ኢንቴ ጉልባቴ ሚኒሲቴ ።
60001017	Recommendation	ኦናካ ዱማ ሻኪ ማዶንታ ኢሳ ኢሳስ ኢዛዴ ኦሶ ማላ ፒርዲዛ ፆሳ “ ኢዚ ኑ ኣዋ ” ጊዲ ኢንቴ ፄይጊኮ ሃይሳ ኣላሜዛን ኢንቴ ኢማꬄኔ ቤቴ ኣስ ጊዲዲ ዲዛ ዎዴ ኡባን ኢዛስ ባቢቴ ።
58010036	Recommendation	ኢንቴ ፆሳ ሼኔ ፖሊዲ ኢዚ ኢንቴስ ኢሚዳ ኡፋይሳ ቃላ ኤካናስ ሚኒ ኤቃናስ ኢንቴና ኮሼስ ።
58011001	Faith	ኣማኖ ጌꬂ ኢሲ ሚሼ ሃናና ጊዲ ኑ ሲꬎንታ ዲሼ ቤዮንታ ሚሼካ ቤዪዳ ማላ ኤሮ ጊ ኤኮ ።
49004017	Recommendation	ኣይዛቤታ ማላ ጮ ሜላ ቆፋን ሜላ ሲሜሬታናስ ኢንቴስ ቤሴና ጋዳ ታ ኢንቴና ዞራይስ ።
51002016	Recommendation	ሄሳ ጊሽ ሙሳን ዎይኮ ኡሻን ፥ ኢሲፌ ቦንቾን ዎይኮ ኣጊና ፄሮኒኔ ሳምባታ ጋላስ ቦንቾ ጊሽ ኢንቴ ቦላ ኦኒካ ፒርዶፎ ።
66007015	Faith	ሄሳ ጊሽ ፆሳ ኣልጋ ሲንꬃን ዴዒዲ ቃማኔ ጋላስ ኢዛ ኬꬃን ኢዛስ ኦꬄቴስ ። ኣልጋ ቦላ ኡቲዳይሲ ባ ቦንቾራ ቤቲዲ ኢስታስ ኩዋሶ ጊዳና ።
44020010	Description	ጊዶ ኣቲን ጳዉሎሲ ዱጌ ዎꬊዲ ናዛ ቦላ ሆኪ ኢዲሚዲኔ “ ሃይቂቤና ፓፃ ዴስ ፥ ዳጋሞፍቴ ! ” ጊዴስ ።
55002010	Faith	ሄሳ ጊሽ ኪርስቶሳ ባጋራ ዲዛ ኣቶቴꬂኔ ሜርና ቦንቾ ዴማና ዶሬቲዳይታ ጊሽ ጋዳ ዉርሳካ ዳንዳያዲስ ።
60005014	Recommendation	ኣማኖ ሲቆቴꬃን ኢንቴ ኢሶይ ኢሳ ዬሪ ኤኪዲ ሳሮኬቲቴ ። ኢንቴስ ኪርስቶሳይታስ ኡባስ ሳሮይ ጊዶ ።
49005021	Recommendation	ኢንቴ ኪርስቶሳ ቦንቾስ ጊዲ ያሻራ ኢሶይ ኢሳስ ኣዛዜቲቴ ።
61003017	Recommendation	ታ ኢሻቶ ! ኢንቴ ቃስ ሄሳ ካሴቲዲ ኤሪዳ ጊሽ ሃንኮ ማካላታ ባላ ጌዶን ጎሼቲ ቢዲ ካሴ ኢንቴ ሚኒ ዲዛሶፔ ኩንዶንታ ማላ ናጌቲቴ ።
51003018	Recommendation	ማቼቶ ! ጎዳ ኣቻን ኢንቴስ ቤሲዛ ሚሽ ጊዲዳ ጊሽ ኢንቴ ኣዚናታስ ኣዛዜቲቴ ።
54005020	Recommendation	ሃራቲ ቤይዲ ናጌታና ማላ ናጋራ ኦꬂዛይታ ኣሳ ኡባ ሲንꬃን ሃንቃ ።
45014013	Recommendation	ሄሳ ጊሽ ኑኒ ኑ ጋርሳን ኢሶይ ኢሳ ቦላ ፒርዳናፔ ኣኔ ናጌቶስ ። ሄሳ ኣጊዲ ኑ ኢሻስ ꬉጴ ጊዲዛይሳ ዎይኮ ኢዛ ኦይኪዛ ናርፃ ዎꬆንታ ማላ ኣኔ ኑ ናጌቶስ ።
45002010	Grace	ጊዲኮካ ሎዖ ኦꬂዛዴስ ኦናስካ ኣይሁዳ ኣሳስ ጊዲን ኣይዛቤታስ ሳባይ ፥ ሳሮቴꬂኔ ቦንቾይ ጊዳና ።
58011034	Violence	ታማ ዎልቃ ቶይሲዳ ፤ ቃራ ማሻፌ ኬሲ ኤኪ ኣቲዳ ፤ ዳቡራፔ ሚኒዳ ፤ ኦላሶን ጎባታ ጊዲዳ ፤ ኣላጋ ኣሳ ኦላ ጎዲዳ ፤
48006017	Faith	ታኒ ዬሱሳ ማላታ ታ ኣሳቴꬃን ቶካዲስ ፤ ሄሳ ጊሽ ሃዒ ታና ኦኒካ ዋይሴና ።
66018021	Violence	ሄሳፌ ጉዬ ኢሲ ሚኖ ኪታንቻይ ዎልቃማ ዎፃ ሹች ሚሳቲዛ ኢሲ ሹች ዴንꬂዲ “ ጊታ ካታማያ ባቢሎና ሄሳꬆካ ዎልቃራ ሱጌታዳ ኩንዳና ። ሃይሳፌ ጉዬ ሙሌካ ቤቱኩ ።
65001020	Faith	ታ ኢሻቶ ! ኢንቴ ቃሴ ኡባፌ ቦላራ ኢንቴ ጌሻ ኣማኖን ሚኒ ኤቂቴ ፤ ፂሎ ኣያናንካ ሚኒ ዎሲቴ ።
45012002	Recommendation	ሎዖ ፥ ኡፋይሲዛዚኔ ኩሜꬅ ጊዲዳ ፆሳ ሼኔይ ኣዛኮኔ ኢንቴ ፓጪ ኤራና ማላ ኢንቴ ቆፋን ኦራፂዲ ላሜቲቴ ኣቲን ሃይሳ ኣላሜ ኣሳ ሚሳቶፒቴ ።
46015009	Sin	
62002015	Recommendation	ሃይሳ ኣላሜዛ ዎይኮ ሃ ኣላሜዛን ዲዛ ኣይ ሚሼካ ዶሶፒቴ ። ኦኒካ ሃ ኣላሜዛ ዶሲኮ ኣዋ ሲቆይ ኢዛዴ ኣቻን ዴና ።
45002001	Sin	ሄሳ ጊሽ ኔኖ ሃራ ቦላ ፒርዲዛይሶ ኔኒ ታ ሃኒ ጌዶን ኦꬃዲስ ጊዛ ጋሶይ ኔስ ዴና ። ኔ ሃራ ኣሳ ቦላ ፒርዲዛይሳን ኔርካ ኔስ ኩናኔ ኤካሳ ። ጋሶይካ ሃራ ኣሳ ቦላ ኔ ፒርዲዛይሳ ኔካ ዛራዳ ኢዛ ኦꬂዛ ጊሻሳ ።
48002009	Description	ዋናቲ ያቆቤይ ፥ ጴፅሮሲኔ ዮሃንሲካ ታስ ኢሜቲዳ ፆሳ ኢሞታ ኣኬኪዲ ታሲኔ ባርናባሳስ ባ ኡሻቻ ኩሼ ኢሚዳ ፤ ሄሳፌ ጉዬ ኑኒ ኣይዛቤታስ ኢስቲ ቃስ ኣይሁዳታስ ቃላ ዮታናስ ቃላ ኤሮ ጊ ኤኪዳ ።
43019023	Description	ዎታዳራቲ ዬሱሳ ካቂዳፔ ጉዬ ኢዛ ማይዖዛ ኤኪዲ ዎታዳራታ ኢሳ ኢሳ ጋካና ማላ ኦይዱ ኬሲ ሻኬሬꬂዳ ። ጋርሳራ ማይዒዛ ማይዖዛካ ሄሳ ꬆ ሻኬሬꬂዳ ። ጊዶ ኣቲን ጊዶራ ማይዒዛ ማይዖዚ ሲኬቶንታ ፑዴፔ ዱጌ ጋካናስ ጮ ዬዳ ዴስ ።
45002021	Sin	ሂስቲኮ ኔኒ ሃራታ ታማርሶ ኣጋዳ ኔ ሁዔስ ኣዛስ ታማሪኪ ? ኔ ሃራ ኣሲ ካይሶቶፓ ጋ ሳባካሼ ኔስ ካይሶታይ ?
46006019	Faith	ኢንቴ ኣሳቴꬃይ ኢንቴ ጋꬃን ዲዛ ፂሎ ኣያናስ ዱሳሶ ጊዲዳይሳ ኢንቴ ኤሬኬቲ ? ሄ ኣያናይካ ኢንቴ ፆሳፌ ኤኪዳይሳ ። ኢንቴካ ኢንቴስ ጊዴኬታ ።
47005014	Grace	ኪርስቶሲ ኡባስ ኢሲቶ ሃይቆይሳኔ ሃራይ ዉሪካ ኢዛራ ኢሲፌ ሃይቂዳይሳ ኑ ኤሪዳ ጊሽ ኪርስቶሳ ሲቆይ ኑና ዎልቃራ ኦሲሴስ ።
58003001	Faith	ሄሳ ጊሽ ሳሎፔ ፄይሲ ኢንቴና ጋኪን ኣማኒዛ ኑ ኢሻቶ ! ኑ ኣማኖስ ሃዋሬኔ ቄሴታ ሃላቃ ጊዲዳ ዬሱሳ ቆፒቴ ።
44020035	Recommendation	‘ ሃ ኤኪዛዴፌ ጌዴ ኢሚዛዴይ ኣንጄቲዳዴ ’ ጊዛ ጎዳ ዬሱሳ ቃላ ኑ ዩሺ ቆፒዲ ኑርካ ኑ ኩሼራ ኑ ኦꬂ ዴሚዲ ሃራ ዳቡራንቻታ ጌዴ ማዳናስ ኑስ ቤሲዛይሳ ታ ኢንቴና ዳሮ ዱማ ዱማ ኦጌራ ቤሳዲስ ” ጊዴስ ።
58013004	Recommendation	ኤኮይ ጌሎይ ኡባ ኣሳ ኣቻን ቦንቼቶ ። ኢንቴ ሂꬄይ ጌሽ ጊዶ ። ጋሶይካ ላይማ ኣሞይ ዲዛይታኔ ላይማቲዛይታ ቦላ ፆሲ ፒርዳና ።
43020005	Description	ዱፎዛ ሆኪ ፄሊዲ ኣሃይ ኢዛን ፃፄቲዳ ማይዖይ ፃላ ዲዛይሳ ቤዪዴስ ፤ ጊዶ ኣቲን ጌዴ ዱፎዛ ጊዶ ጌሊቤና ።
66016018	Description	ዎልቃንꬂ ፥ ዳዳ ጊሪሲኔ ጉጉንꬂ ፥ ጊታ ቢታ ቃꬂ ሃኒዴስ ። ኣሲ ቢታ ቦላ ሜꬌቶሳፔ ሃኖ ጋካናስ ሄሳ ማላይ ቢታ ቦላ ሃኒ ኤሬና ።
66019010	Faith	ታካ ሄ ኪታንቻዛስ ጎይናናስ ኢዛ ቶሆ ቦላ ታ ሊጴን ጉፋናዲስ-ሺን ኢዚ ታና “ ኣጋ ! ሄሳ ꬆ ኦꬆፋ ! ታካ ኔናራ ዬሱስ ኪርስቶሳ ማርካቴꬅ ኦይኪዳ ኢሻታራ ኢሲፌ ኦꬂዛዴ ፤ ኔኒ ፆሳስ ጎይና ! ዬሱሳ ማርካይ ቲንቢቴ ኣያና ” ጊዴስ ።
46002010	Grace	ፆሲ ጊዲኮ ሄሳ ባ ኣያና ባጋራ ኑስ ቆንጪሲዴስ ። ኣያናይካ ፆሳስ ዲዛ ጪማ ዮዖ ኣሾንታ ዉርሲ ፒልጊ ፄሌስ ።
50002029	Recommendation	ኢንቴ ኢዛ ኬሂ ኡፋይሳን ሞኪ ኤኪቴ ። ኢዛ ማላ ኣሳታካ ቦንቺቴ ።
51003020	Recommendation	ናይቶ ! ኢንቴ ጎዳ ኡፋይሳና ማላ ኢንቴ ኢንቴና ዬሊዳይታስ ኡባ ሚሻን ኣዛዜቲቴ ።
47001012	Faith	ሂስቲኮ ኑ ጬቄቴꬂ ሃይሳ ማላ ። ሃ ኣላሜዛን ሃራፔካ ኢንቴሳራ ኑሳራ ዲዛ ጋይቶቴꬃን ፆሳፌ ጊዲዳ ጌሻቴꬃኒኔ ሱሬቴꬃን ኑ ዴዒዳይሳ ኑ ዎዝናይ ኑስ ማርካቴስ ። ሄሲካ ኣሳ ጪንጫቴꬃን ጊዶንታ ፆሳ ኪያቴꬃና ።
43014021	Faith	“ ታ ኣዛዞ ኤኪዲ ኦꬂዛዴይ ታና ዶሴስ ፤ ታና ዶሲዛዴካ ታ ኣዋይ ዶሴስ ፤ ታካ ኢዛ ዶሳና ፤ ታናካ ኢዛዴስ ቆንጪሳና ” ጊዴስ ።
51002023	Sin	ሃ ኣዛዞቲ ባርካ ባፔ ሜꬊ ኤኪዳ ጎይኖ ቆፋይ ጮ ቤሶንታ ኣሽኬቴꬂኔ ባ ኣሳቴꬅ ናቂ ኦይꬃን ኢስታስ ቱሙ ኣꬎ ኤራቴꬅ ዲዛይታ ሚሳቴቴስ ። ጊዶ ኣቲን ኣሾ ኣሞቴꬅ ሺሺ ኦይኪዛ ዎልቃይ ኢስታስ ባዋ ።
64001006	Recommendation	ኔ ቦላ ኣይ ማላ ሲቆይ ዲዛኮኔ ኢስቲ ኔ ጊሽ ዎሳ ኬꬃ ኣሳ ሲንꬃን ማርካቲዳ ። ኢስቲ ቢዛ ኦጌን ፆሴ ኡፋይሲዛ ሃኖን ኔ ኢስታ ማዲኮ ሎዖ ኦꬃሳ ።
55002023	Recommendation	ጎዓይኔ ሂዶታይ ባይንዳ ኤያታ ፓላማፔ ሃካ ። ኣይሲ ጊኮ ሄሳንታ ማላይ ኦሽ ካሌꬂዛይሳ ኔ ኤራሳ ።
47003018	Faith	ኑኒካ ጎዳ ቦንቾ ማስቶቴ ማላ ፆልቄቲሼ ኢዛ ሚሳታናስ ሃ ቦንቾፌ ጌዴ ሃራ ቦንቾን ላሜታና ። ሄሲካ ኣያና ጊዲዳ ጎዳፔ ።
58009014	Grace	ሜርና ኣያናን ባና ዎሶይ ባይንዳ ያርሾ ኦꬂ ፆሳስ ሺሺዳ ኪርስቶሳ ሱꬂ ኑኒ ዴዖ ፆሳስ ጎይናናስ ሃይቄꬃ ኦሶፔ ኑና ኣይ ማላ ኣꬂ ጌሻንዴ ?
44011017	Grace	ሄሳ ጊሽ ኑኒ ጎዳ ዬሱስ ኪርስቶሳ ኣማኒሺን ኑስ ኢሚዳ ፂሎ ኣያና ፆሲ ኢስታስ ኢሚኮ ሂስቲን ፆሳራ ኤቄታናስ ታኒ ኦኔ ? ” ጊዴስ ።
49004030	Faith	ኢንቴ ኣታና ጋላሳስ ኣታሜቲዳ ፆሳ ፂሎ ኣያና ሚሺሶፒቴ ።
66003003	Recommendation	ሄሳ ጊሽ ኔኒ ኣይ ማላ ቲሚርቴ ኤኪዳኮኔ ኔ ሲዮይሳ ዩሻ ቆፓኔ ናጋ ። ማሮቴꬃንካ ጌላ ፤ ኔኒ ቤጎንታ ኣጊኮ ቃስ ታ ካይሶ ማላ ኔ ቆፖንታ ፑቱ ጋና ። ታ ኣይ ሳቴን ኔኮ ያናኮኔ ኔ ኤራካ ።
62003007	Recommendation	ታ ናይቶ ! ኢንቴና ኦኒካ ባሌꬆንታ ማላ ናጌቲቴ ። ኢዚ ፂሎ ጊዲዳ ማላ ፂሎ ኦꬂዛዴይካ ፂሎ ።
62004001	Recommendation	ታ ኢሻቶ ! ኣያና ዉርሲ ኣማኖፒቴ ፤ ጊዶ ኣቲን ኣያናቲ ፆሳፌኮኔ ፓጪ ቤይቴ ። ጋሶይካ ዳሮ ዎርዶ ናቤቲ ቢታ ቦላ ላሌቲዳ ።
44013038	Grace	ሄሳ ጊሽ ታ ኢሻቶ ! ናጋራስ ማሮቴꬂ ቤቲዛይ ዬሱሳ ባጋራ ጊዲዳይሲ ኢንቴስ ሳባኬቲዳይሳ ኤሪቴ ።
50003001	Recommendation	ታ ኢሻቶ ! ሃይሳፌ ሃራ ታ ኢንቴና ጊዛይ ጎዳን ኡፋዬቲቴ ። ሃዒካ ዛራዳ ኢዞ ታ ኢንቴስ ፃፊኮ ታና ሳሌꬄና ። ኢንቴናካ ጎዓና ።
46011034	Recommendation	ኢንቴ ሺቂዛ ሺቆይ ፒርዳስ ጊዶንታ ማላ ኢንቴፌ ኦኒካ ጋፊዳዴይ ዲኮ ካሴቲዲ ባ ሶን ሞ ። ሃንኮ ኣቲዳይሳ ታኒ ሃራ ዎዴ ሄ ኢንቴኮ ባዳ ዎጋ ዎꬃና ።
43018031	Description	ጲላፆሲካ “ ኢንቴ ኢዛ ኤኪ ቢዲ ኢንቴ ዎጋ ማላ ፒርዲቴ ” ጊዴስ ። ኣይሁዳታ ኣይሲዛይቲ ቃሴ ዛሪዲ “ ኑ ኣሲ ዎꬋና ማላ ኑስ ፒቃዴይ ኢሜቲቤና ” ጊዴስ ።
46012031	Faith	ጊዶ ኣቲን ኢንቴ ዉሪካ ኡባፌ ኣꬊዛ ኢሞቴꬅ ሎዔꬂ ኮዪቴ ። ቃሴካ ሃራ ኡባፌ ኣꬊዛ ኦጌ ታ ኢንቴና ቤሳና ።
58007026	Description	ሄሳ ጊሽ ኑስ ኮሺዛ ቄሴታ ሃላቃይ ሄሳ ማላ ጌሺኔ ዎሶይ ኢዛ ቦላ ባይንዳ ፂሎኔ ናጋራንቻታፔ ሻኬቲዲ ሳሎታፔ ቦላራ ቦንቼቲዳ ቄሴታ ሃላቃ ።
50004013	Faith	ታስ ዎልቃ ኢሚዛ ኪርስቶሳን ታኒ ኡባ ሚሼ ኦꬃናስ ዳንዳያይስ ።
52004003	Recommendation	ፆሳ ሼኔይ ኢንቴ ላይማፔ ሃኪዲ ዱማታናሳ ።
51004002	Recommendation	ቤጊዲ ጋላታራ ጋꬂ ፓጬይ ባይንዳ ፆሳ ዎሲቴ ።
44007029	Description	ሙሴይ ሄሳ ሲዪዳ ማላ ሚዲያሜ ቢታ ቤቲዲ ሄን ቤቴ ኣስ ጊዲ ዴዒዴስ ፤ ያንካ ናምዑ ኣቱማ ና ዬሊዴስ ።
46011007	Description	ኣዴይ ባ ሁዔ ጉሉንታናስ ቤሴና ። ኣቱማሲ ፆሳ ሌሚሶኔ ፆሳ ቦንቾ ። ማጫሲ ጊዲኮ ኣዴስ ቦንቾ ።
51003015	Faith	ኢንቴ ዉሪካ ኢሲ ኣሾ ጊዲዲ ሳሮቴꬃስ ፄይጌቲዳ ኪርስቶሳ ሳሮቴꬂ ኢንቴ ዎዝናን ካዎቶ ። ኢንቴ ጋላቲዛይታ ጊዲቴ ።
58002010	Grace	ሃኒዛይ ዉሪካ ኢዛፔ ኢዛስ ሜꬌቲዳ ፆሲ ዳሮ ናይታ ቦንቾስ ኤፋናስ ኢስታ ማሮቴꬃስ ሁዔ ጊዲዳ ዬሱሲ ዋዬን ፖላናስ ኮሺዛዝ ጊዲዴስ ።
59004001	Sin	ኢንቴ ጊዶን ዲዛ ኦላይኔ ኦሻይ ኣዋፔ ዪዴ ? ኢንቴ ዎዝናን ዲዛ ኣሞቴꬃፌ ዴንዲዳ ኦላ ጊዴኔ ?
46005001	Sin	ኢንቴ ጋርሳን ዬላቺዛ ላይማይ ዲዛይሲ ዎሬቴስ ። ሄሳ ማላ ቱናቴꬂ ኣማኖንታ ዴሬታ ኣቻንካ ዴና ። ባ ኣዋ ማቾ ኤኪዳ ኣሲ ኢንቴኮን ዴስ ።
46010013	Faith	ኣሳ ቦላ ጋኪዳ ፓጬፔ ሃራ ኣꬊዛ ፓጬይ ኢንቴ ቦላ ጋኪቤና ። ፆሲ ኣማኔቲዛ ፆሴ ጊዲዳ ጊሽ ኢንቴ ዳንዳዮንታ ኢንቴ ዎልቃፌ ቦላራ ኢንቴ ፓጬቴና ማላ ኢዚ ኢንቴና ኣጋጌና ። ጊዶ ኣቲን ኢንቴ ፓጬቲዛ ዎዴ ሄ ፓጬዛ ኢንቴ ዳንዳያና ማላ ዎልቃ ኢሚዲ ፓጬፔ ኢንቴ ኬሲ ኤካና ኦጌ ኢዚ ኢንቴስ ጊጊሳና ።
44020029	Violence	ታ ቢዳፔ ጉዬ ፆሳ ዶርሳታስ ሚቼቶንታ ኢታ ኣሳቲ ኢንቴ ጋርስ ጌላናይሳ ታ ኤራይስ ።
53001004	Faith	ሄሳ ጊሽ ኢንቴ ቦላ ጋኪዳ ጎዴቴꬃኒኔ ሜቶ ኡባን ኢንቴ ሚኒዳ ጊሽ ኑኒ ኑ ባጋራ ኢንቴ ዳንዳያ ጊሺኔ ኢንቴ ኣማኖ ጊሽ ኣማኒዛ ኣሳ ኡባ ኣቻን ጬቄቶስ ።
62004012	Faith	ፆሴ ቤዪዳ ኣሲ ኦኒካ ባዋ ። ኑኒ ኑ ጊዶን ሲቄቲዛ ጊዲኮ ፆሲ ኑናን ዳና ። ኢዛ ሲቆይካ ኑናን ፖሌታና ።
48001001	Description	ኣሲ ኪቲዳዴ ጊዶንታ ዬሱስ ኪርስቶሳ ሃይቆፔ ዴንꬂዳ ኢዛ ኣዋ ፆሳፌ ኪቴቲዳ ጳዉሎሳፔ ።
58012003	Recommendation	ሂስቲኮ ኢንቴ ዳቡሪዲ ሂዶታ ቃንፆንታ ማላ ሄሳꬆካ ናጋራንቻታፔ ካሴ ኢዛ ቦላ ጋኪዳ ሄሳ ማላ ኤቄቴꬅ ዳንዳዪዳ ዬሱሳ ቆፒቴ ።
45006005	Faith	ኑኒ ሄሳ ማላ ሃይቆን ኢዛራ ኢሲኖ ጊዲኮ ቃሴ ዴንꬃንካ ኢዛራ ኢሲኖ ጊዶስ ።
45015010	Recommendation	ቃሴካ “ ኣይዛቤቶ ! ኢንቴካ ፆሳ ዴሬታራ ኡፋዬቲቴ ”
54004001	Sin	ዎዴ ዉርሲሴꬃ ቦላ ኢሲ ኢሲ ኣሳይ ኣማኖ ኣጊዲ ባሌꬂዛ ኣያናታኔ ኢታ ኣያና ቲሚርቴ ካላናይሳ ፂሎ ኣያናይ ቆንጬራ ዮቴስ ።
56003001	Recommendation	ኣሳይ ዴሬ ኣይሲዛይታስ ሃሬታና ማላኔ ሎዖ ጊዲዳ ሚሽ ዉርሲ ኦꬃናስ ጊጋ ጊዳና ማላ ኣሳ ቆፊሳ ።
61003005	Sin	ሄይቲ ሄ ኣሳቲ ካሴ ዳሮ ዎዴፔ ካሴ ሳሎይ ፆሳ ቃላን ሜꬌቶይሳኔ ቢታይካ ሃꬃፌኔ ሃꬃን ዲዛይሳ ኤሪሼ ካዴቴስ ።
60003018	Grace	ኪርስቶሲካ ኑና ፆሳኮ ሺሻናስ ኢዚ ባ ሁዔስ ፂሎኮ ሺን ሃንኮ ፂሎ ጊዶንታ ኑ ናጋራ ጊሽ ናምዓንꬄቶንታ ማላ ኢሲቶ ዋዬቲዲ ሃይቂዴስ ። ኢዚ ኣሾን ሃይቂዴስ ሺን ኣያናን ቃስ ፓፂዴስ ።
61002021	Sin	ኢስቲ ፂሎቴꬃ ኦጌ ሻኪ ኤሪዳፔ ጉዬ ኢስታስ ኢሜቲዳ ጌሻ ኣዛዞዛፔ ጉዬ ሲማናፔ ኢስቲ ካሴ ሄ ፂሎቴꬃ ኦጌዛ ኤሮንታ ኣጊዳኮ ኢስታስ ሎዖሺን ።
53003006	Recommendation	ታ ኢሻቶ ! ኦሶ ኦꬆንታ ኣሳፔኔ ኢንቴ ኑፔ ኤኪዳ ቲሚርቴዛ ማላ ዶንታ ኣማኒዛይታፔ ኢንቴ ሃካና ማላ ጎዳ ዬሱስ ኪርስቶሳ ሱንꬃን ኢንቴና ኑ ኣዛዞስ ።
45005012	Sin	ሄሳ ጊሽ ናጋራይ ኢሳዴ ጋሶን ዱጌ ሃ ኣላሜዛ ዪዳ ማላ ሃይቆይካ ናጋራ ጋሶን ዪዴስ ። ሃይቆይካ ሄሳ ባጋራ ኣሳ ኡባኮ ዪዴስ ። ሄሳስ ጋሶይ ኣሲ ዉሪካ ኢዛ ባጋራ ናጋራ ኦꬂዳ ጊሻሳ ።
58011033	Faith	ሄይታንቲ ኣማኖን ካዎታ ፆኒዳ ፤ ሱሬ ፒርዳ ፒርዲዳ ፤ ባስ ኢሜቲዳ ሂዶታ ቃላ ኤኪዳ ፤ ጋሞታ ዱና ጎርዲዳ ፤
47004009	Faith	ኑ ጎዴቲኮካ ዎራ ዎꬊ ኣቶኮ ። ኢስቲ ኑና ሾጪ ጌንዴርሲኮካ ኑ ꬋ ዮኮ ።
59004004	Sin	ኢንቴኖ ላይማቲዛይቶ ! ኣላሜራ ሲቄቴꬂ ፆሳራ ሞርኬቴꬅ ጊዲዳይሳ ኤሬኬቲ ? ሄሳ ጊሽ ሃይሳ ኣላሜዛራ ሲቄቴꬂ ኮዪዛይ ዉሪካ ፆሳስ ሞርኬ ።
44016006	Description	ጳዉሎሲኔ ኢዛራ ዲዛ ዛታቲ ቃላ ኢሲያን ሳባኮንታ ማላ ፂሎ ኣያናይ ዲጊዳ ጊሽ ፒርጊያራኔ ጋላቲያ ዴሬራ ኣꬊ ቢዳ ።
45010006	Faith	ኣማኖን ቤቲዛ ፂሎቴꬂ ቃሴ ሂዝጌስ “ ኔ ዎዝናራ ፑዴ ሳሎ ኦኔ ኬዛናይ ? ጎፓ ” ሄሳ ꬆ ጉሲ ኪርስቶሳ ሳሎፔ ዱጌ ሃ ዎꬃና ጉሳ ።
66016002	Violence	ኮይሮ ኪታንቻዚ ቢዲ ፁዓዛ ቢታ ቦላ ጉሲዴስ ። ዶዓዛ ማላታይ ኢስታ ቦላኔ ሄ ዶዓዛ ሚሲሌስ ጎይኒዛያታ ቦላ ኢታ ዋይሲዛ ማዱንꬅ ኬዚዴስ ።
66005008	Description	ሄ ፃꬃ ማፃፋዛ ኤኪዳ ማላ ኦይዱ ዶዓቲኔ ናምዑ ታማኔ ኦይዱ ጪማቲ ሄ ዶርሳ ሲንꬃን ባ ሊጴን ጉፓኒዳ ። ኢስቲካ ኢሶይ ኢሶይ ባ ኩሼን ዲꬃ ማላ ሚሽ ኦይኪዴስ ። ሄሳꬆካ ጌሻታ ዎሳ ጊዲዳ ኢዛን ኤፃኔይ ኩሚዳ ዎርቃ ፃሮ ባ ኩሼን ኦይኪ ዴቴስ ።
62005001	Faith	ዬሱሲ ኢዚ ኪርስቶሳ ጊዲዳይሳ ኣማኒዛይ ዉሪ ፆሳፌ ዬሌቲዴስ ። ኣዋ ዶሲዛይ ዉሪ ናዛካ ኢዛ ꬆ ዶሴስ ።
48005026	Recommendation	ኑኒ ኢሶይ ኢሳ ኢታስ ዴንꬄꬂሼኔ ቃናቴቲሼ ጮ ሜላ ጬቄቲዛይሳ ኣኔ ኣጎስ ።
54005001	Recommendation	ጪማ ኣሳ ኔ ኣዋ ማላ ቦንቾራ ዞራ ኣቲን ዶምዖፋ ። ናቴꬃ ኣቱማ ናይታ ኔ ኢሻታ ማላ ፄላ ።
60002012	Recommendation	ኦኔ ኤሪዛይ “ ኢንቴና ኢስቲ ኢታ ኦꬄቴስ ” ጊዲ ኣሳይ ዚጊሪኮካ ፆሲ ኑና ቤያናስ ዪዛ ጋላስ ኣይዛቤቲ ኢንቴ ኦሶይ ሎዖ ጊዲዳይሳ ቤዒዲ ፆሴ ጋላታና ማላ ኢንቴ ኢስታራ ዲዛ ዎዴ ኢንቴ ኣማሌይ ሎዖ ጊዶ ።
50003006	Sin	ሙሴ ዎጋስ ዚልዔቲዛይሳ ጊዲኮ ታኒ ካሴ ዎሳ ኬꬃ ጎዲዛዴ ። ዎጋ ናጎን ቤቲዛ ፂሎቴꬂ ጊዲኮ ካሴ ታ ቦላ ኢሲ ዎሶይካ ዴና ።
43004052	Description	ሹሜዚካ ናዚ ኣይ ሳቴን ፓፂዳኮኔ ኢስታ ዛሪ ኦይቺዴስ ። ኢስቲካ ኢዛስ “ ቃማ ጋላሳፌ ላፑን ሳቴን ኢዛ ሚቺዛይሲ ኣጊዴስ ” ጊዳ ።
43019031	Violence	ሄሳፌ ጉዬ ኣይሁዳታ ዳናቲ ካቄቲዳ ኣሳታ ሜቄꬅ ዎዲራፔ ሜንꬂዲ ኢስቲ ኢዛ ማስቃሌ ቦላፌ ዎꬃና ማላ ጲላፆሳ ዎሲዳ ። ኢስቲ ሄሳ ኦꬂዳይ ኣይሁዳቲ ሳምባታስ ጊጌቲዛ ጋላስ ጊዲዳ ጊሺኔ ሄ ሳምባታይካ ዳሮ ጊታ ባዓሌ ጊዲዳ ጊሽ ሳምባታ ጋላስ ኣሃይ ማስቃሌ ቦላ ጋምዖንታ ማላ ኮይዳ ጊሻሳ ።
43019012	Description	ጲላፆሲ ሄሳ ዬሱሳ ሃሳያ ሲዪዳፔ ጉዬ ኢዛ ቢርሺ ዬዳና ኮዪዴስ ሺን ኣይሁዳታስ ባቢዳ ጊሽ ኢስቲ “ ኔ ሃይሳ ኣዴዛ ቢርሺኮ ኦሮሜ ካዎ ቄሳሬ ባጋ ጊዳካ ፤ ጋሶይካ ባና ባርካ ካዎꬂዛዴይ ዉሪ ቄሳሬስ ሞርኬ ” ጊሼ ዉሪካ ዋሲዳ ።
43014001	Faith	ካሌꬂድካ ዬሱሲ “ ኢንቴ ዎዝናይ ሜቶቶፖ ፤ ፆሴ ኣማኒቴ ፤ ታናካ ኣማኒቴ ።
50001028	Faith	ኣይ ኦጌራካ ኢንቴናራ ኤቄቲዛይታስ ሂርጎፍቴ ። ሄሲ ኢስቲ ꬋ ያናይሳሲኔ ኢንቴ ኣታናይሳስ ፆሳፌ ኢሜቲዳ ማላታ ።
43015016	Grace	ታ ኢንቴና ዶራዲስ ኣቲን ኢንቴ ታና ዶሪቤኬታ ፤ ኢንቴ ቢዲ ዳሮ ኣይፌ ኣይፋና ማላ ኢንቴ ኣይፌይ ኤቂ ዳና ማላ ታ ኢንቴና ዎꬃዲስ ፤ ሄሳ ጊሽ ኢንቴ ታ ሱንꬃን ዎሲዳይሳ ዉርሲ ኣዋይ ኢንቴስ ኢማና ።
58011004	Faith	ኣቤሌይ ፆሳስ ቃዬሌ ያርሾፌ ኣꬊዛ ያርሾ ኣማኖን ሺሺዴስ ። ፆሲ ኢዛ ያርሾዛ ጊሽ ሃሳዪሼ ኢዚ ኣማኖን ጌሽ ጊዲዳይሳ ማርካቲዴስ ። ኢዚ ሃይቂንካ ኢዛ ኣማኖይ ሃዒ ጋካናስ ሃሳዬቴስ ።
46004001	Recommendation	ሄሳ ጊዲዳ ጊሽ ኣሲ ዉሪካ ኑና ኪርስቶሳ ኦሳንቻታ ማላኔ ፆሳ ፁራ ቆንጪሳናስ ሃዳራ ኤኪዳ ኣሳ ማላ ቆዳናስ ቤሴስ ።
66006013	Description	ዎልቃማ ኣሱራ ጫርኮይ ጫርኪዲ ሚꬃ ኣይፌ ቆቆፊዛ ማላ ሳሎፔ ፆሊንቴይ ቆቆፌቲዴስ ።
46010014	Recommendation	ሄሳ ጊሽ ታ ሲቆቶ ! ኤቃስ ጎይኖፒቴ ፤ ኢዛፔ ሃኪቴ ።
45012021	Recommendation	ኢታ ሎዖ ኦሶን ፆና ኣቲን ኢታን ፆኔቶፋ ።
55002014	Recommendation	ሃይታ ሃ ዮዖታ ጊሽ ኣሳ ቆፊሶ ኣጎፋ ። ኣሳይ ባ ጊዶን ኢሶይ ኢሳራ ቃላ ጌዶን ፓላሜቶንታ ማላ ፆሳ ሱንꬃን ዞራ ። ሄሳ ማላ ዮዖይ ሲዪዛይታ ሞሬስ ።
59004008	Recommendation	ፆሳኮ ሺቂቴ ፤ ኢዚካ ኢንቴኮ ሺቃና ። ኢንቴኖ ናጋራንቻቶ ! ኢንቴ ኢንቴ ኩሼ ጌሺቴ ፥ ኢንቴ ናምዑ ቆፋን ቃፂዛይቶ ! ኢንቴ ኢንቴ ዎዝና ጌሺቴ ።
59002009	Sin	ኢንቴ ቤሶንታ ማዶ ማዲኮ ናጋራ ኦꬄታ ። ዎጋ ሲንꬃንካ ኢንቴ ዎጋ ዬꬊዳዴ ጊዲ ቆዴታና ።
52004007	Grace	ፆሲ ኑና ጌሻቴꬃስ ፄይጊዴስ ኣቲን ቱናቴꬃስ ፄይጊቤና ።
45001018	Sin	ቱማ ባ ኢታቴꬃኒኔ ማካላን ቱጪ ኦይኪዛይታ ኢታቴꬃ ቦላኔ ኢስታ ማካላቴꬃ ኡባ ቦላ ፆሳ ሃንቆይ ሳሎፔ ቆንጫና ።
62004007	Faith	ታ ኢሻቶ ! ሲቆይ ፆሳፌ ጊዲዳ ጊሽ ኑኒ ኣኔ ሲቄቶስ ። ኣሳ ሲቂዛ ኣሲ ዉሪ ፆሳፌ ዬሌቲዳዴኔ ፆሴ ኤሪዛዴ ።
62002009	Sin	ፖዖን ዳይሲ ጊሼ ባ ኢሻ ኢፂዛዴይ ሃዒካ ꬉማን ዴስ ።
60004014	Grace	ኢንቴ ኪርስቶሳ ሱንꬃ ጊሽ ጫዬቲኮ ቦንቾ ኣያናይ ሄሲካ ፆሳ ኣያናይ ኢንቴ ቦላ ሼምፒዛ ጊሽ ኡፋዬቲቴ ።
44021019	Grace	ጳዉሎሲ ኣሳ ዉርሲ ሳሮꬂዳፔ ጉዬ ፆሲ ኢዛ ባጋራ ኣይዛቤታ ጊዶን ኦꬂዳይሳ ዉርሲ ኢሲኖ ኣሾንታ ዮቲዴስ ።
43008046	Sin	ኢንቴ ጊዶፌ ታና ኔ ሃኖ ናጋራ ኦꬃዳሳ ጊዲ ማርካራ ላꬃናስ ሞታና ዳንዳዪዛዴይ ዲዜ ? ታ ቱሙ ሃሳዪዛዴ ጊዲኮ ሂስቲን ኣዛስ ታና ኣማኔኬቲ ?
58010017	Grace	ቃሴካ “ ታ ኢስታ ናጋራኔ ማካላ ናምዓን ꬆ ቆፒኬ ” ጌስ ጎዳይ ።
46001005	Grace	ጋሶይ ኣይ ዮዖንካ ፤ ሄሲካ ሃሳያን ጊዲን ኤራቴꬃ ኢንቴ ኡባን ዱሬቲዴታ ።
45015030	Recommendation	ታ ኢሻቶ ! ታኒ ፆሳ ዎሳን ባፄቲዛ ማላ ኢንቴካ ታናራ ባፄታና ማላ ታ ኢንቴና ጎዳ ዬሱስ ኪርስቶሳኒኔ ፂሎ ኣያና ሲቆን ዎሳይስ ።
43007020	Violence	ዴሬይካ ኢዛ “ ኔ ቦላ ዳይዳንꬂ ዴስ ! ኔና ዎꬋና ኮዪዛይ ኦኔ ? ” ጊዴስ ።
45003025	Grace	ኢዛ ሱꬃን ጊዲዳ ኣማኖን ናጋራፔ ማሬታና ያርሾ ሂስቲዲ ፆሲ ዬሱሳ ሺሺዴስ ። ኢዚ ሄሳ ኦꬂዳይ ካሴቲዲ ፖሌቲዳ ናጋራ ቃፃዮንታ ዳንዳያን ኣꬊዳ ባ ፂሎቴꬅ ቤሳናሳ ።
43018018	Description	ዎዴይ ሜጊዛ ዎዴ ጊዲዳ ጊሽ ኦሳንቻቲኔ ኣሽካራቲ ታማ ኤꬂዲ ኤቆን ሆዔቴስ ። ጴፅሮሲካ ኢስታራ ኤቂዲ ሆዔስ ።
49006011	Recommendation	ዳቡሎሳ ጌኔ ኦሶ ኢንቴ ኤቄታናስ ዳንዳያና ማላ ፆሳ ኦላ ማይዖታ ማይቴ ።
43013037	Faith	ጴፅሮሲ “ ጎዶ ! ታ ኔና ሃዒ ካላናስ ኣይስ ዳንዳዪኪና ? ሃራይ ኣቶሺን ታኒ ታ ሼምፖካ ኔ ጊሽ ኣꬃ ኢማና ” ጊዴስ ።
50004007	Faith	ኣሳ ቆፋፔ ቦላራ ዲዛ ፆሳ ሳሮቴꬂ ኢንቴ ዎዝናኔ ኢንቴ ቆፋ ዉርሲ ዬሱስ ኪርስቶሳን ናጌስ ።
59003009	Faith	ኑኒ ኑ ኢንፃርሳይራ ጎዳኔ ኣዋ ኣንጆስ ። ኢዚንካ ፆሳ ሌሚሶን ሜꬌቲዳ ኣሳ ናይታ ዛሪዲ ቃንጎስ ።
46005010	Sin	ኢንቴ ሜላ ኣማኖንታ ላይማቲዛ ኣሳራ ጊዶንታ ዎይኮ ጮ ጋጲጋጲዛይታራ ፥ ካይሶቲዛይታራ ፥ ኤቃስ ጎይኒዛይታራ ጋጎፍቴ ጉስ ጊዶንታ ዲሺን ሃዒ ታ ፃፊዳይ ኣማናይስ ጊሼ ላይማቲዛይታራ ዎይኮ ማꬆቲዛይታራ ፥ ጋጲጋጲዛይታራ ፥ ኤቃስ ጎይኒዛይታራ ፥ ኣሳ ሱንꬅ ሞሪዛይታራ ዎይኮ ጫይዛይታራ ፥ ኣሳ ሚሽ ቦንቂዛዴንታራ ኢንቴስ ኢሲፌቴꬅ ዶፖ ። ሄይታንታ ማላራ ሃራይ ኣቶ ሺን ካꬂካ ኢሲፌ ሞፕቴ ።
44026009	Sin	“ ታካ ታ ባጋራ ናዚሬቴ ዬሱሳ ሱንꬃስ ኤቄታናስ ቤሴስ ጋዳ ቆፓዲስ ሺን ፤
61002014	Sin	ኢስታስ ናጋራ ኦሶፔ ናጌቶንታ ኣሞቲዛ ኣይፌይ ዴስ ። ኢስታስ ናጋራ ኦሶ ሲቂዛ ኣሞቴꬂ ኣይ ዎዴካ ሲሜና ። ኣማኖን ቡሮ ሚኒ ኤቆንታ ኣሳታ ባሌꬄቴስ ። ሚሻስ ጋጲጋጴቴስ ። ኢስቲ ቃንጌቲዳይታ ።
43010012	Description	ሚሼራ ቃፃሬቲዲ ሄሚዛዴይ ጊዲኮ ዶርሳቲ ኢዛስ ጊዶንታ ጊሽ ካና ሱይቴይ ዪዛ ዎዴ ዶርሳታ ዬጊዲ ባስ ባቃቴስ ። ካና ሱይቴይካ ዶርሳታ ዳፊ ዳፊ ሜሲኔ ላሌስ ።
59001019	Recommendation	ዶሴቲዳ ታ ኢሻቶ ! ሃይሳ ዩሺ ቆፒቴ ፤ ኣሲ ዉሪካ ሲያናስ ኤሶቶ ፤ ሃሳያሲኔ ሃንቆስ ኤሶቶፖ ።
46009014	Recommendation	ሄሳꬆካ ሚሺራቾ ቃላ ሳባኪዛይቲ ባሲ ኮሺዛይሳ ሚሺራቾ ቃላ ኦꬂዛሶፔ ኤካና ማላ ጎዳይ ዎጋ ዎꬂዴስ ።
43012046	Grace	ታና ኣማኒዛይ ዉሪ ꬉማን ዶንታ ማላ ታ ፖዖ ጊዳዳ ሃይሳ ሃ ኣላሜዛ ያዲስ ።
43005014	Description	ሄሳፌ ጉዬ ዬሱሲ ኣዴዛ ፆሳ ኬꬃን ዴሚዲ “ ሄኮ ሃዒ ኔ ፓፃዳሳ ፤ ካሴይሳፌ ኣꬊዛ ኢታ ሚሺ ኔ ቦላ ጋኮንታ ማላ ናምዓን ꬆ ናጋራ ኦꬆፋ ” ጊዴስ
46016014	Recommendation	ኢንቴ ኦꬂዛዝ ዉርሲካ ሲቆን ኦꬂቴ ።
43014015	Recommendation	“ ኢንቴ ታና ዶሲዛ ጊዲኮ ታ ኣዛዞዮ ናጊቴ ።
58012025	Recommendation	ኢንቴስ ዮቲዛይሳ ኢንቴ ኣካይ ጎንታ ማላ ናጌቲቴ ፤ ሄይታንቲ ፆሲ ቢታ ቦላ ዲዛ ኣሳ ባጋራ ኢስታስ ዮቲዛይሳ ኤኮንታ ኢፂዲ ኢዛፔ ኣታናስ ዳንዳዮንታ ኣጊኮ ኑኒ ሳሎፔ ዪዳይሲ ኑስ ዮቲሺን ኑ ኤኮንታ ኢፂኮ ኢዛፔ ዋኒዲ ኣታኔ ?
48004008	Sin	ኢንቴ ፆሴ ኤራናፔ ካሴ ፆሴ ጊዶንታ ኤቃታስ ኣይሌታ ።
44003026	Grace	ፆሲ ናዛ ዴንꬂዳ ዎዴ ኢንቴና ኢሳ ኢሳ ኢንቴ ኢታቴꬃፌ ዛሪዲ ኣንጃና ማላ ካሴቲዲ ኢንቴኮ ኪቲዴስ ” ጊዴስ ።
44010039	Violence	“ ኢዚ ኣይሁዳታ ዴሬኒኔ ዬሩሳላሜ ካታማን ኦꬂዳይሳ ኡባስ ኑ ማርካ ። ቃሴካ ኣሳይ ኢዛ ሚꬃ ቦላ ካቂ ዎꬊዴስ ።
46001010	Recommendation	ታ ኢሻቶ ! ኢንቴ ጋርሳን ሻኬቴꬂ ዶንታ ማላ ኢንቴስ ኢሲ ዎዝናይኔ ኢሲ ቆፋይ ዳና ማላ ኢንቴ ኢንቴ ጋርሳን ኢሲኖ ጊዳና ማላ ጎዳ ዬሱስ ኪርስቶሳ ሱንꬃን ታ ኢንቴና ዎሳይስ ።
51001021	Sin	ኢንቴ ኢታ ኣማሌ ጋሶን ካሴ ኢንቴ ፆሳፌ ሻኬቲዲ ኢንቴ ኢንቴ ቆፋራ ኢዛስ ሞርኬታኮሺን ።
55002022	Recommendation	ፓንꬃቴꬃ ኢታ ኣሞቴꬃፌ ባቃታ ። ጌሻ ዎዝናራ ጎዳ ፄይጊዛ ኣሳታራ ፂሎቴꬅ ፥ ኣማኖ ፥ ሲቆኔ ሳሮቴꬅ ካላ ።
51003001	Faith	ሂስቲኮ ኢንቴ ኪርስቶሳራ ኢሲፌ ዴንዲዳይታ ጊዲኮ ኪርስቶሲ ፆሳ ኣቻን ኡቲዳሶን ፑዴን ዲዛ ሃኖቴꬃ ኮዪቴ ።
66008007	Violence	ኮይሮ ኪታንቻዚ ባ ዛዬዛ ፑኒዴስ ፤ ሻቺኔ ሱꬂ ዋላኬቲዳ ታማይ ሜꬌቲዲ ዱጌ ቢታ ቦላ ዬጌቲዴስ ፤ ቢታፌ ጪጎይ ፁጌቲዴስ ፤ ሚꬃፌካ ጪጎይ ፁጌቲዴስ ፤ ጪሊላ ማታይካ ዉሪ ፁጌቲዴስ ።
66011017	Faith	ቃሴካ “ ካሴካ ፥ ሃዒካ ዲዛይሶ ! ኡባካ ዳንዳዪዛ ጎዳ ፆሶ ! ኔኒ ኔ ጊታ ጎዳቴꬃ ኔ ኩሼን ኦይኪዳ ጊሺኔ ካዎቲዳ ጊሽ ኑኒ ኔና ጋላቶስ ።
43004010	Grace	ዬሱሲካ ኢዚስ “ ፆሳ ኢሞታይኔ ኔና ‘ ታና ሃꬄ ኡሻ ’ ጊዛዴይ ኢዚ ኦናኮኔ ኔ ኤሪዛኮ ኔ ኢዛ ዎሳናስ ቤሴስ ። ኢዚካ ኔስ ዴዖ ሃꬄ ኢማናኮሺን ” ጊዴስ ።
51003004	Grace	ኢንቴስ ዴዖ ጊዲዳ ኪርስቶሲ ቆንጪዛ ጋላስ ኢንቴካ ሄ ዎዴ ኢዛራ ኢሲፌ ቦንቾራ ቆንጫና ።
43020031	Faith	ጊዶ ኣቲን ዬሱሲ ኢዚ ማሲሄ ፥ ፆሳ ና ጊዲዳይሳ ኢንቴ ኤራና ማላኔ ኢንቴ ኢዛ ሱንꬃን ኣማኒዲ ዴዖ ዴማና ማላ ሃይሲ ፃፌቲዴስ ።
62004006	Faith	ኑ ቃሴ ፆሳ ባጋ ፤ ፆሴ ኤሪዛይ ኑ ጊዛዝ ሲያና ሺን ፆሳ ባጋ ጊዶንታዴይ ጊዲኮ ኑ ጊዛዝ ሲዬና ። ቱማ ኣያናኔ ዎርዶ ኣያና ኑ ሻኪ ኤሪዛይ ሃይሳና ።
65001012	Description	ሃይቲ ሃ ኣሳቲ ዬላይ ባይንዳ ላይማ ሃኖራ ኢሲ ቦላ ኢንቴ ዲጊሴሶን ቤቲዛ ዎዴ ኢንቴስ ꬉጴ ጊዴቴስ ። ኢስቲ ባስ ፃላላ ቆፔቴስ ። ኢስቲ ጫርኮን ቢዛ ኢራይ ባይንዳ ሻራ ማላ ። ኣይፌይ ኣይፊዛ ዎዴን ኣይፌይ ባይንዳ ፃጶፔ ꬎቃሌቲዲ ናምዑቶ ሜሊዳ ሚꬃ ማላ ።
44005015	Description	ሄሳ ጋሶን ጴፅሮሲ ኣꬊሺን ሃራይ ኣቲን ኢዛ ኤሾይ ሃርጋንቻታፔ ባጋ ሃርጋንቻታ ቦላ ዎꬋና ማላ ሃርጊዛይቲ ኢቺዛ ኣልጋ ቦላኔ ሃላ ቦላ ካሬን ኢሺሴቴስ ።
49006016	Faith	ሄይታንታፌካ ቦላራ ታማ ማላ ፖፖልዑ ጊዛ ኢታ ኣያና ዎንዳፌታ ኢንቴ ዉርሲ ቶይሳና ዳንዳያና ማላ ኣማኖ ጎንዳሌ ማላ ዴንꬂቴ ።
51003023	Recommendation	ኢንቴ ኦꬂዛ ሚሽ ዉርሲ ኣሳስ ጊዶንታ ጎዳስ ኦꬂዛ ማላ ታይቢዲ ኩሜꬃ ዎዝናፔ ኦꬂቴ ።
58012016	Recommendation	ኢሲቶ ማና ካꬃስ ባ ባይራቴꬅ ባይዚዳ ኤሳዌ ማላ ኢንቴፌ ኦኒካ ላይማቲዛዴ ዎይኮ ፆሴ ቦንቾንታዴ ጊዲ ቤቶንታ ማላ ናጌቲቴ ።
43018040	Sin	ኢስቲ ጊዲኮ “ ኑስ ባርባኔ ቢርሻ ኣቲን ሃይሳ ዴና ! ” ጊዲ ዋሲዳ ። ባርባኔይ ባ ሁዔስ ፓንጋ ።
55003004	Sin	ካዲዛይታ ፥ ናጌቶንታይታ ፥ ጮ ሜላ ኦቶሬቴꬃን ኩሚዳይታ ፥ ፆሳፌ ኣꬂዲ ሎዖ ዴꬅ ዶሲዛይታ ጊዳና ።
50002009	Grace	ሄሳ ጊሽ ፆሲ ኢዛ ዳሮ ꬎቁ ሂስቲዴስ ። ሱንꬃ ኡባፌ ꬎቁ ጊዳ ሱንꬅ ኢዛስ ኢሚዴስ ።
61001016	Description	ጎዳ ዬሱስ ኪርስቶሳ ዎልቃፌ ኢዛስ ዩሳ ጊሽ ኑ ኢንቴስ ዮቲዳ ዎዴ ኑኒ ኑ ኣይፌራ ኢዛ ቦንቾዛ ቤዪዲ ማርካቶስ ኣቲን ኣሲ ጮ ሜላ ሜꬊ ኤኪዲ ጌኔ ሃሳዪዛ ሃይሲዔ ማላ ጊዴና ።
61003016	Sin	ኢዚ ሃይሳ ሃ ሃኖዛ ጊሽ ባ ኪታታን ኡባን ሃይሳꬆካ ፃፊዴስ ። ኢዛ ኪታታ ጊዶን ኤራናስ ዋይሲዛ ኢሲ ኢሲ ሃኖቲ ዴቴስ ። ኤራቴꬂ ኢስታስ ፓጪዳይቲኔ ናምዑ ቆፋን ዮቁ ጊዛይቲ ሃራ ጌሻ ማፃፋታ ሚርቂዛይሳꬆካ ሃይታካ ኢስቲ ሚርቃና ። ኢስቲ ሄሳ ꬆ ኦꬂዛይ ባስ ꬋ ያናሳ ።
44014014	Description	ሃዋሬቲ ባርናባሲኔ ጳዉሎሲ ሄሳ ሲዪዳ ማላ ባ ማይዖ ዳኪዲ ጌዴ ዴሬዛ ጊዶ ዎፂዳ ፤ ባ ቃላ ꬎቁ ሂስቲዲ ሂዝጊዳ ፤
45015008	Faith	ካሴ ኣዋታስ ኢሜቲዳ ሂዶታ ቃላ ፖላናስ ፆሳ ቱማቴꬂ ኤሬታና ማላ ኪርስቶሲ ኣይሁዳታስ ኦꬂዛዴ ጊዲዳይሳ ታ ኢንቴስ ዮታይስ ።
59001026	Sin	ባ ዱና ናጎንታ ባርካ ባ ዎዝና ባሌꬂሼ ታ ኣማናይስ ጊዛዴይ ባርካ ባና ባሌꬄስ ። ኢዛ ኣማኖይካ ሜላ ሃዳ ኣማኖ ።
43015020	Recommendation	‘ ኣሽካራይ ጎዳፔ ኣꬌና ’ ጋዳ ታ ካሴ ኢንቴስ ዮቶይሳ ዩሺ ቆፒቴ ፤ ኢስቲ ታና ጎዲዛይቲ ኢንቴናካ ጎዳና ፤ ኢስቲ ታ ቃላ ናጊዛኮ ኢንቴ ቃላ ናጋና ።
43008031	Faith	ዬሱሲ ባና ኣማኒዳ ኣይሁዳታ “ ኢንቴ ቱሙ ታ ቃላን ዲኮ ኢንቴ ቱማፔ ታና ካሊዛይታ ጊዳና ።
44007011	Description	“ ሄ ዎዴ ካናኔኒኔ ጊብፄን ዳሮ ሜቶ ኤሂዳ ጊታ ኮሻይ ዴንዲዴስ ። ኑ ኣዋታስካ ሚዛ ካꬂ ꬋ ዪዴስ ።
63001004	Faith	ኔ ናይታፔ ባጋቲ ኣዋፔ ኑስ ኢሜቲዳ ኣዛዞዛ ማላ ቱማን ሚኒ ዲዛይታ ታ ቤዪዳ ጊሽ ዳሮ ኡፋዬታዲስ ።
54005008	Faith	ኢሲ ኣሲ ባ ዳቦታ ሃራፔካ ባሶ ኣሳ ማዶንታይሳ ጊዲኮ ኢዚ ኣማኖ ካዲዳዴኔ ኣማኖንታ ኣሳፔካ ኣꬊ ኢታ ኣሳ ።
58010022	Faith	ኑኒ ኑ ኢታ ቆፋፔ ጌያናስ ኑ ዎዝና ኣራጬቲዲ ኑ ኣሳቴꬃካ ፂሎ ሃꬃን ሜጬቲዲ ቱሙ ዎዝናፔኔ ኩሜꬃ ኣማኖን ፆሳኮ ኣኔ ሺቆስ ።
48001023	Description	ጊዶ ኣቲን “ ቤኒ ኑና ኣማኖ ጊሽ ጎዲ ꬋ ይሳና ኮዪዛ ኣዴዚ ሃዒ ሄ ኣማኖ ዛሪ ሳባኬስ ” ጊዛ ዎሬ ፃላ ሲዪዳ ።
44027034	Recommendation	ሄሳ ጊሽ ኢንቴ ካꬅ ማና ማላ ታ ኢንቴና ዎሳይስ ። ኢንቴ ሚኮ ሚናና ፤ ሙሌካ ኣይኮ ቆሆይካ ኢንቴ ቦላ ጋኬና ” ጊዴስ ።
66002003	Faith	ኔኒ ዳንዳያን ሚና ኤቂዳይሳኔ ታ ሱንꬃ ጊሽ ሳሌቶንታ ኔ ዋዬ ቤዪዳይሳ ታ ኤራይስ ።
56002002	Recommendation	ጪማ ኣሳይ ዎዝናማ ፥ ቦንቼቲዳይታ ፥ ባና ባርካ ሃሪዛይታ ፤ ኣማኖኒኔ ሲቆን ዳንዳያንካ ሎዖ ጊዳና ማላ ኢስታ ዞራ ።
44017030	Recommendation	ካሴቲዲ ፆሲ ሃይሳ ማላ ሃኖታ ኣሳይ ኤሮንታ ኦꬂዳይሳ ዳንዳያን ኣꬊዴስ ፤ ሃዒ ጊዲኮ ኣሲ ዉሪ ባ ዲዛሶን ዲዛሶን ማሮቴꬃን ጌላና ማላ ኣዛዜስ ” ጊዴስ ።
43019025	Description	ዬሱሳ ማስቃሌ ኣቻን ኢዛ ኣዬያኔ ኣዬዪ ሚቼያ ቃሊዮጳ ማቻ ማራማኔ ሜግ ዳሌ ጌቴቲዛሶፔ ዪዳ ማራማ ሄን ኤቂዳ ።
66019013	Description	ኢዚ ቃስ ሱꬃን ማꬌቲዳ ማይዖ ማይዒዴስ ። ኢዛ ሱንꬃይ ቃስ “ ፆሳ ቃላ ” ጌኣቴቴስ ።
46008009	Recommendation	ጊዶ ኣቲን ኢንቴ ሜቶይ ባዋ ጉሳን ኦꬂዛይስ ኣማኖን ሚኖንታ ኣሳስ ꬉጴ ጊዶንታ ማላ ናጌቲቴ ።
44013034	Grace	ቃሴካ ኢዚ ዎቆንታይሳኔ ፆሲ ኢዛ ሃይቆፔ ዴንꬂዳይሳ ሻኪ ኤራና ማላ ‘ ኣንጄቲዳይሳኔ ኣማኔቲዳ ዳዉቴ ኣንጆ ታ ኢንቴስ ኢማና ’ ጊዴስ ።
43014020	Faith	ታኒ ታ ኣዋን ዲዛ ማላ ኢንቴካ ታናን ዲዛይሳኔ ታካ ኢንቴናን ዲዛይሳ ኢንቴ ሄ ዎዴ ኤራንዴታ ።
62002003	Faith	ኑ ኢዛ ኣዛዞታ ፖሊኮ ኑ ኢዛ ኤሪዳይሳ ሄሳን ኣማኔቶስ ።
43008024	Sin	ኢንቴ ታ ኦናኮኔ ኤሪዲ ኣማኖንታ ኣጊኮ ኢንቴ ኢንቴ ናጋራራ ሃይቃና ጊሽ ታ ኢንቴ ኢንቴ ናጋራራ ሃይቃና ጊዳይ ሄሳ ጊሻሳ ” ጊዴስ ።
66017006	Sin	ሂና ሄ ማጫሳያ ጌሻታ ሱꬃኒኔ ዬሱሳ ሱንꬃን ሃይቂዳ ኣሳ ሱꬃን ማꬆቲዳሮ ታኒ ቤያዲስ ። ታ ኢዞ ቤያዳ ዳሮ ማላሌታዲስ ።
58012017	Description	ኤሳዌይ ጉዬፔ ካሴ ባ ኣንጆዛ ላታናስ ዛሪ ኮዪን ኢዛስ ኢሜቶንታ ዲጌቲዳይሳ ኢንቴ ኤሬታ ። ኢዚ ባና ጋኪዛ ኣንጆዛስካ ዳሮ ዬኪሼ ኮዪዲካ ዛሪ ዴማናስ ዳንዳይቤና ።
43007012	Description	ዴሬይካ ኢዛ ጊሽ ጊዶራ ሳሱኪ ሃሳዬቲዴስ ። ኢሲ ኢሲ ኣሳቲ “ ኢዚ ሎዖ ኣሳ ” ጊሺን ባጋይ ቃሴ “ ሎዖ ጊዴና ። ኢዚ ዴሬ ባሌꬄስ ” ጊዳ ።
44011021	Faith	ጎዳ ማዶይካ ኢስታራ ዴስ ፤ ቆዳን ኬሂ ዳሮ ኣሳይ ኣማኒዲ ጎዳኮ ሲሚዴስ ።
52002004	Faith	ጊዶ ኣቲን ኑ ሚሺራቾ ቃላ ሃዳራ ኤካናስ ዳንዳዪዛ ኣሳታ ማላ ፆሲ ኑና ቆዲዳ ጊሽ ኑ ሃሳዮስ ፤ ሄሳካ ኑ ኦꬂዛይ ኑ ዎዝና ፓጪ ኤሪዛ ፆሳ ኡፋይሳናስ ኣቲን ኣስ ኡፋይሳናስ ጊዲ ጊዴና ።
46015057	Grace	ጊዶ ኣቲን ጎዳ ዬሱስ ኪርስቶሳ ባጋራ ኑስ ፆኖ ኢሚዛ ፆሳስ ጋላታይ ጊዶ ።
54005005	Faith	ቃሴ ቱማፔ ማዶይ ባይንዳ ፥ ባርካ ዲዛ ኣምዔያ ፆሴ ፃላ ፄላዉስ ። ዎሳሲኔ ፆሳፌ ማዶ ዴማናስ ጋላሲኔ ቃማ ሚኔታዉስ ።
43016024	Grace	ሃኖ ጋካናስ ኢንቴ ታ ሱንꬃን ኣይኮካ ዎሲ ኤሬኬታ ፤ ዎሲቴ ኢንቴ ኤካና ፤ ኢንቴ ኡፋይሳይካ ኩሜꬅ ጊዳና ።
46007021	Recommendation	ኣማኒዛ ዎዴ ኔ ኣይሌ ? ኔ ሄሳስ ዳሮ ሜቶቶፓ ፤ ዎዜታና ዳንዳዪኮ ዎዜታ ። ጋሶይካ ኣይሌ ጊዲ ዲሼ ጎዳ ኣማኒዳዴይ ኢዚ ጎዳ ጎቃ ። ሄሳꬆካ ኣማኒዛ ዎዴ ጎቃ ጊዶንታዴይ ኢዚ ኪርስቶሳስ ኣይሌ ።
65001019	Sin	ሄይቲ ኣሳ ኢሳ ኢሳፌ ሻኪዛይታ ፤ ኣሾ ኣሞቴꬅ ካሊዛይታኔ ኢስታን ፂሎ ኣያናይ ባይንዳይታ ።
48001006	Sin	ኢንቴ ኪርስቶሳ ኪያቴꬃን ፄይጊዳይሳ ኣጋጊዲ ሃራ ዱማ ሻኮ ሚሺራቾ ቃላኮ ሲሚዳይሲ ታና ዳሮ ማላሊሴስ ።
58012014	Recommendation	ኣሲ ኡባራ ሳሮ ዳና ማላ ኢንቴስ ዳንዳዬቲዛይሳ ዉርሲ ኦꬂቴ ። ጌያና ማላ ኮዪቴ ። ጌሻቴꬂ ባይንዳ ጎዳ ቤያናስ ዳንዳዬቴና ።
43021006	Description	ኢዚካ “ ጊቴዛ ዎጎሎዛፔ ኡሻቻ ባጋራ ኣባን ዬጊቴ ፤ ኢንቴ ዴማና ” ጊዳ ጊሽ ጊቴዛ ኣባ ጊዶ ዬጊዳኔ ዳሮ ሞሌይ ኦይኬቲዳ ጊሽ ጊቴዛ ሞሌዛራ ጎቻና ዳንዳይቤቴና ።
46007019	Recommendation	ቃፃሬቲን ቃፃሬቶንታ ኣጊን ናምዓንካ ጎዓይ ባዋ ። ዋና ኣይፌ ዮዖይ ፆሳ ኣዛዞ ፖሎ ።
45012008	Recommendation	ዞሪዛዴይ ጊዲኮ ዞሮ ፤ ባይንዳይታስ ኢሚዛዴይ ጉጂ ኢሞ ። ኣይሲዛዴይ ሚኒ ኣይሶ ። ማሪዛዴይካ ኡፋይሳን ማሮ ።
44019002	Faith	“ ኢንቴ ኣማኒዳ ዎዴ ፂሎ ኣያና ኤኪዴቲ ? ” ጊዴስ ፤ ኢስቲካ “ ኤኪቤይኮ ሃራይ ኣቶሺን ፂሎ ኣያናይ ዲዛኮኔ ኑ ሲቤይኮ ” ጊዳ ።
53003014	Recommendation	ሃይሳ ኑ ኪቲዳ ቃላስ ኣዛዜቶንታይ ኦኒካ ዲኮ ሄሳ ሚሳቲዛዴ ሎዔꬂ ካሊቴኔ ኢዚ ባ ኦሶን ዬላታና ማላ ኢዛራ ጋጎፍቴ ።
46015050	Sin	ታ ኢሻቶ ! ታ ሃይሳ ኢንቴስ ዮታይስ ኣሾይኔ ሱꬂ ፆሳ ካዎቴꬅ ላቴቴና ። ꬋ ያናይሲ ꬋ ዮንታይሳ ላቴና ።
43006027	Recommendation	ꬋ ያና ካꬃስ ኦꬆፍቴ ። ጊዶ ኣቲን ሄሳፌ ኣꬂዲ ፆሳ ኣዋይ ኣማንꬂዛ ማታሜ ኢዛ ቦላ ሾጪዳ ጊሽ ኣሳ ናይ ኢንቴስ ኢሚዛ ሜርና ዴዖስ ጊዲዛ ካꬃስ ኦꬂቴ ” ጊዴስ ።
59004003	Sin	ኢንቴ ኢንቴ ኣሾ ኡፋይሳናስ ኢታ ቆፋን ዎሲዛ ጊሽ ዎሲዳይሳ ኢንቴ ኤኬኬታ ።
49005020	Faith	ሄሳን ፆሳ ኣዋ ፥ ጎዳ ዬሱስ ኪርስቶሳ ሱንꬃ ኡባ ሚሻስ ኡባ ዎዴ ጋላቲቴ ።
48003006	Faith	ኣኔ ኢንቴ ኣብራሃሜ ጊሽ ቆፒቴ ፤ ጌሻ ማፃፋን “ ኢዚ ፆሴ ኣማኒን ኣማኖይ ኢዛስ ፂሎቴꬃን ቆዴቲዴስ ” ጌቴቲ ፃፌቲዴስ ።
66021023	Grace	ፆሳ ቦንቾይ ኢዚስ ፖዒዛ ጊሺኔ ዶርሳዚ ኢዚ ፖዖ ጊዲዳ ጊሽ ሄ ካታማይስ ኣዋ ኣርሼይ ዎይኮ ኣጊናይ ፖዒሳናስ ኮሼና ።
45008009	Faith	ኢንቴ ቃሴ ፆሳ ኣያናይ ኢንቴናን ዲዛ ጊዲኮ ኣሾን ጊዶንታ ኣያናን ዴታ ። ኪርስቶሳ ኣያናይ ኢዛ ቦላ ባይንዳዴይ ኪርስቶሳስ ጊዴና ።
45011023	Faith	ኢስቲ ኣማኖንታ ሚኒ ኤቂዳሶፔ ሲሚኮ ካሴ ባሶ ሲሚ ጌላና ። ፆሲካ ኢስታ ዛርሲ ጌልꬃና ዳንዳዬስ ።
66014005	Description	ኢስቲ ዎርዶ ሃሳያ ኤሬቴና ። ዎሶይካ ኢስታ ቦላ ባዋ ።
44024014	Faith	“ ጊዶ ኣቲን ታ ኔስ ቆንጪሳና ኮዪዛይ ኢስቲ ዎርዶ ጊዛ ጎዳ ኦጌራ ኑ ኣዋንታ ፆሳስ ጎይናይሲኔ ሙሴ ዎጋኔ ናቤታ ማፃፋን ፃፌቲዳይሳካ ኡባ ኣማናይስ ።
45013008	Recommendation	ኢንቴ ጋርሳን ኢሶይ ኢሳራ ሲቄቴꬃፌ ኣቲን ኦና ቦላካ ኣጮይ ዶፖ ። ኣስ ሲቂዛ ኣሲ ኢዚ ዎጋ ፖሊዴስ ።
66016009	Sin	ኣሳይካ ዎልቃማ ሴላን ፁጌቲዴስ ። ሄ ቦሻታ ቦላ ሼኔይ ኢዛስ ዲዛ ፆሳ ሱንꬅ ኣሳይ ጫዪዴስ ኣቲን ማሮቴꬃን ጌሊቤናኔ ኢዛካ ቦንቺቤና ።
66021012	Description	ኢዚስ ታማኔ ናምዑ ፔንጌታራ ዲዛ ጊታ ኣዱሳ ጊንቤ ላሻይ ዴስ ። ሄ ታማኔ ናምዑ ፔንጌታን ታማኔ ናምዑ ኪታንቻቲ ኤቂዲ ናጌቴስ ። ሄ ፔንጌታ ቦላ ታማኔ ናምዑ ኢስራዔሌ ኮቻታ ሱንꬂ ፃፌቲ ኡቲዴስ ።
48003013	Grace	“ ሚꬃ ቦላ ካቄቲዛ ኣሲ ቃንጌቲዳዴ ” ጌቴቲ ፃፌቲዳ ጊሽ ኪርስቶሲ ኑ ጊሽ ቃንጌቲዳዴ ጊዲዲ ኑና ዎጋ ቃንጌꬃፌ ዎዚዴስ ።
48001013	Sin	ታኒ ካሴ ኣይሁዳታ ኣማኖን ዋና ዲዛኮኔ ፆሳ ዎሳ ኬꬄ ታ ኣይ ማላ ጎዲዳኮኔ ቃሴ ሙሌ ꬋ ይሳናስ ታ ኣይ ማላ ዳፌቲዳኮኔ ኢንቴ ሲዪዴታ ።
66020002	Description	ሄ ዳዌዛ ኦይኪዲ ሺ ላይꬅ ቃቺዴስ ። ሄሲ ዳዌዚ ዳቡሎሳ ዎይኮ ፃላዔ ጌቴቲዛ ካሴ ቤኒ ሾሻዛ ።
44008009	Description	ጊዶ ኣቲን ሄሳፌ ካሴ ሄ ካታማዪን ማሮ ማሮቲዲ ሳማሪያ ኣሳ ዳሮ ማላሊሲዛዝ ኦꬂዛ ኢሲ ሲሞና ጌቴቲዛ ማሮይ ዴስ ። ኢዚካ ባና ጊታ ኣሳ ማላ ቆዲዛዴ ።
50003010	Faith	ኪርስቶሳኔ ኢዚ ሃይቂ ዴንዲዳ ዴንꬃ ዎልቃ ታ ኤራና ማላ ኢዛ ዋዬካ ታ ኢዛራ ጊሼታና ማላኔ ሃይቆንካ ታ ኢዛ ሚሳታና ማላ ኣሞታይስ ።
54005022	Recommendation	ፆሳ ኦሶስ ዶራናስ ፥ ኦና ቦላካ ኔ ኩሼ ዎꬃ ዎሳናስ ኤሶቶፓ ። ቃሴ ሃራታራ ናጋራ ኦꬃናስ ዙፔቶፓ ። ናጋራፔ ኔና ፂሎቴꬃን ናጋ ።
56002003	Recommendation	ሄሳꬆካ ጪማ ማጫሳቲ ባ ዲዛ ዱሳን ቦንቾራ ዲዛይታኔ ሎዖ ሃኖቴꬅ ኣሳ ታማርሲዛይታ ጊዴቶ ኣቲን ኣሳ ሱንꬅ ኢሲዛይታ ዎይኮ ዎይኔ ጫጄ ኡሻ ሱኬን ዋፄቲዳይታ ጊዶንታ ማላ ኢስታ ታማርሳ ።
46007038	Recommendation	ሄሳ ጊሽ ጌላዖዮ ኤኪዳዴይ ሎዖ ኦꬂዴስ ። ኤኮንታዴይካ ኣꬌꬃ ሎዖ ኦꬂዴስ ።
59001022	Recommendation	ቃላይ ጊዛይሳ ኦꬂቴ ኣቲን ሜላ ሲሲ ፃላላ ሲዪዛዴንታ ጊዲዲ ኢንቴርካ ኢንቴና ባሌꬆፍቴ ።
43007001	Violence	ሄሳፌ ጉዬ ዬሱሲ ጋሊላ ጊዶን ዩዬቲዴስ ። ጊዶ ኣቲን ዩሁዳን ዩያናስ ኮይቤና ። ጋሶይካ ኣይሁዳቲ ኢዛ ዎꬋና ኮዪዛ ጊሻሳ ።
46001030	Grace	ኢንቴና ቃሴ ፆሲ ዬሱስ ኪርስቶሳራ ኢሲፌቴꬂ ዳና ማላ ኦꬂዴስ ። ሄሳ ጊሽ ፆሲ ዬሱስ ኪርስቶሳ ኑ ኤራቴꬅ ፥ ኑ ፂሎቴꬅ ፥ ኑ ጌሻቴꬂኔ ኑና ኣሺዛዴ ጊዳና ማላ ኦꬂዴስ ።
43013005	Description	ቶሆ ሜጪዛ ጎንጌን ሃꬄ ጉጂዲ ባና ካሊዛይታ ቶሆ ሜቼ ኦይኪዴስ ፤ ባ ጊፂዳ ፖፃንካ ሜጪዳ ቶሆዛ ቁጪዴስ ።
44022004	Violence	ሃይሳ ሃ ኦጌዛ ካሊዛ ኣሳታ ኡባ ዎꬋና ጋካናስ ጎዳꬂዛ ኣሳኮሺን ፤ ማጫታኔ ኣዴታ ቃቻ ቃቻ ቃሾ ኬꬄ ዬዲዛዴኮሺን ።
43007043	Description	ሄሳ ጊሽ ኢዛ ጋሶን ዴሬይ ባ ጊዶን ሻኬቲ ዎꬊዴስ ።
60005002	Recommendation	ኢንቴስ ሃዳራ ኢሜቲዳ ፆሳ ዉዴ ናጊቴ ። ሄ ኢዛ ዉዴዛ ዎልቃራ ጊዶንታ ፆሲ ኮዪዛ ኦጌራ ዶሳራ ሄሚቴ ። ሚሼስ ዪቄቴꬃን ጊዶንታ ሃጋዛናስ ዎዝናፔ ኮሻን ጊዶ ።
46015056	Sin	ሃይቆይ ኢዛራ ዱኪዛ ዎልቃይ ናጋራ ፤ ናጋራ ዎልቃይ ዎጋ ።
59005004	Sin	ኢንቴ ኢንቴ ዎዝናን ዎꬂቴ ፤ ኢንቴ ካꬅ ማፂሼ ፔይዳይታስ ኢስታ ዎልቃ ዋጋ ኢንቴ ቃንፆንታ ኣጊዳ ጊሽ ኢንቴ ቦላ ዋሲሼ ኢንቴ ኣቻን ዴቴስ ። ካꬅ ማፂዛይታ ዋሶይ ኡባ ዳንዳዪዛ ጎዳ ሃይꬃን ጋኪዴስ ።
60002001	Recommendation	ሄሳ ጊሽ ኢታቴꬅ ዉርሲ ፥ ባሌ ꬆ ዉርሲ ፥ ቆꬌፔ ቆሞን ሃኖ ፥ ቃናቴቴꬅ ኣይኮ ቆሞ ዚጊርስ ኢንቴፌ ዲጊቴ ።
46007039	Recommendation	ኢሲ ማጫሲ ኣዚናይ ፓፃ ዲዛ ዎዴ ኩሜꬃን ባ ኣዚናራ ቃሼታዱስ ። ኣዚናይ ሃይቂኮ ባ ኮይዳ ኣስ ጌላና ዳንዳያዉስ ። ኢዛ ጌላናዴይ ኣማኒዛዴ ጊዶ ኣቲን ጌሉ ።
55002018	Sin	ሄይቲ ቱማቴꬃፌ ሃኪዲ ጮ ሜላ ዋዬቴስ ። ኢስቲካ ሃይቆፔ ዴንꬂ ሃይሳፌ ካሴ ሃኒ ኣꬊዴስ ጊዲ ኢሲ ኢሲ ኣሳ ኣማኖ ጉዬ ሺሪ ዬጌቴስ ።
48005006	Faith	ኣሲ ዬሱስ ኪርስቶሳን ዲኮ ቃፃሬቲን ዎይኮ ቃፃሬቶንታ ኣጊን ኣይኔ ጎዔና ፤ ጎዓይ ዲዛይ ሲቆን ቆንጪዛ ኣማኖን ፃላ ።
58005009	Grace	ሄሳ ባጋራ ፓጬይ ባይንዳዴ ጊዲ ቤቲዳይሳፌ ጉዬ ባና ኣዛዜቲዛይታስ ኡባስ ሜርና ኣቶቴꬃስ ጋሶ ጊዲዴስ ።
46016001	Recommendation	ሃዒ ቃሴ ኣማኒዛይታስ ሚሻ ኬሶ ጊሽ ጋላቲያን ዲዛ ዎሳ ኬꬃታስ ታኒ ኢሚዳ ኣዛዞ ማላ ኢንቴካ ኦꬂቴ ።
49005022	Recommendation	ማቼቶ ኢንቴ ጎዳስ ሃሬቲዛ ማላ ኢንቴ ኣዚናታስ ሃሬቲቴ ።
43008012	Faith	ቃሴ ዬሱሲ “ ታኒ ኣላሜስ ፖዖ ። ታና ካሊዛዴይ ዉሪ ዴዖ ፖዖ ዴማና ። ꬉማን ሲሜሬቴና ” ጊዲ ኢስታስ ዮቲዴስ ።
65001017	Recommendation	ኢንቴ ታ ሲቆቶ ! ኑ ጎዳ ዬሱስ ኪርስቶሳ ሃዋሬቲ ሃይሳፌ ካሴ ዮቲዳ ቃላ ኣኬኪቴ ።
44017025	Grace	ኢዚ ኣሳ ኡባስ ዴዖኔ ሼምፖ ፤ ቃሴካ ሃራ ዉርሲ ኢሚዛይሳ ጊዲዳ ጊሽ ኢዛስ ፓጪዛዚ ዶንታ ጊሽ ኢዚ ኣሳ ኩሼፔ ማዶ ኤኬና ።
62005009	Faith	ኑ ኣሳ ማርካቴꬅ ኣማኒኮ ፆሳ ማርካቴꬂ ሄሳፌ ኣꬌስ ። ሄሲካ ኢዚ ባ ናዛ ጊሽ ኢሚዳ ፆሳ ማርካቴꬃ ።
45013014	Faith	ሄሳ ኣጊዲ ዬሱስ ኪርስቶሳ ማይዒቴ ። ኣሾ ኣሞ ፖላናስ ቆፖፍቴ ።
58011030	Description	ኢስራዔሌ ኣሳይ ኢያርኮ ጊምቤዛ ላፑን ቃማ ዩዪ ዩዪ ኣꬊዳፔ ጉዬ ጊምቤዛ ኣማኖን ላሊዴስ ።
44019011	Grace	ፆሲ ጳዉሎሳ ባጋራ ዳሮ ማላሊሲዛ ማላታ ኦꬂዴስ ።
43008034	Sin	ዬሱሲካ ኢስታስ “ ታ ኢንቴስ ቱሙ ጋይስ ፤ ናጋራ ኦꬂዛዴይ ዉሪ ናጋራስ ኣይሌ ፤
62004011	Faith	ታ ኢሻቶ ! ፆሲ ኑና ሃይሳ ꬆ ሲቂኮ ኑካ ኑ ጊዶን ሲቄታናስ ቤሴስ ።
44002028	Grace	ኔ ዴዖ ኦጌ ታ ኤራና ማላ ኦꬃዳሳ ። ኔ ታናራ ዲዛ ጊሽ ታ ኡፋይሳይ ኩሜꬃ ’
54004013	Recommendation	ታ ሄ ባና ጋካናስ ቃላ ናባባናስ ፥ ዞራናሲኔ ታማርሳናስ ሚና ።
47004008	Description	ኣዋ ባጋራካ ኑና ሱጊኮካ ኑኒ ቲንꬅ ጊ ሜቆኮ ። ኑስ ዮዖይ ቲፒ ጊኮካ ሂዶታ ቃንፆኮ ።
44002013	Description	ባጋ ኣሳይ “ ሃይቲ ዳሮ ዎይኔ ጫጄ ኡዪዳ ” ጊዲ ኢስታ ቂꬊዳ ።
66021018	Description	ሄ ጊንቤዚ ጊንቤቲዳይ ኢያሲጲዴ ጌቴቲዛ ሹቻና ። ሄ ካታማያካ ማስቶቴ ማላ ጌያ ኡቲዳ ጌሻ ዎርቃፌ ኦሴታዱስ ።
66015006	Description	ላፑን ቦሻታ ኦይኪዳ ላፑን ኪታንቻቲ ፆሳ ኬꬃፌ ኬዚዳ ። ኢስቲ ቃስ ጌሽ ጊዲዲ ፆልቂዛ ቦꬃ ማይዖ ማይዒዳ ። ዎርቃፌ ኦሴቲዳ ዳንጮ ማላ ማይዖ ቲራ ቦላ ቃቺዳ ።
45012014	Recommendation	ኢንቴና ቃንጊዛይታ ኣንጂቴ ኣቲን ቃንጎፍቴ ።
66001015	Description	ኢዛ ቶሆቲ ታማ ቦንቆን ቆፄቲ ኬዚዳ ፃርቂማላ ሚሳቴቴስ ። ኢዛ ቃላይካ ዎልቃማ ፒሳ ሃꬄ ጊሪዛ ማላ ጊሬስ ።
43017026	Grace	ኔ ታና ሲቂዳ ሲቆይ ኢስታን ጊዳና ማላኔ ታካ ኢስታን ጊዳና ማላ ኢስቲካ ኔና ኤራና ማላ ኦꬃዲስ ። ቃሴካ ኢስቲ ኤራና ማላ ኦꬃና ” ጊዴስ ።
45008032	Grace	ባ ናዛስ ሚሼቶንታ ኑ ጊሽ ኣꬂ ኢሚዳይ ኢዛ ። ሂስቲን ኡባ ሚሽ ኑስ ኢዛራ ኪያቴꬃን ዉርሲ ኣዛስ ኢሜኔ ?
65001018	Sin	ኢስቲ “ ዎዴ ዉርሴꬃን ፆሳ ሼኔፔ ሃኪዳይቲ ባርካ ባ ኢታ ኣሞ ካሊሼ ኣስ ቂꬊዛይቲ ያና ” ጊዲ ኢንቴስ ካሴ ዮቲ ዎꬂዳ ።
45011018	Recommendation	ሄይታ ሄ ሜቂ ዎꬊዳ ሃጋታ ቦላ ኦቶሬቶፋ ። ኢንቴ ኢስታ ቦላ ኦቶሬቲኮ ቃሴ ሃኖ ዎዝናን ዎꬂቴ ። ሄ ሚꬃ ቶኪዳይ ኔና ጊዳካ ። ሚꬃይ ኔና ቶኪዴስ ኣቲን ።
47001024	Faith	ኢንቴ ኣማኖን ኤቂዳ ጊሽ ኢንቴና ኡፋይሳናስ ኑ ኢንቴናራ ኦꬃና ኣቲን ኢንቴ ኣማኖ ቦላ ጎዳታናስ ጊዴና ።
43011001	Description	ቢታኒያ ጌቴቲዛሶን ማራማኔ ማርታይ ዲዛ ጉታን ኣላዛሬ ጌቴቲዛዴይ ሳኬቲዴስ ።
52004008	Sin	ሄሳ ጊሽ ሃይሳ ሃ ዞሬዛ ካꬊዲ ኤኮንታዴይ ፂሎ ኣያና ኢዛስ ኢሚዳ ፆሳ ካꬌስ ኣቲን ኣስ ካꬊዛዴ ጊዴና ።
62004002	Faith	ኢንቴ ፆሳ ኣያና ኤራና ኦጌይ “ ዬሱስ ኪርስቶሲ ኣሳ ኣሾ ማይዒዲ ዪዴስ ” ጊዛ ኣያናይ ዉሪ ፆሳፌኮ !
65001008	Sin	ሄሳꬆካ ሄይቲ ሄ ኣሳቲ ባርካ ባ ኣጉሞ ካሊዲ ባርካ ባ ኣሾ ቱኒሴቴስ ። ባፔ ቦላራ ዲዛይታስ ኣዛዜቴቴና ። ኢስቲ ሳሎን ቦንቾራ ዲዛይታካ ጫዬቴስ ።
60003011	Recommendation	ኢታ ዮዖፔ ሃኮ ፥ ሎዖ ኦ ꬆ ፤ ሳሮቴꬅ ኮዮኔ ካሎ ።
51001023	Faith	ሄሲካ ሃናናይ ኢንቴ ኣማኖን ፃጲዲኔ ጊጌቲዲ ኢንቴ ኢንቴ ኣማኖን ኤኪዳ ሚሺራቾ ቃላፔ ቃፆንታ ሚኒ ኤቂኮና ። ኢንቴሲኔ ሳሎ ጉፋንꬆን ዲዛ ሜꬌቴꬃስ ሳባኬቲዳ ሚሺራቾ ቃላይ ሄሳ ። ታ ጳዉሎሲካ ሃይሳ ሃ ሚሺራቾ ቃላስ ኦሳንቻ ጊዳዲስ ።
43008059	Violence	ኣይሁዳቲ ሄራካ ኢዛ ጫዳናስ ዉሪ ሹች ዴንꬂዳ ። ጊዶ ኣቲን ዬሱሲ ኢስታ ማታፔ ቆቴቲዲ ፆሳ ኬꬃፌ ኬዚ ቢዴስ ።
49004024	Recommendation	ቱሙ ፂሎቴꬃኒኔ ጌሻቴꬃን ፆሴ ሚሳታና ሜꬌቲዳ ኦራꬃ ኣሳቴꬅ ማይዒቴ ።
66014012	Faith	ፆሳ ኣዛዞ ናጊዛይታፔኔ ዬሱሳ ኣማኖን ሚኒዳ ጌሻታፔ ኮዬቲዛ ዳንዳያይ ሃኒንኮ ።
44013030	Description	ጊዶ ኣቲን ፆሲ ኢዛ ሃይቆፔ ዴንꬂዴስ ።
43010011	Description	“ ታ ሎዖ ሄሚዛዴ ፤ ሎዖ ሄሚዛዴይ ባ ሼምፖ ባ ዶርሳታ ጊሽ ኣꬂ ኢሜስ ።
49003002	Grace	ታ ኢንቴና ጎዓና ማላ ፆሲ ኪያቴꬃን ታስ ኦሶስ ኤፃ ኢሚዳይሳ ኢንቴ ቱማፔ ሲዪዴታ ።
56003010	Recommendation	ኣሳ ጊዶን ሻኮቴꬅ ሜꬊዛ ኣስ ኢሲቶ ናምዑቶ ኔ ዞሪን ኤኮንታ ኢፂኮ ኢዛዴራ ኔስ ኢሲፌቴꬂ ዶፖ ።
43010019	Description	ሄሳ ሄ ቃላፔ ዴንዲዳይሳን ኣይሁዳታ ጊዶን ቃሴካ ሻኬቴꬂ ሜꬌቲዴስ ።
43003033	Faith	ኢዛ ማርካቴꬅ ኤኪዛዴይ ጊዲኮ ፆሳ ቱማንቻ ጊዲዳይሳ ቆንጪሴስ ።
61003014	Recommendation	ሄሳ ጊሽ ታ ሲቆቶ ! ሄሲ ዉሪካ ሃናና ጋላስ ኢንቴ ናጊሼ ዲኮ ጎዳይ ኢንቴና ኢንቴ ቦላ ቦሮይ ባይንዳ ዲሺን ሳሮቴꬃን ዴማና ማላ ሚኒ ዲቴ ።
53003001	Faith	ዉርሴꬃን ታ ኢሻቶ ! ቃሴካ ጎዳ ቃላይ ኢንቴ ኣቻን ሃኖይሳꬆካ ኤሌሊ ኡባሶ ጋካና ማላኔ ቦንቼታና ማላ ኑስ ዎሲቴ ።
47004014	Faith	ጋሶይካ ጎዳ ዬሱስ ኪርስቶሳ ሃይቆፔ ዴንꬂዳይሲ ኑናካ ኢዛራ ኢሲፌ ዴንꬂዲ ኢንቴናራ ባ ሲንꬅ ሺሻናይሳ ኑ ኤሮስ ።
59005014	Recommendation	ኢንቴ ጊዶን ሳኬቲዛ ኣሲ ዲዜ ? ዲኮ ዎሳ ኬꬃ ጪማታ ፄይጎ ። ኢስቲካ ጎዳ ሱንꬃን ዛይቴ ኢዛ ቦላ ቲይዲ ኢዛስ ዎሴቶ ።
44007023	Description	“ ሙሴ ላይꬂ ኦይዱ ታሙ ጊዲዳ ዎዴ ሙሴይ ባ ኢሻታ ኢስራዔሌ ናይታ ቤያናስ ባ ዎዝናን ቆፒዴስ ።
44023027	Violence	ሃይሳ ኣዴዛ ኣይሁዳ ኣሳቲ ኦይኪ ዎꬋና ጊሺን ኢዚ ኦሮሜ ኣሲ ጊዲዳይሳ ታ ጋካ ኤሪዳ ጊሽ ዎታዳራታራ ጋካዳ ኣሻዲስ ።
44019029	Description	ሄራካ ኩሜꬃ ካታማይ ሺሮቲዴስ ፤ ዴሬይካ ዉሪ ኢሲ ቦላ ጊዲዲ ማቂዶኒያ ኣሳ ጊዲዳይታኔ ጳዉሎሳራ ኢሲፌ ዩዪዛ ኢዛ ላጌታ ጋዪዮሳኔ ኣሪስፂሮኮሳ ኦይኪዲ ዴሬይ ካሴ ካዒዛሶ ዎꬃን ጌሊዳ ።
44003014	Sin	ጌሻኔ ፂሎዛ ኢንቴ ካዲዲ ሼምፖ ዎꬊዛይሲ ቢርሼታና ማላ ዎሲዴታ ።
44015009	Faith	ኢስታ ዎዝናካ ኣማኖን ጌሺዲ ኑ ጊዶኒኔ ኢስታ ጊዶን ኣይኮ ሻኮካ ኦꬂቤና ።
46011028	Recommendation	ኦኒካ ሃይሳ ሃ ኡኬꬃ ማናፔኔ ኡሻፌ ኡያናፔ ካሴቲ ባርካ ባና ፓጮ ።
46015058	Faith	ሄሳ ጊሽ ታ ሲቆ ኢሻቶ ! ሚኒ ኤቂቴ ። ኣይ ሚሻንካ ያርክ ያርኮፍቴ ። ጎዳ ኦሶስ ኢንቴ ዳቡሪዛ ዳቡርሳይ ሃዳ ጊዶንታይሳ ኤሪዲ ኡባ ዎዴ ፓጬይ ባይንዳ ጎዳስ ኦꬃናስ ሚኔቲቴ ።
46004016	Recommendation	ሄሳ ጊሽ ኢንቴ ታና ሚሳታና ማላ ታ ኢንቴና ዎሳይስ ።
46001021	Faith	ፆሳ ኤራቴꬃፌ ዴንዲዳይሳን ኣላሜይ ባ ኤራቴꬃ ጋሶን ፆሳ ኤሮይ ፆኒን ሳባኮ ኤያቴꬃን ኣማኒዛይታ ኣሻናስ ፆሳ ሼኔ ጊዲዴስ ።
60003001	Recommendation	ሄሳꬆካ ማቼቶ ! ኢንቴ ኢንቴ ኣዚናታስ ኣዛዜቲቴ ። ሄሳ ꬆ ኢሲ ኢሲ ኣዚናቲ ፆሳ ቃላ ኣማኖንታይታ ጊዲኮካ ጮ ሜላ ባ ማቼታ ሎዔቴꬃን ፃላላ ሲሞንታ ኣጌቴና ።
47005020	Recommendation	ፆሲ ኑ ባጋራ ኣስ ፄይጊዛ ጊሽ ኑኒ ቃሴ ኪርስቶሳ ኦጋꬃታ ። ሄሳ ጊሽ “ ኢንቴ ፆሳራ ማቃይኒቴ ! ” ጊዲ ኑ ኢንቴና ኪርስቶሳ ሱንꬃን ዎሶስ ።
44002024	Description	ጊዶ ኣቲን ፆሲ ኢዛ ቦላፌ ሃይቆ ዎልቃ ዲጊዲ ሃይቆፔ ዴንꬂዴስ ። ሃይቆይካ ኢዛ ኦይኪ ኣሻናስ ዳንዳይቤና ።
59002007	Sin	ኢንቴናን ፄይጌቲዳ ቦንቾ ፆሳ ሱንꬃ ዚጊርዛይቲ ኢስታ ጊዴቴኔ ?
54003003	Description	ማꬆቶንታዴ ፥ ኦሽ ኦዬቶንታዴ ፥ ቃስ ማራጌ ኣስ ፥ ኣሳራ ፓላሜቶንታዴ ፥ ሚሽ ጎዶንታዴ ፥ ጊዳናስ ቤሴስ ።
43004014	Grace	ታ ኢሚዛ ሃꬄ ኡዪዛዴይ ጊዲኮ ሜርናስ ሙሌካ ሳሞቴና ። ጋሶይካ ታ ኢሚዛ ሃꬄ ኡዪዛዴስ ሜርና ዴዖስ ፑልቲዛ ፑልቶ ሃꬄ ጊዳና ” ጊዴስ ።
62002005	Faith	ቃሴ ኦኒካ ኢዛ ቃላ ናጊኮ ቱሙ ፆሳ ሲቆይ ኢዛዴን ፖሌቲዴስ ። ኑኒ ኢዛን ዲዛይሳ ኤሪዛይ ሄሳና ።
66016013	Description	ሄ ዳዌዛ ዱናፔኔ ሄ ዶዓዛ ዱናፔ ፥ ዎርዶ ናቤዛ ዱናፔ ኦቃርስ ሚሳቲዛ ሄ ꬑ ቱና ኣያናቲ ኬዚሺን ታ ቤያዲስ ።
59002008	Recommendation	ማፃፋን “ ኔ ላጌ ኔ ሁዔ ማላ ሲቃ ” ጌቴቲ ፃፌቲዳ ካዎ ዎጋ ኢንቴ ፖሊኮ ሎዖ ኦꬄታ ።
47004005	Faith	ኑኒ ዬሱስ ኪርስቶሲ ጎዳ ጊዲዳይሳ ሳባኮስ ኣቲን ኑና ሳባኮኮ ። ኑካ ኑ ባጋራ ዬሱሳ ጊሽ ኢንቴስ ኦꬂዛዴንታ ጊዲዶስ ።
46015033	Recommendation	ኢንቴ ባሌቶፍቴ ! ኢታ ላጌቴꬂ ሎዖ ኣማሌራ ዲዛይታ ሞሬስ ።
58013020	Grace	ዶርሳታ ሄንꬃንቻይ ዎጋ ጎዳ ዬሱስ ኪርስቶሳ ባ ሜርና ጫቆ ቃላ ሱꬃን ኢዛ ሃይቆፔ ዴንꬂዳ ሳሮቴꬃ ፆሲ ፥
50001027	Recommendation	ኪርስቶሳ ሚሺራቾ ቃላስ ቤሲዛ ማላ ዲቴ ። ሄሳ ꬆ ሃንካ ታ ኢንቴና ሄ ባዳ ቤይዳኮ ዎይኮ ሃሆን ዳዳ ኢንቴ ጊሽ ታ ሲዪዛኮ ኢንቴ ሚሺራቾ ቃላ ኣማኖስ ኢሲኖ ኦሌቲሼ ኢሲ ኣያናን ኢንቴ ሚኒ ኤቅናይሳ ታ ኤራይስ ።
46006014	Grace	ፆሲ ጎዳ ሃይቆፔ ዴንꬂዳ ማላ ኑናካ ቃሴ ኢዚ ባ ዎልቃን ሃይቆፔ ዴንꬃና ።
55001006	Recommendation	ሄሳ ጊሽ ታኒ ታ ኩሼ ኔ ቦላ ዎꬂን ኔ ኤኪዳይሳ ኔ ቦላ ዲዛ ፆሳ ኢሞታ ኔ ዴንꬄꬃና ማላ ታ ኔና ቆፊሳይስ ።
60004006	Grace	ሃይቂዳይታሳራ ሚሺራቾ ቃላይ ዮቴቲዳይ ሄሳ ጊሻሳ ። ሄሳꬆካ ኣይ ኣሳ ቦላካ ፒርዲዛ ማላ ኢስታ ኣሾ ቦላ ፒርዳና ። ኢስታ ሼምፖይ ቃስ ፆሲ ዲዛ ማላ ዴዖን ዴያና ።
46007023	Recommendation	ኢንቴ ሚሻን ሻሜቲዴታ ። ሄሳ ጊሽ ኣሳ ኣይሌ ጊዶፒቴ ።
46010010	Recommendation	ኢስታ ጋርሳፌ ኢሲ ኢሲ ኣሳቲ ዙዙሜቲዲ ꬋ ይሲዛ ቦሻ ኪታንቻን ꬋ ዪዳይሳ ꬆ ኢንቴካ ꬋ ዮንታ ማላ ዙዙሞፒቴ ።
47002017	Faith	ኑኒ ዎꬌ ዴማናስ ጊዲ ፆሳ ቃላ ሻቃጫ ማላ ዋላኬሬꬂዲ ባይዚዛ ዳሮ ኣሳታ ማላ ጊዶኮ ። ጊዶ ኣቲን ፆሳፌ ኪቴቲዳ ሱሬ ኣሳ ማላ ጊዲዲ ኪርስቶሳን ፆሳ ሲንꬃን ሱሬ ዮቶስ ።
45015001	Recommendation	ኑኒ ኣማኖን ሚኒዳይቲ ሃንኮ ኣማኖን ሚኖታይታ ሜቶ ቶካናስ ቤሴስ ኣቲን ኑ ፃላ ኡፋዬቲዛይታ ጊዳናስ ቤሴና ።
50002024	Faith	ታካ ኢንቴኮ ማታ ዎዴ ባናይሳ ጎዳን ኣማኔታይስ ።
66007001	Description	ሄሳፌ ጉዬ ኦይዱ ኪታንቻታ ቢታ ቦላ ኦይዱ ባጋራ ኤቂዳይታ ቤያዲስ ። ኢስቲካ ቢታ ቦላ ጊዲን ዎይኮ ኣባ ቦላ ዎይኮ ሚꬃ ቦላ ኣይ ጫርኮይካ ጫርኮንታ ማላ ኦይዱ ባጋራ ዪዛ ቦሻ ጫርኮ ዉርሲ ኦይኪዳ ።
60004003	Sin	ሂንኮ ዴሬ ኣሳቲ ኦꬂዛይሳ ማላ ኢንቴ ጮ ሜላ ዬዳ ዱሳን ኣሾ ኣሞን ፥ ማꬆን ፥ ኦጌይ ባይንዳ ካሳን ፥ ዎጋፔ ኣꬂ ኡዪዲ ዱሩሳኒኔ ሃራሲዛ ኤቃ ጎይኖን ካሴ ኢንቴ ኣꬂዳ ዎዴዚ ኢንቴስ ጊዳና ።
66011005	Violence	ኦኒካ ኢስታ ቆሃናስ ኮይኮ ኢስታ ዱናፔ ታማይ ኬዚዲ ኢስታ ሞርኬታ ፁጋና ። ኢስታ ቆሃና ኮዪዛዴንቲ ዉሪ ሃይቃናይ ሄሳ ማላና ።
44023005	Recommendation	ጳዉሎሲካ ኢስታስ “ ታ ኢሻቶ ! ኢዚ ቄሴታ ሃላቃ ጊዲዳይሳ ታ ኤራቤይኬ ። ጋሶይካ ‘ ኔ ዴሬ ሃላቃ ቦላ ኢታ ቃላ ጎፓ ’ ጊዛይሲ ፃፌቲዴስ ” ጊዴስ ።
66022015	Sin	ካና ማላ ጮ ሆꬁ ሆꬂዛይቲ ቢታ ቢቲዛይቲ ፥ ላይማቲዛይቲ ፥ ሼምፖ ዎꬊዛይቲ ፥ ኤቃስ ጎይኒዛይቲ ፥ ዎርዶ ሲቂዛይቲኔ ዎርዶ ኦꬂዛይቲ ዉሪካ ሄ ካታማይፔ ካሬን ኣታና ።
66002014	Sin	ጊዲኮካ ታ ኔና ካꬊዛ ኢሲ ሚሺ ኔ ቦላ ዴስ ። ሄሲካ ባላዓሜ ቲሚርቴ ኦይኪዳ ኢሲ ኢሲ ኣሳቲ ኢንቴ ጊዶን ዴቴስ ። ሄሲ ባላዓሜይ ኢስራዔሌ ኣሳይ ኤቃስ ያርሼቲዳ ካꬅ ሚዲኔ ላይማ ላይማቲዲ ꬉጴታና ማላ ባላቄ ዞሪዳዴ ።
53001003	Faith	ታ ኢሻቶ ! ኢንቴ ኣማኖይ ዎዴፔ ዎዴን ዲጪ ዲጪ ቢዛ ጊሺኔ ኢንቴ ሲቆይካ ካሴፔ ጉጄቲ ጉጄቲ ቢዛ ጊሽ ኑ ኢንቴ ጊሽ ፆሳ ሎዔꬂ ጋላታናስ ቤሴስ ።
46012002	Sin	ኢንቴ ኣማናናፔ ካሴ ጮ ሜላ ያኔ ሃኔ ጉሳን ኢንቴ ኤሮንታ ካሌꬄቲዲ ዱና ዱዴ ጊዲዳ ኤቃታኮ ቢዳይሳ ኢንቴካ ኤሬታ ።
49005025	Recommendation	ኣዚናቶ ! ኪርስቶሲ ዎሳ ኬꬃዮ ሲቂዳ ማላኔ ባና ኢዚ ጊሽ ኣꬂ ኢሚዳ ማላ ኢንቴካ ኢንቴ ማቼታ ሲቂቴ ።
45012017	Recommendation	ኦናስካ ኢታ ጊሽ ኢታ ዛሮፒቴ ። ኣሳ ኡባ ኣቻን ሎዖ ሚሽ ኦꬃናስ ሚኒቴ ።
60005006	Recommendation	ሄሳ ጊሽ ፆሲ ባ ዎዴን ꬎቁ ሂስታና ማላ ሚኖ ፆሳ ኩሼፔ ጋርሳራ ኢንቴና ዚቂ ሂስቲቴ ።
44014017	Grace	ጊዶ ኣቲን ፆሲ ሳሎፔ ኢራኔ ሄሳꬆካ ካꬂ ካፂዛ ዎዴታ ኢሚዲ ኢንቴ ዎዝና ካꬃኒኔ ኡፋይሳ ኩንꬂዴስ ፤ ኡፋይሳካ ኢንቴና ካልꬂዲ ሎዖ ኦሶን ባና ማርካይ ባይንዳ ኣጊቤና ” ጊዳ ።
54003011	Recommendation	ማጫ ዳቆኔቲካ ቦንቼቲዳይታ ፥ ዚጊሮንታይታ ፥ ቃስ ዎጋራ ዲዛይታ ፥ ሃኖ ኡባን ኣማኔቲዳይታ ጊዳናስ ቤሴስ ።
66002021	Sin	ኢዛ ማሮቴꬃን ጌላና ማላ ታ ኢዚስ ዎዴ ኢማዲስሂን ፥ ኢዛ ቃስ ባ ላይማቴꬃፌ ሲማናስ ኮያቤይኩ ።
44012020	Description	ሄርዶሲካ ፂሮሴ ኣሳራኔ ሲዶና ኣሳራ ኦሻ ። ሄ ዴሬ ኣሳይ ካꬅ ዴሚዛይ ሄሮዶሳ ዴሬፔ ጊዲዳ ጊሽ ሄ ዴሬ ካዎ ፄሊዛዴ ቢላስፆሳፔ ማዶ ቃላ ዴሚዳ ማላ ኢሲ ቦላ ጊዲዲ ሄርዶሳራ ማቃይንꬃናስ ኦይቺዳ ።
43008049	Sin	ዬሱሲ ኢስታስ “ ታኒ ታ ኣዋ ቦንቻይስ ኣቲን ዳይዳንꬂ ታ ቦላ ባዋ ። ኢንቴ ጊዲኮ ታና ካዉሼታ ።
43006018	Description	ዎልቃማ ጫርኮይ ጫርኪዛ ጊሽ ኣባይ ኬሂ ቃፂዴስ ።
45008018	Faith	ሃዒ ኑ ኤኪዛ ዋዬይ ቡሮ ኑስ ሲንꬃን ጊጊ ኡቲዳ ቦንቾዛራ ጋꬂ ፄሊሺን ኣይኮካ ጊዴና ጋይስ ።
62002012	Grace	ታ ናይቶ ! ኢንቴ ናጋራይ ዬሱስ ኪርስቶሳፔ ዴንዲዳይሳን ኣቶ ጌቴቲዳ ጊሽ ታ ኢንቴስ ፃፋይስ ።
55001009	Grace	ኑ ኣይኮካ ኦꬂዳ ጊሽ ጊዶንታ ዲሺን ባ ቆፋ ማላኔ ባ ኪያቴꬃ ማላ ኑና ኣሺዳይኔ ኑና ኤራይስ ዱማሲዲ ኢዚ ፄይጊዴስ ። ሄ ኢዛ ኪያቴꬃይ ሜርና ዎዴፔ ካሴ ዬሱስ ኪርስቶሳ ባጋራ ኑስ ኢሜቲዴስ ።
43019006	Violence	ቄሴታ ሃላቃቲኔ ኢስታ ኣሽካራቲ ዬሱሳ ቤዪዲ “ ኔ ኢዛ ካቃ ! ካቃ ! ” ጊሼ ዋሲዳ ። ጲላፆሲ ቃሴ “ ታ ታ ባጋራ ኢዛ ቦላ ኢሲ ሞሮካ ዴማቤኬ ፤ ኮይኮ ኢንቴ ኤፊዲ ካቂቴ ” ጊዴስ ።
60001010	Grace	ሄ ኣቶቴꬃዛ ጊሽ ኢንቴስ ኢሜታና ኪያቴꬃስ ካሴ ናቤቲ ሎዔꬂ ዎዝናፔ ፒልጊ ፄሊዳ ።
63001007	Sin	ዬሱስ ኪርስቶሲ ኣሳ ኣሾ ማይዒዲ ዪቤና ጊዛ ኣማኖንታ ዳሮ ባሌꬂዛይቲ ኣላሜ ቦላ ላሌቲዳ ። ሄይታ ማላይ ኣይ ኣሲካ ኣስ ባሌꬂዛዴኔ ኪርስቶሳራ ኤቄቲዛዴ ።
44024005	Sin	“ ሃይሲ ኣዴዚ ኑስ ኢታ ሃርጌ ጊዲዴስ ፤ ኣላሜን ዲዛ ኣይሁዳታ ኡባ ቦላ ሜቶ ሜꬌስ ፥ ናዚራዌ ጌቴቲዛ ዎርዶ ኣሳታ ዋና ካሌꬂዛዴይ ኢዛኮ ።
54003016	Grace	ቱሙ ኣያና ዱሳ ፁራይ ሲꬌይ ባይንዳ ጊታ ፤ ኢዚካ “ ኣሴ ጊዲዴስ ፤ ኢዛ ፂሎቴꬂ ፂሎ ኣያናን ቆንጪዴስ ፤ ኪታንቻታስ ቤቲዴስ ፤ ዴሬ ኡባስ ሳባኬቲዴስ ፤ ኣላሜን ዲዛይታን ኣማኔቲዴስ ፤ ቦንቾራ ፑዴ ዴንዲ ቢዴስ ” ጊዛይሳ ።
66016021	Violence	ኢሲ ኢሲ ሻቺ ኦይዱ ታማኔ ኢቻሹ ኪሎ ጊዲዛ ሻቺ ሳሎፔ ዱጌ ኣሳ ቦላ ዎꬊዴስ ። ቦቻዚ ዳሮ ኢታ ጊዲዳ ጊሽ ኣሳይ ሄ ሻቻ ቦሻ ጌዶን ፆሳ ጫዪዴስ ።
61003013	Faith	ጊዶ ኣቲን ኑኒ ኢዚ ኑስ ኢሚዳ ሂዶታ ማላ ፂሎቴꬃ ኦሶይ ኦሴቲዛሶ ኦራꬃ ሳሎኔ ኦራꬃ ቢታ ናጎስ ።
66006014	Description	ሳሎይካ ዋራቃታ ማላ ፃፄቲዲ ኪቺዴስ ። ዙማቲኔ ኣባ ጊዶን ዲዛ ጋዴቲ ዉሪካ ባ ዲዛሶፔ ꬋ ዪቺዳ ።
58010010	Grace	ሃይሳ ሃ “ ኢዛ ሼኔ ” ጊዛ ቃላ ማላ ሃራ ያርሾ ዛሬꬂ ሺሻናስ ኮሾንታ ማላ ዬሱስ ኪርስቶሳ ባጋራ ኢሲቶ ሺቂዳ ያርሾን ጌዪዶስ ።
52001002	Faith	ኑ ኢንቴና ኑ ዎሳን ቆፒሼ ኡባ ዎዴ ፆሳ ኢንቴ ጊሽ ጋላቶስ ።
66006004	Violence	ቃሴካ ሃራ ፄቃ ዞዖ ፓራይ ኬዚዴስ ። ሄ ፓራ ቶጊዳዴይ ቢታ ቦላፌ ሳሮቴꬅ ꬋ ይሳና ማላኔ ኣሳይ ባ ጋርሳን ኢሶይ ኢሳ ዉርሳና ማላ ኦꬂሳናስ ኢዛስ ጎዳቴꬂኔ ዎጋ ጊታ ማሻይ ኢሜቲዴስ ።
54006001	Recommendation	ፆሳ ሱንꬂኔ ኢዛ ቲሚርቴይ ጫዬቶንታ ማላ ኣይሌቴꬃ ቃምባራ ጊዶን ዲዛይቲ ዉሪ ባ ጎዳስ ኩሜꬃ ቦንቾይ ቤሲዛይሳ ኤሬቶ ።
51003009	Recommendation	ካሴ ጬጋ ኣሳቴꬅ ኢዛ ኦሶራ ጋꬂ ኢንቴፌ ቃሪ ዬጊዳ ጊሽ ኢንቴ ኢንቴ ጋርሳን ኢሶይ ኢሳራ ዎርዶ ሃሳዮፒቴ ።
66002020	Sin	ጊዶ ኣቲን ታ ኔና ካꬊዛ ሚሺ ዴስ ። ሄሲካ ባና ‘ ታ ናቤ ’ ጊዛ ማጫሳዮ ኤሊዛቤሎ ኔኒ ቤሳ ኣጊዳ ጊሽ ኢዛ ታስ ኦꬂዛይቲ ላይማ ላይማታና ማላኔ ኤቃስ ያርሼቲዳ ካꬅ ማና ማላ ኢዛ ታማርሳዳ ባሌꬃዱስ ።
48003008	Grace	ኣይዛቤይ ኣማኖን ኣታናይሳ ኤሪዲ ፆሲ ካሴ ጌሻ ማፃፋን “ ዴሬይ ዉሪ ኔ ባጋራ ኣንጄታና ” ጊዲ ሚሺራቾ ቃላ ኣብራሃሜስ ዮቲ ዎꬂዴስ ።
58012005	Recommendation	ኢንቴ ፆሳ ናይታ ጊዲ ኡቲዲ ቃላይ ጊዛይሳ ባሊዴታ ። “ ታ ናዞ ፆሳ ሴራ ካዉሻን ፄሎፋ ፤ ኔና ኢዚ ሴሪዛ ዎዴ ሂዶታ ቃንፆፋ ።
58013017	Recommendation	ኢንቴና ካሌꬂዛይታስ ኣዛዜቲቴኔ ሃሬቲቴ ። ሄሳስ ጋሶይካ ኢንቴ ጊሽ ኢስታ ኣላፌቴꬃን ዳሮ ኦይቺዛ ጉዳይ ዲዛ ጊሽ ኢንቴ ሼምፖ ጊሽ ዳሮ ባፄቴቴስ ። ሄሳ ጊሽ ኢስቲ ባ ኦꬂዛ ኦሶዛ ላንጬቲሼ ጊዶንታ ኡፋይሳን ኦꬃና ማላ ኢንቴ ኢስታስ ኣዛዜቲቴ ። ኢንቴ ሄሳ ꬆ ሂስቶንታ ኣጊኮ ኢንቴስ ሎዔና ።
44013019	Description	ካናኔ ቢታን ዲዛይታ ላፑን ካዎታ ꬋ ይሲዲ ኢስታ ቢታ ባ ዴሬታስ ጋዴ ሂስቲ ላቲሲዴስ ።
54006003	Faith	ኦኒካ ዎርዶ ቲሚርቴ ታማርስኮ ጎዳ ዬሱስ ኪርስቶሳ ሎዖ ቃላኔ ኣያና ቱማቴꬃ ሚኒሲዛ ቲሚርቴራ ጋጎንታይሳ ጊዲኮ ፥
63001010	Recommendation	ኦኒካ ኢንቴኮ ዪሼ ሄሳ ሄ ቲሚርቴዛ ኤኪ ዮንታ ኣስ ሞኪ ኤኮፍቴኔ ሳሮካ ጎፒቴ ።
47001005	Grace	ኪርስቶሳ ዋዬይ ኑ ቦላ ዳሪዳይሳ ማላ ኑስካ ኪርስቶሳ ባጋራ ሚንꬄꬆይ ዳሬስ ።
65001011	Sin	ኢስቲ ቃዬሌ ኦጌን ቢዳ ጊሽ ሚሻስ ጊዲ ባላዓሜ ማላ ባላን ኩንዲዳ ። ቃሴ ቆሬይ ኤቄቲዳ ማላ ኢስቲካ ኤቄቲዲ ꬋ ዪዳ ጊሽ ኢስታስ ኣዬ-ኣና !
65001010	Sin	ሃይቲ ኣሳቲ ቃሴ ኢስታስ ኤሬቶንታ ኢፂዳ ሚሽ ዉርሲ ጫሽ ጫዬቴስ ። ኣይኮካ ኤሮንታ ሜሄታ ማላ ጮ ሜላ ቆፒ ኤኪዳ ሚሺ ኢስታስ ዲኮ ኢስቲ ሄሳን ꬋ ያና ።
58011007	Faith	ኖሄስ ፆሲ ቡሮ ኖሄይ ባ ኣይፌን ቤዮንታ ሚሻ ጊሽ ናጌታና ማላ ዮቲን ኖሄይ ፆሳ ባቢዲ ባሶ ኣሳ ኣሻናስ ኣማኖን ማርካቤ ኬፂዲ ኣላሜ ኣሳ ፒርዲሲዴስ ፤ ኣማኖን ቤቲዛ ፂሎቴꬅ ላቲዛዴ ጊዲዴስ ።
58009006	Description	ዉሪካ ሄሳ ꬆ ጊጌቲዳፔ ጉዬ ቄሴቲ ባ ኦሶ ፖላናስ ዱንካናስ ኮይሮ ኪፊሌ ጌሌቴስ ።
44007051	Sin	“ ኢንቴኖ ዎዝና ሙሜቶ ! ሃይꬃ ቱሌቶ ! ኢንቴካ ኢንቴ ኣዋታ ማላ ኡባ ዎዴ ፂሎ ኣያናራ ኤቄቴታ ።
54001009	Sin	ቃሴካ ዎጋይ ኢሜቲዳይ ፂሎ ኣሳስ ጊዶንታ ዎጋ ዬꬊ ኣꬊዛይታስ ፥ ኣዛዜቶንታይታስ ፥ ፆሳስ ባቦንታይታስ ፥ ናጋራንቻታስ ፥ ጌሻቴꬂ ባይንዳይታስ ፥ ፆሴ ሌቂዛይታስ ፥ ባ ኣዮኔ ባ ኣዋ ዎꬊዛይታሲኔ ሼምፖ ዎꬊዛይታስ ጊዲዳይሳ ኑ ኤሮስ ።
46005009	Recommendation	ኢንቴስ ላይማቲዛ ኣሳታራ ኢሲፌቴꬂ ዶንታ ማላ ታ ኢንቴስ ካሴ ዳብዳቤ ፃፋዲስኮሺን ።
48001015	Grace	ጊዶ ኣቲን ካሴ ኮይሮ ታኒ ታ ኣዪ ኡሎን ዲሺን ባሲ ዶሪዲ ባ ኪያቴꬃን ታና ፄይጊዳ ፆሳይ
45007015	Description	ታኒ ታ ኦꬂዛይሳ ኤሪኬ ። ታ ኦꬃና ኮዪዛይሳ ኦꬃ ኤሪኬ ሺን ታ ኢፂዛ ሚሽ ኦꬃይስ ።
61003018	Faith	ሄሳፌ ቦላራ ኑ ጎዳኔ ኑ ꬋሌ ዬሱስ ኪርስቶሳ ኪያቴꬃኒኔ ኢዛ ሻኪ ኤሮን ፑዴ ዲጪቴ ። ኢዛስ ሃዒካ ሜርናስካ ቦንቾይ ጊዶ ። ኣሚን ።
46004010	Description	ኑ ኪርስቶሳ ጊሽ ኤያታ ጊዲዶስ ። ኢንቴ ቃስ ኪርስቶሳን ኤራንቻታ ፤ ኑኒ ዳቡራንቻታ ፤ ኢንቴ ጊዲኮ ሚኖታ ፤ ኢንቴ ቦንቼቲዳይታ ፤ ኑኒ ጊዲኮ ካዉሻታ ።
60005009	Faith	ኣላሜ ኩሜꬃን ዲዛ ኢንቴ ኢሻቲ ሄሳ ማላ ሜቶ ኤካና ዲዛይሳ ኢንቴ ኤሪዲ ኣማኖን ሚኒ ኤቂዲ ኢዛራ ኤቄቲቴ ።
51003022	Recommendation	ኣይሌቶ ! ኣስ ኡፋይሳሲኔ ጮ ኣይፌሶን ቤታናስ ጊዶንታ ሱሬ ዎዝናፔ ኢንቴ ጎዳስ ባቢቴ ። ሃይሳ ቢታን ሃሪዛ ጎዳታስካ ሃኖ ኡባን ኣዛዜቲቴ ።
66017012	Description	“ ኔ ቤዪዳ ታሙ ካጬቲ ቡሮ ካዎቶንታ ታሙ ካዎታ ። ጊዲኮካ ኢስቲ ሄ ዶዓዛራ ኢሲፌ ኢሲ ሳቴስ ዶዓዛራ ካዎታናስ ካዎቴꬃ ዎልቃ ዴማና ።
46002012	Grace	ፆሳፌ ኑስ ኢሜቲዳይሳ ኑኒ ኤራና ማላ ፆሳ ኣያናይ ኑስ ኢሜቲዴስ ኣቲን ኑኒ ሃይሳ ሃ ኣላሜዛ ኣያና ኤኪቤኮ ።
59005001	Recommendation	ሂስቲኮ ኢንቴኖ ዱሬ ኣሳቶ ! ኣኔ ሲዪቴ ። ቡሮ ኢንቴ ቦላ ጋካና ሜቶዛ ጊሽ ዬኪቴ ፤ ዉ ዉይ ! ጊ ዋሲቴ ።
66002010	Recommendation	ቡሮ ሲንꬃፌ ኔ ቦላ ጋካና ሜቶስ ባቦፋ ። ኢንቴ ፓጬታና ማላ ኢንቴፌ ኢሲ ኢሲ ኣስ ዳቡሎሲ ቃሾ ኬꬄ ጌልꬃና ። ታሙ ጋላስ ጋካናስ ኢንቴ ዋዬ ቤያናሺን ኔ ሃይቃና ጋካናስ ኣማኔቲዳዴ ጊዳ ። ታኒ ኔስ ሜርና ዴዖ ኣክሊሌ ሂስታ ኢማና ።
54006011	Recommendation	ኔኖ ፆሳ ኣሶ ! ኔ ሄሳ ኡባፌ ባቃታ ። ፂሎቴꬅ ፥ ቱሙ ኣያናን ዱስ ፥ ኣማኖ ፥ ሲቆ ፥ ዳንዳያኔ ኣሽኬቴꬅ ካላ ።
59005005	Sin	ኢንቴ ቢታ ቦላ ኢሻሎኔ ኣልዔቴꬃን ዴዒዴታ ፥ ኢንቴ ዎዝና ሹካስ ꬊኪዳ ሜሄ ማላ ሞꬊሲዴታ ።
66004004	Description	ሄሳꬆካ ሄ ኣልጋዛ ዩዪ ኣꬊዳ ናምዑ ታማኔ ኦይዱ ኣልጋቲ ዴቴስ ። ሄ ኣልጋታ ቦላ ቃስ ቦꬃ ማይዖ ማይዒዲ ባ ሁዔ ቦላ ዎርቃ ኣክሊሌ ዎꬂዳ ናምዑ ታማኔ ኦይዱ ጪማቲ ኡቲዳ ።
66018007	Description	ኢዛ ባስ ፥ ባ ቦንቾሲኔ ባስ ጊጋና ማላ ኢሞይሳ ጊና ዋዬኔ ሙዞቴꬅ ኢዚስ ኢሚቴ ፤ ኢዛ ባ ዎዝናራ ‘ ታኒ ካዎ ማቺ ማላ ኡታዲስ ኣቲን ኣምዒ ማላ ጊዲኬ ። ታና ሙዞቴꬂ ሙሌካ ጋኬና ’ ጋዳ ጬቄታዉስ ።
60003007	Recommendation	ኣዚናቶ ! ኢንቴ ኢንቴ ማቼታራ ኣኬካን ኢሲፌ ዴዒቴ ። ኢስቲ ኢንቴፌ ዳቡራንቻ ሜꬌቴꬅ ጊዲዳ ጊሺኔ ቃሴካ ፆሲ ጮ ሜላ ኪያቴꬃን ኢሚዛ ዴዖ ኢስቲ ኢንቴናራ ኢሲፌ ላታናይሳ ጊሽ ኢንቴ ኢስታ ቦንቺቴ ። ኢንቴ ሄይሳ ꬆ ኦꬂኮ ኢንቴ ዎሳ ꬉጲዛ ሚሺ ዴና ።
54002012	Recommendation	ማጫሲ ጮዑ ጋናፔ ኣቲን ኢዛ ታማርሳና ማላ ዎይኮ ኣዴ ቦላ ጎዳታና ማላ ታ ኮዪኬ ።
46001009	Faith	ኢዚ ባ ናዛ ኑ ጎዳ ዬሱስ ኪርስቶሳ ኢሲፌቴꬃኮ ኢንቴና ፄይጊዳ ፆሲ ኢዚ ኣማኔቲዳ ፆሳ ።
48005013	Recommendation	ታ ኢሻቶ ! ኢንቴ ጌሻቴꬃስ ፄይጌቲዴታ ፤ ኢንቴ ኢንቴ ጌሻቴꬃ ዛሪዲ ኢንቴስ ኣሾ ኣሞ ፖላናስ ጎዔቶፍቴ ። ሄሳፌ ኢንቴ ኢንቴ ጋርሳን ሲቆን ኢሶይ ኢሳ ማዲቴ ።
59002012	Recommendation	ኢንቴ ሃሳያ ሃሳዪሼ ዎይኮ ኢሲ ሚሽ ኦꬂሼ ኢንቴና ፂሊሲዛ ኣሳ ማላ ጊዲቴ ።
46012005	Faith	ኦሶይካ ዱማ ዱማ ጊዲሺን ጎዳይ ጊዲኮ ኢሲኖ ።
45009005	Description	ካሴ ኣዋቲካ ኢስታ ባጋ ኪርስቶሲ ኢስታ ዜሬꬃ ዛርኬን ቆዴቴስ ። ኢዚካ ኡባፌ ቦላ ጊዲዳ ሜርናስ ጋላቴቲዳ ፆሳ ። ኣሚን ።
47001006	Description	ኑ ሜቶን ኢንቴ ኣቶቴꬂኔ ሚኖቴꬅ ዴሜታ ። ኑኒ ሜቶቲሺን ቃሴ ኢንቴካ ካሴ ኤኪዳ ሜቶዛ ማላ ጌንጪ ኤኪዲ ሚኔታንዴታ ።
47001021	Faith	ሄሳ ጊሽ ኢንቴካ ኑኒካ ኪርስቶሳን ሚኒ ኤቃና ማላኔ ባ ኦሶስ ዶሪዳይ ፆሳ ።
44010015	Recommendation	ሄ ካሴ ቃላይ ቃሴካ ናምዓን ꬆ ኢዛኮ ዪዲ “ ፆሲ ጌሺዳይሳ ኔ ቱና ማላ ቆዶፓ ” ጊዴስ ።
66018009	Sin	ኢዚራ ላይማቲሼ ኢሻሎ ዱስ ዴዪዳ ሃ ቢታ ካዎቲ ኢዛ ፁጌቲሺን ጩዋቲዛ ጩዋ ቤዪዲ ኢዚ ጊሽ ዋሲዲ ዬካና ።
43014023	Faith	ዬሱሲካ ኢዛስ “ ታና ሲቂዛዴይ ታ ቃላ ናጋና ፤ ታ ኣዋይካ ኢዛ ዶሳና ፤ ኑኒ ኢዛኮ ያና ፤ ዪዲካ ኢዛዴራ ኢሲፌ ዳና ።
62004010	Grace	ኑኒ ፆሴ ሲቂቤይኮ ሺን ኢዚ ኑና ሲቂዴስ ። ኑ ናጋራ ꬋ ይሳና ማላ ባ ናዛ ዬዲዴስ ። ሲቆ ጉሲካ ሄሳ ።
62001007	Faith	ጊዶ ኣቲን ኢዚ ፖዖን ዲዛ ማላ ኑካ ፖዖን ሲሜሬቲኮ ኑ ጋርሳን ኑስ ኢሲፌቴꬂ ዴስ ፤ ኢዛ ና ዬሱስ ኪርስቶሳ ሱꬂ ኑና ናጋራ ኡባፌ ጌሼስ ።
48004007	Grace	ሄሳ ጊሽ ሃይሳፌ ጉዬ ኔ ናፔ ኣቲን ኣይሌ ጊዳካ ። ኔኒ ና ጊዲዳ ጊሽ ፆሲ ኔና ባይሳ ላቲዛዴ ሂስቲዴስ ።
58001008	Faith	ናዛ ጊሽ ቃሴ “ ጎዶ ! ኔ ዙፋኔይ ሜርናፔ ሜርና ጋካናስ ሚኒ ዳና ። ኔኒ ኔ ካዎቴꬃ ሊኬ ካሌꬃሳ ።
43010033	Sin	ኣዩሁዳቲካ “ ኑ ኔና ሹቻራ ጫዲዛይ ኔ ጮ ኣስ ጊዳ ኡታዳ ኔና ኔርካ ፆሴ ኬሳዳ ጫሻ ቃላ ኔ ሃሳዪዳ ጊሻሳፌ ኣቲን ኔ ሎዖ ኦꬂዳይሳ ጊሽ ዴና ” ጊዲ ኢዛስ ዛሪዳ ።
66014011	Description	ኢስቲ ኢዛን ፁጌቲዛ ታማፔ ኬዚዛ ጩዋዚ ሜርፔ ሜርናስ ፑዴ ኬዚሼ ዳና ። ሄ ዶዓዛሲኔ ኢዛ ሚሲሌዛስ ጎይኒዛይቲ ዎይኮ ኢዛ ሱንꬃ ማላታ ባ ቦላ ዎꬂዳይቲ ዉሪካ ዎንታኔ ቃማን ኢስታስ ሼምፖይ ዴና ። ”
47004001	Faith	ፆሳ ማሮቴꬃ ዳሮፔ ዴንዲዳይሳን ሃይሲ ሃ ኦሶዚ ኑስ ዲዛ ጊሽ ኑኒ ሂዶታ ቃንፆኮ ።
58013006	Faith	ሄሳ ጊሽ ኩሜꬃ ዎዝናፔ ኑኒ “ ጎዳይ ታስ ማዶ ፤ ታ ባቢኬ ። ታና ኣሲ ኣይ ኦꬃና ዳንዳዪዜ ? ” ጎስ ።
45014003	Recommendation	ቤቲዳይሳ ዉርሲ ሚዛዴይ ዉርሲ ሞንታዴ ካꬎፓ ። ሞንታዴይ ቃሴ ሚዛዴ ቦላ ፒርዶፎ ። ፆሲ ኡባካ ኤኪዴስ ።
45015005	Grace	ሚኖቴꬂኔ ዳንዳያ ኢሚዛ ፆሲ ኢንቴ ዬሱስ ኪርስቶሳ ካሊሺን ኢንቴስ ኢንቴ ጊዶን ኣያና ኢሲፌቴꬅ ኢሞ ።
58007027	Description	ኢዚ ሃንኮ ቄሴታ ሃላቃታ ማላ ኮይሮ ባ ናጋራ ጊሽ ቃሴካ ካሌꬂዲ ሃንኮ ዴሬዛ ናጋራ ጊሽ ጋላስ ጋላስ ያርሾ ሺሻናስ ኢዛ ኮሼና ። ኢዚ ባና ኣꬂ ኢሚዳ ዎዴ ኣሳ ናጋራ ጊሽ ኢሲቶ ሲንꬃ ባጋሳራ ያርሾ ዉርሲ ፖሊዴስ ።
62003017	Sin	ሚሺ ዲዛዴይ ኦኒካ ባ ኢሻይ ዋዬቲሺን ቤዪዲ ኢዛስ ሚሼቶንታ ኣጊኮ ፆሳ ሲቆይ ኢዛን ዋኒ ዳኔ ?
47005008	Faith	ኑኒ ኣሾፔ ሻኬቲዲ ጎዳራ ዱስ ዶራናይሳ ታ ሲꬎንታ ዮታይስ ።
60002011	Recommendation	ታ ሲቆቶ ! ኢንቴ ሃይሳ ኣላሜዛ ቦላ ኢማꬄኔ ቤቴ ኣስ ጊዲዳ ጊሽ ሼምፖራ ኦሌቲዛ ኣሾ ኣሞቴꬃታፔ ሃካና ማላ ታ ኢንቴና ሃዳራ ጋይስ ።
60002017	Recommendation	ኣስ ኡባካ ቦንቺቴ ። ኣማኒዛይታ ሲቂቴ ። ፆሳስ ባቢቴ ። ካዎ ቦንቺቴ ።
44007025	Description	ሙሴስ ፆሲ ኢዛ ኩሼን ኢስታ ዎዛናይሳ ኢዛ ኣሳይ ኣኬኪዛ ሚሳቲዴስ ። ጊዶ ኣቲን ኢስቲ ሄሳ ዩሺ ቆፒቤቴና ።
50003002	Violence	ሄይታ ካና ማላ ሁስካቲዛይታፔ ፥ ኢታ ኦꬂዛይታፔኔ ኣሳስ ሜቄꬅ ሜንꬂዛ ኣሳታፔ ናጌቲቴ ።
56001016	Sin	ኢስቲ ባና ኑ ፆሴ ኤሮስ ጌቴስ ሺን ባ ሃኖቴꬃን ጊዲኮ ካዴቴስ ። ኢስቲ ሹኒዛይታ ፥ ኣዛዜቶንታይታኔ ሎዖ ኦሶስ ቤሶንታይታ ።
45010002	Faith	ኢስቲ ፆሳ ዮዖስ ሚሼቲዛይታ ጊዲዳይሳ ታ ኢስታ ጊሽ ማርካታና ዳንዳያይስ ፤ ኢስታ ሚሼቴꬂ ጊዲኮ ኤራቴꬃን ጊዴና ።
47001004	Grace	ኑካ ኑ ባጋራ ፆሳፌ ዴሚዳ ሚኖቴꬃን ሜቶቴቲዛይታ ሚንꬄꬃናስ ዳንዳያና ማላ ኑ ሜቶን ኢዚ ኑና ሚንꬄꬄስ ።
55002015	Recommendation	ቱሙ ፆሳ ቃላ ዮቲዛዴ ፥ ዬላቾንታ ኦሳንቻኔ ኣሲ ኔ ጊሽ ሎዖ ማርካቲዛዴ ጊዳዳ ኔናቴꬅ ዉርሳ ፆሳ ሲንꬅ ሺሻናስ ሚና ።
53002004	Description	ኢዚካ ፆሴ ጌቴቲ ጎይኔቲዛ ኤቃ ፆሳታ ኡባፌ ቦላራ ባና ꬎቁ ꬎቁ ሂስቲዛዴኔ ፆሳራ ኤቄቲዛዴ ። ኢዚካ ፆሳ ኬꬃን ኡቲዲ ባና “ ታኒ ፆሳ ” ጊዲ ኣዋጃ ኣዋጂሳና ።
49006004	Recommendation	ዬሊዳይቶ ! ኢንቴካ ኢንቴ ናይታ ሃንቄꬆፍቴ ፤ ጊዶ ኣቲን ኢንቴ ናይታ ጎዳ ዞሬኒኔ ሴራን ዲቺቴ ።
45008037	Grace	ኑና ኣዚካ ኢዛፔ ሻኬና ። ሃይሳ ኡባን ኑና ሲቂዳይሳን ፆኒዛይታፔካ ኑ ኣꬎስ ።
44026014	Violence	ኑ ዉሪካ ቢታ ቦላ ኩንዲ ዲሺን ኣይሁዳታ ቃላራ ‘ ሳዉሌ ! ሳዉሌ ! ታና ኣዛስ ጎዳይ ? ኔኒ ቃራ ማሻ ቦላ ኤቂኮ ኔርካ ኔና ቆሃሳ ’ ጊዛ ቃላ ሲያዲስ ።
66002009	Sin	ታኒ ኔ ዋዬዛኔ ኔ ማንቆቴꬃ ኤራይስ ። ጊዲኮካ ኔኒ ዱሬኮ ። ኣይሁዳ ጊዶንታ ዲሼ ባና ኑኒ ኣይሁዳኮ ጊዛ ፃላዔ ማባራ ጊዲዳይቲ ሄይቲ ኔ ሱንꬅ ሞሮይሳ ታ ኤራይስ ።
46013006	Faith	ሲቆይ ቱማንፔ ኣቲን ማካላን ኡፋዬቴና ።
59001021	Recommendation	ሄሳ ጊሽ ቱናቴꬂኔ ዳልጊዳ ኢታቴꬅ ኢንቴፌ ኬሲ ዬጊዲ ኢንቴ ሼምፖ ኣሻናስ ዳንዳዪዛ ኢንቴ ጊዶን ቶኬቲዳ ቃላ ኣሽኬቴꬃራ ኤኪቴ ።
46003006	Grace	ታ ቶካዲስ ፤ ኣጲሎሲ ሃꬄ ኡሺዴስ ፤ ዲቺዳይ ጊዲኮ ፆሳ ።
66014008	Sin	ሃራ ናምዓን ꬆ ኪታንቻይ ቃስ “ ዴሬዛ ዉርሳ ማꬆሲዛ ላይማ ዎይኔ ጫጄ ኡሺዳ ማጫሳያ ሂናካ ዎጋ ጊታ ባቢሎና ኩንዳዱስ ! ኩንዳዱስ ! ” ጊሼ ኮይሮ ኪታንቻዛ ካሊዴስ ።
43015014	Recommendation	ታ ኢንቴና ኣዛዚዛይሳ ኡባ ኢንቴ ፖሊኮ ኢንቴ ታ ላጌታ ።
62005021	Recommendation	ናይቶ ! ኢንቴናቴꬃ ኤቃታፔ ናጊቴ ።
55003006	Sin	ሄይታንቲ ኢሲ ኢሲ ኬꬄ ካልፂ ጌሊዲ ዳሮ ዴፆ ናጋራኒኔ ዱማ ዱማ ኢታ ኣሞቴꬃ ጋርስ ጌሊዲ ሄኔ ሃ ቃፂዛ ኣማኖን ላፋ ማጫሳታ ቃፂ ኦይኬቴስ ።
49004015	Faith	ሄሳ ꬆ ሃኖ ኣጊዲ ቱማ ሲቆን ሃሳዪሼ ሁዔ ጊዲዳይሳኮ ሃኒዛዛን ኡባን ኣኔ ዲጮስ ። ሄ ሁዔዚካ ኪርስቶሳ ።
49004003	Faith	ሳሮቴꬅ ኢሚዛ ኣያና ኢሲፌቴꬅ ናጋናስ ሚኒቴ ።
44009005	Description	ሳዉሌይካ “ ጎዶ ! ኔ ኦኔ ? ” ጊዴስ ። ኢዚካ ኢዛስ “ ታኒ ኔ ጎዴꬂዛ ዬሱሳኮ ! ”
60003015	Recommendation	ጎዳ ኪርስቶሳ ኢንቴ ዎዝናን ቦንቺቴኔ ኢዛ ኢንቴ ዴዖስ ጎዳ ሂስቲቴ ። ኢንቴስ ዲዛ ሂዶታ ጊሽ ኢንቴና ኦይቺዛይታስ ኡባስ ዛሮ ኢማናስ ኡባ ዎዴ ጊጌቲ ኡቲቴ ።
44007033	Recommendation	“ ጎዳይካ ኢዛስ ‘ ሃይሲ ኔ ኤቂዳሶይ ጌሻሶ ጊዲዳ ጊሽ ኔ ቶሆፔ ጫማ ሾዳ ። ጊብፄን ዲዛ ታ ዴሬታ ዋዬ ታ ቱማፔ ቤያዲስ ፤ ኢስቲ ዋሲዛ ዋዬ ዋሶዛ ታ ሲያዳ ኢስታ ኣሻናስ ዎꬋዲስ ። ኔ ሃዒካ ሃያ ፤ ታ ኔና ዱጌ ጊብፄ ዛራዳ ኪታና ’ ጊዴስ ።
62002024	Faith	ኢንቴ ኮይሮ ሲዪዳ ቃላያ ኢንቴናን ዱ ፤ ኢንቴ ኮይሮ ሲዪዳራ ኢንቴናን ዲኮ ኢንቴካ ናዛኔ ኣዋን ዳና ።
43008051	Faith	ታ ኢንቴስ ቱሙ ጋይስ ፤ ኦኒካ ታ ቃላ ናጊኮ ሃይቆ ሙሌካ ሃይቄና ” ጊ ዛሪዴስ ።
66020011	Description	ሄሳፌ ጉዬ ኢሲ ጊታ ቦꬃ ኣልጋኔ ሄ ኣልጋ ቦላ ኡቲዳይሳ ቤያዲስ ፤ ቢታይኔ ሳሎይ ኢዛ ሲንꬃፌ ባቃቲዳ ሺን ኢስቲ ቢዲ ጌላናሶይ ቤቲቤና ።
46006013	Recommendation	ቃሴ ካꬂ ኡሎሳ ፤ ኡሎይካ ካꬃሳ ፤ ጊዶ ኣቲን ፆሲ ናምዓካ ꬋ ይሳና ፤ ኣሳቴꬂ ጎዳስፌ ኣቲን ላይማስ ጊዴና ። ጎዳይካ ኣሳቴꬃሳ ።
45006011	Faith	ሄሳꬆካ ኢንቴ ናጋራስ ሃይቂዲ ፆሳስ ዬሱስ ኪርስቶሳ ባጋራ ፓፃ ዲዛይሳ ኤሪቴ ።
47002014	Faith	ጊዶ ኣቲን ኪርስቶሳ ባጋራ ኡባ ዎዴ ኑና ፆኖ ኦጌን ካሌꬂ ዩሺዛኔ ባ ሎዖ ኤራቴꬃ ኑ ባጋራ ኡባ ሶን ቆንጪሲዛ ጎዳስ ጋላታይ ጋኮ ።
62001005	Grace	ኑ ኢዛፔ ሲይዲ ኢንቴስ ዮቲዛ ኪታይ “ ፆሲ ፖዖ ፤ ኢዛ ኣቻን ሙሌካ ꬉማይ ዴና ” ጊዛይሳ ።
43006037	Grace	ታ ኣዋይ ታስ ኢሚዛይ ዉሪካ ታኮ ያና ። ታኮ ዪዛዴ ታ ጌዴ ካሬ ጎዲኬ ።
58013001	Recommendation	ኢንቴ ኢንቴ ጊዶን ኢሻታ ማላ ዶሴቲቴ ።
58007025	Grace	ሄሳ ጊሽ ኢዚ ኢስታ ጊጊሳና ጋናቲሼ ኡባ ዎዴ ሃይቆንታ ፓፃ ኤቂ ዲዛ ጊሽ ኢዛ ባጋራ ፆሳኮ ዪዛይታ ዉርሲ ኣሻናስ ዳንዳዬስ ።
43019015	Violence	ጊዶ ኣቲን ኢስቲ ቃስ “ ጌዴ ዲጋ ! ጌዴ ዲጋ ! ካቃ ! ” ጊሼ ዋሲዳ ። ጲላፆሲካ “ ታ ኢንቴ ካዎ ካቆ ? ” ጊዴስ ። ቄሴታ ሃላቃቲ ዛሪዲ “ ኑስ ቄሳሬፔ ሃራ ካዎይ ዴና ” ጊዳ ።
45011005	Grace	ሄሳ ማላካ ሃዒ ሃ ዎዴዛንካ ፆሳ ኪያቴꬃን ኢስራዔሌ ኣሳፔ ዶሬቲ ኣቲዳ ጉꬃቲ ዴቴስ ።
66017002	Sin	ቢታ ቦላ ዲዛ ካዎቲ ዉሪካ ኢዚራ ላይማቲዳ ። ቢታ ቦላ ዲዛ ኣሳይካ ኢዚ ላይማቴꬃ ዎይኔ ጫጄን ማꬆቲዴስ ” ጊዴስ ።
45012010	Recommendation	ኢንቴ ኢንቴ ጋርሳን ኢሶይ ኢሳራ ኢሻታ ማላ ሎዔꬂ ሲቄቲቴ ። ኢሶይ ኢሳ ባፔ ኣꬂ ቦንቺዛይታ ጊዲቴ ።
45008014	Faith	ፆሳ ኣያናን ካሊዛይቲ ኢስቲ ፆሳ ናይታ ።
66012003	Description	ሄሳꬆካ ሃራ ማላታይ ሳሎ ቦላ ቤቲዴስ ። ኢዛስ ላፑን ሁዔይኔ ታሙ ካጬቲ ዲዛ ኢሲ ጊታ ዳዌይ ቤቲዴስ ። ኢዛ ሁዔታ ቦላካ ላፑን ዛዉዴቲ ዴቴስ ።
45008017	Faith	ኑኒ ፆሳ ናይታ ጊዲኮ ኢዛ ላቲዛይታ ። ኑ ኪርስቶሳ ቦንቾዛ ላቲዛይታ ጊዳና ማላ ኣዳፌካ ኢዛራ ኢዛ ሜቶዛ ጊሼቲዛይታ ጊዲኮ ኑ ፆሴ ላቲዛይታ ፤ ኪርስቶሳራካ ኢሲፌ ላቲዛይታ ።
54005017	Recommendation	ዎሳ ኬꬃ ሎዔꬂ ኣይሲዛይቲ ሃራፔካ ሳባኮኒኔ ታማርሶን ሚኒዛ ጪማቲ ጊዲኮ ዳኮ ማዶ ማዴታናስ ቤሴስ ።
46008007	Sin	ጊዶ ኣቲን ሄሳ ኣሲ ዉሪ ኤሬና ። ኢሲ ኢሲ ኣሳቲ ሃኖ ጋካናስ ኤቃ ጎይኖ ዶሲዳ ጊሽ ሄሳ ማላ ኣሾ ሚሼ ኣዳካ ኤቃስ ሹኬቲዳይሳ ቆፔቴስ ። ኢስታስ ቆፋይ ላፋ ጊዲዳ ጊሽ ኢስቲ ቱኔቴስ ።
43015002	Grace	ታ ቦላ ዲሼ ኣይፌ ኢሞንታ ሃጋ ዉርሲ ታ ኣዋይ ቃንፂ ዲጋና ፤ ኣይፊዛ ሃጋ ጉጂ ኣይፋና ማላ ቂርፂ ጌሻና ።
60005003	Recommendation	ሄሳꬆካ ኢንቴ ኣላፌቴꬃ ጋርሳን ዲዛይታ ዬꬊ ሃሮን ጊዶንታ ዉዴዛስ ሎዖ ሌሚሶ ቤሶን ጊዶ ።
52004013	Recommendation	ታ ኢሻቶ ! ኢንቴ ኣሾን ሃይቂዳይታ ጊሽ ኤሮንታ ኣታና ማላ ኑ ኮዮኮ ። ቃሴካ ሂዶታይ ባይንዳ ሃራ ኣሳታ ማላ ኢንቴ ካዮታና ማላ ኑ ኮዮኮ ።
58011029	Description	ኢስራዔሌ ኣሳይ ሜላ ቢታ ቦላ ሃሙቲዛ ማላ ዞዖ ኣባ ጊዶራ ኣማኖን ፒኒዴስ ። ጊብፄ ኣሳይ ቃሴ ኢስታ ꬆ ሃናና ጊሽ ኣባን ሚቴቲዴስ ።
44007020	Description	ሄ ዎዴ ሙሴይ ዬሌቲዴስ ። ኢዚካ ፆሳ ኣቻን ዶሴቲዳ ማላ ሎዖ ና ጊዲዴስ ። ባ ኣዋ ኬꬃን ሄ ꬑ ኣጊና ኣልዒሶን ዲጪዴስ ።
58005002	Grace	ኢዚካ ባ ባጋራ ዳቡራንቻ ጊዲዳ ጊሽ ኤሮንታ ኣሳታሲኔ ኦጌ ባሊዳይታስ ቃꬌታና ዳንዳዬስ ።
45013012	Recommendation	ቃማይ ኣꬊን ዎንታና ጌስ ። ሄሳ ጊሽ ኣኔ ኑ ꬉማ ኦሶ ዎራ ዬጊዲ ፖዖ ኦላ ሚሺ ማይዖስ ።
49006009	Recommendation	ኢንቴኖ ጎዳቶ ! ኢንቴካ ኢንቴ ኦꬂሲዛይታስ ሄሳ ꬆ ኦꬂቴ ። ኢስታሲኔ ኢንቴስ ጎዳ ጊዲዳይ ቦላ ሳሎን ዲዛይሳ ፤ ኢዚካ ኣስ ኣይፌሶ ፄሊ ማዶንታይሳካ ኢንቴካ ኤሪዛ ጊሽ ኦሳንቻታ ባቢሶ ኣጊዲ ሎዖ ኦꬂቴ ።
45012015	Recommendation	ኡፋዬቲዛይታራ ኡፋዬቲቴ ፤ ሙዞቲዛይታራ ሙዞቲቴ ።
45002005	Sin	ጊዶ ኣቲን ኔኒ ኔ ዎዝና ሙሜቴꬃኒኔ ማሮቴꬅ ኮዮንታ ኔ ዎዝና ጌዶን ቱማ ፆሳ ፒርዳይ ቆንጪዛ ዎዴ ፆሳ ሃንቆ ጋላሳስ ኔ ቦላ ዳሮ ሃንቆ ሺሻሳ ።
44014019	Violence	ኣይሁዳቲ ቃስ ኣንፆኪያፔኔ ኢቆኒዮኔፔ ዪዳ ኣሳይ ኣሳ ዞሪዲ ጳዉሎሳ ሹቻን ጫዳና ማላ ኣማንꬂዳ ። ጳዉሎሳካ ሹቻን ጫዲዲኔ ሃይቂዴስ ጊ ጎቺዲ ካታማፔ ጌዴ ካሬ ኬሲዳ ።
43013021	Description	ዬሱሲ ሄሳ ጊ ሲሚዲ ኬሂ ቆፋን ጌሊዲኔ “ ታ ኢንቴስ ቱሙ ጋይስ ፤ ኢንቴ ጊዶፌ ኢሳዴይ ታና ኣꬂ ኢማና ” ጊዲ ቆንጬን ዮቲዴስ ።
48003022	Faith	ቃሴ ጌሻ ማፃፋይ ሃይሲ ኣላሜይ ዉሪካ ናጋራን ቃሼቲዳይሳ ኣዋጄስ ። ሄሲካ ኣሲ ዉሪካ ዬሱስ ኪርስቶሳ ኣማኖን ቤቲዛ ሂዶታይ ኣማኒዛይታስ ኡባስ ኢሜታናሳ ።
66011007	Violence	ኢስቲ ባ ማርካቴꬃ ዉርሲዳፔ ጉዬ ሂርኪ ጪማ ኦላፌ ኬዚዛ ዶዓይ ኢስታራ ኦሌቲዲ ኢስታ ፆናናኔ ዎꬋና ።
58003014	Faith	ኑስ ካሴ ኮይሮፔ ዲዛ ኣማኖ ኑኒ ዉርሴꬅ ጋካናስ ሎዔꬂ ሚንꬂ ኦይኪኮ ኑኒ ኪርስቶሳራ ኢሲፌ ላታና ።
45008010	Faith	ኪርስቶሲ ኢንቴ ጊዶን ዲኮ ቃሴ ኢንቴ ኣሳቴꬃይ ናጋራ ጌዶን ሃይቄꬅ ጊዲኮካ ኢንቴ ኣያናይ ቃሴ ፂሎቴꬃ ጋሶን ዴዖን ዴስ ።
44007052	Sin	ናቤታፔ ኢንቴ ኣዋቲ ጎዶንታ ናቤይ ኦኔ ? ፂሎዛ ዮሃኒሳ ካሴቲ ዮቲዳ ናቤታካ ዎꬊዳ ፤ ኢንቴካ ሃዒ ኢዛ ኣꬂ ኢሚዴታኔ ዎꬊዴታ ።
48005021	Sin	ቃናቴቴꬅ ፥ ማꬆቴꬅ ፥ ኣላሜ ዬꬅ ዬፄꬂኔ ሄይታንታ ሚሳቲዛይታ ። ታኒ ኢንቴስ ካሴ ዮቲዳ ማላ ሃዒካ ኢንቴ ናጌታና ማላ ቆፊሳይስ ። ሄሳ ማላ ዱስ ዲዛይቲ ዉሪካ ፆሳ ካዎቴꬅ ላቴቴና ።
43012036	Faith	ኢንቴ ፖዖ ናይታ ጊዳና ማላ ፖዖይ ዲሺን ፖዖን ኣማኒቴ ” ጊዴስ ። ዬሱሲ ሄሳ ጊዳፔ ጉዬ ቢዲ ኢስታ ኣይፌፔ ጌሚዴስ ።
58003002	Faith	ሙሴይ ፆሳ ኬꬃ ኡባ ቦላ ኣማኔቲዳዴ ጊዲዳ ማላ ዬሱሲካ ባና ሹሚዳዴስ ኣማኔቲዳዴ ።
56003006	Grace	ሄሳካ ፂሎ ኣያናይ ኑ ቦላ ኑ ጎዳ ፆሲ ኑና ኣሺዳ ዬሱስ ኪርስቶሳ ባጋራ ዳርሲ ጉሲዴስ ።
44004036	Description	ቆጲሮሴ ጌቴቲዛሶን ዲዛ ዮሴፌ ጌቴቲዛዴይ ኢሲ ሌዌ ባጋ ኣሲ ዴስ ። ኢዚካ ሃዋሬታን “ ባርናባሳ ” ጌቴቲ ሱሚዴስ ። ሄሳስ ቢርሼꬃይ “ ሚንꬄ ꬆ ና ” ጉሳ ።
48006009	Recommendation	ኣኔ ኑ ሎዖ ኦሶ ኦꬃናስ ኣዛሎኮ ፤ ኑ ኡፋይሲ ቃንፆንታ ኣጊኮ ዎዴይ ጋኪሺን ጋኪዳ ካꬅ ኑ ማፃና ።
48002019	Faith	ታኒ ፆሳስ ዳና ማላ ዎጋ ባጋራ ሄ ዎጋስ ሃይቃዲስ ።
66011001	Recommendation	ሄሳፌ ጉዬ ታ ኢዛራ ዋꬋ ዋꬋናስ ጉፌ ሚሳቲዛ ሾምቦቆይ ታስ ኢሜቲዴስ ። ታስ ሂዝጌቲዴስ “ ኔኒ ዴንዳዳ ፆሳ ኬꬃዛኔ ጊዶ ኪፊሌታ ዋꬋ ! ሄን ጎይኒዛያታ ታይባ ።
66014004	Description	ሄይቲ ማቾንታይታ ጊዲዳ ጊሽ ኢስቲ ማጫራ ኣቂዲ ቱንቤቴና ። ኢስቲ ዶርሳይ ቢዛሶ ኢዛ ካሌቴስ ። ኢስቲ ፆሳሲኔ ኢዛ ዶርሳዛስ ኣሳ ጋርሳፌ ፄራ ካꬃ ማላ ሺቂዳይታ ።
66009007	Description	ቦሌቲ ቃስ ኦላስ ጊጌቲዳ ፓራታ ሚሳቴቴስ ፤ ኢስታስ ሁዔ ቦላ ዎርቃ ኣክሊሌ ሚሳቲዛ ሚሺ ዴስ ። ኢስታ ኣይፌሶይ ኣሳ ኣይፌሶ ሚሳቴስ ።
60002016	Recommendation	ኢንቴ ፆሳስ ኦꬂዛ ኣሳታ ማላ ጊዲዲ ሂርጋይ ባይንዳ ዴዒቴ ኣቲን ኢንቴ ኢንቴ ሼኔ ማላ ዲዛ ዱሳ ኢታቴꬃ ካሚዛ ሚሽ ሂስቶፍቴ ።
54004010	Faith	ኑ ሄሳስ ጊዲ ዳፌቶሲኔ ዳቡሮስ ። ሄሲካ ኣሳ ኡባስ ሃራፔካ ኣማኒዛይታስ ኣሺዛ ዴዖ ፆሳን ኑ ሂዶታ ኦꬂዛ ጊሻሳ ።
58010029	Sin	ሂስቲን ፆሳ ና ካꬊዳ ኣሲ ኢዛን ጌዪዳ ጫቆ ሱꬃ ሂራይሶ ሚሻ ማላ ቆዲዳዴሲኔ ኢዛ ኪያቴꬃ ኣያና ኢሴꬂዳዴስ ኣይ ማላ ሄሳፌ ኣꬊዛ ፒርዳይ ኢዛስ ቤሲዛ ኢንቴስ ሚሳቲዜ ?
43020021	Grace	ሄሳፌ ጉዬ ቃሴካ ዬሱሲ ኢስታ “ ኢንቴስ ሳሮይ ጊዶ ! ታ ኣዋይ ታና ኪቲዳ ማላ ታካ ኢንቴና ኪታይስ ” ጊዴስ ።
65001016	Sin	ሄይቲ ሄ ኣሳቲ ኡባ ዎዴ ዙዙሜቲዛይታኔ ኣይ ሚሻንካ ኡፋዬቲ ኤሮንታይታ ። ኢስቲ ባ ኢታ ኣሞ ካሊዛይታ ፤ ኢስታ ዱናን ኦቶሬቴꬃ ቃላይ ኩሚዴስ ። ባስ ባ ጎዓ ኮዪሼ ኣስ ኣዳሼቴስ ።
66006015	Description	ቢታ ቦላ ዲዛ ካዎቲ ቢታ ሃሪዛይቲ ፥ ኦላ ሃላቃቲ ፥ ዱሬቲ ፥ ዎልቃማቲ ፥ ኣሽካራቲኔ ጎዳቲ ዉሪካ ጎንጎሎ ጊዶኒኔ ዙማታ ጋርሳን ዛላታ ጋርሳን ቆቴቲዳ ።
66021008	Sin	ጊዶ ኣቲን ሃንኮ ባቦቲ ፥ ኢስታስ ኣማኔቶንታይቲ ፥ ቱናቲ ፥ ኣሳ ሼምፖ ዎꬊዛይቲ ፥ ላይማቲዛይቲ ፥ ቢቲዛይቲ ፥ ኤቃስ ጎይኒዛይቲ ፥ ዎርዶቲዛይቲ ፥ ሄይታ ኡባታ ቃዳይ ዲኔን ኤፂዛ ታማ ኣባ ጊዶን ጊዳና ። ሄሲካ ናምዓን ꬆ ሃይቆ ” ጊዴስ ።
44022016	Recommendation	ሂስቲን ሃዒ ኣዛስ ጋምዓይ ? ዴንዳዳ ኢዛ ሱንꬅ ፄይጋዳ ፃማቄታ ፤ ኔ ናጋራፔካ ሜጬታ ’ ጊዴስ ።
66009008	Description	ኢስታ ሁዔ ኢꬂኬይ ማጫሳ ሁዔ ኢሲኬ ሚሳቴስ ፤ ኢስታ ኣቼይ ቃስ ጋሞ ኣቼ ሚሳቴስ ።
55002024	Recommendation	ጎዳ ኦሳንቻይ ኣሳራ ኦዬታናስ ቤሴና ። ሄሳፌ ኣሳ ኡባ ኣቻን ኪያ ፥ ኣስ ታማርሳናስ ዳንዳዪዛዴኔ ሚኖ ኣስ ጊዳናስ ቤሴስ ።
51002005	Faith	ታ ኢንቴፌ ኣሾ ኣይፌን ሃካ ዲኮካ ኣያናን ኢንቴናራ ኢሲፌ ዳይስ ። ኢንቴ ዎጋራ ዲዛይሳኔ ኢንቴ ኪርስቶሳ ሎዔꬅ ኣማኒዛይሳ ቤያዳ ታ ዳሮ ኡፋዬታይስ ።
60003012	Sin	ጎዳ ኣይፌቲ ፂሎታ ባጋ ፄሌቴስ ። ኢዛ ሃይꬄቲካ ኢስታ ዎሳ ሲያናስ ዶያ ዴቴስ ። ሂንኮ ኢታ ኦꬂዛይታ ቃስ ጎዳይ ባ ሃንቆ ኣይፌሶ ቤሳና ” ጊዴስ ።
53002013	Faith	ጎዳን ዶሴቲዳ ታ ኢሻቶ ! ኑ ጊዲኮ ኡባ ዎዴ ኢንቴ ጊሽ ፆሴ ጋላታናስ ኑስ ቤሴስ ። ጋሶይካ ፆሲ ኢንቴና ኮይሮፔ ኦይኪዲ ኢንቴ ፂሎ ኣያናን ዱማቲዳይታኔ ቱሙ ኣማኒዲ ኢንቴ ኣታና ማላ ኢንቴና ዶሪዴስ ።
66022011	Recommendation	ሃይሳፌ ጉዬ ማካልዛይ ጉጂ ማካሎ ፥ ቱናይካ ቱኖ ፥ ፂሎይካ ፂሊ ካሎ ፥ ጌሻይካ ጌዮ ” ጊዴስ
44002038	Faith	ጴፅሮሲካ “ ማሮቴꬃን ጌሊቴ ፤ ኢንቴ ናጋራይ ማሬታና ማላ ኢንቴፌ ኢሲ ኢሲ ኣሲ ዬሱስ ኪርስቶሳ ሱንꬃን ፃማቄቲቴ ፤ ኢዚ ኢሚዛ ፂሎ ኣያና ኢንቴ ኤካና ።
52005015	Recommendation	ኦናስካ ኢታ ጊሽ ኢታ ዛሮንታ ማላ ናጌቲቴ ፤ ጊዶ ኣቲን ኢንቴ ኢንቴ ጊዶን ጊዲን ሃራ ኣሳራ ጊዲን ኡባ ዎዴ ሎዖ ጊዲዛይሳ ኦꬃናስ ባፄቲቴ ።
45001027	Sin	ሄሳꬆካ ኣቱማ ኣሳይ ባሲ ቤሲዛ ማጫሳታራ ዚንዓናስ ቤሲሺን ኣዴይ ኣዴራ ዚንዓናስ ኣሞን ፁጌቲዲ ማጫሳታራ ዚንዒዛ ማላ ኣዴይ ኣዴራ ዚንዒዲ ፓላ ሚሺ ኦꬂዳ ። ሄይታንቲ ባርካ ባ ኦꬂዳ ኢታ ኦሶዛስ ቤሲዛ ቂፃቴ ባ ቦላ ኤሂዳ ።
50002018	Recommendation	ሄሳꬆካ ኢንቴ ኢንቴስ ኡፋዬቲዲ ታናካ ኡፋይሳናስ ቤሴስ ።
44003019	Recommendation	ሄሳ ጊሽ ኢንቴ ናጋራይ ቁጬቲ ꬋ ያና ማላ ማሮቴꬃን ጌሊቴ ። ኢንቴ ቢዛ ኦጌፔ ሲሚቴ ፤ ጎዳ ማታፔ ኢንቴ ኦራፃና ዎዴይ ኢንቴስ ያና ።
66021025	Description	ሄ ካታማይን ቃማይ ባይንዳ ጊሽ ኢዚ ፔንጌቲ ኣይ ዎዴካ ጎርዴቴቴና ።
43006054	Faith	ታ ኣሾ ሚዛዴሲኔ ታ ሱꬅ ኡዪዛዴስ ኡባስ ሜርና ዴዖይ ዴስ ። ታካ ኢዛዴ ዉርሴꬃ ጋላስ ሃይቆፔ ዴንꬃና ።
43019011	Sin	ዬሱሲካ ኢዛስ ዛሪዲ “ ሼኔይ ኔስ ፆሳፌ ኢሜቶንታኮ ኔስ ታ ቦላ ኣይ ጎዳቴꬂካ ዴናሺን ፤ ጊዶ ኣቲን ታና ኔስ ኣꬂ ኢሚዳዴ ቦላ ጊታ ናጋራይ ዴስ ” ጊዴስ ።
59002017	Faith	ሄሳꬆካ ኦሶይ ባይንዳ ኣማኖይካ ባስ ሃይቂዳይሳ ።
45008003	Sin	ናጋራንቻ ኣሾፔ ዴንዲዳይሳን ዎጋይ ፖላናስ ዳንዳዮንታይሳ ፆሲ ባ ናዛ ናጋራንቻ ኣሳ ሌሚሶን ናጋራስ ያርሼታና ማላ ዬዲዲ ፖሊዴስ ። ሂስቲዲ ናጋራ ኢዛ ኣሾን ፒርዲዴስ ።
60003014	Recommendation	ኢንቴ ሎዖ ኦꬂዳ ጊሽ ዋዬ ቤዒኮካ ኢንቴ ኣንጆ ኤካና ። ኣሳይ ኢንቴ ቦላ ኢታ ኦꬃናስ ማንዴቲዛይሳስ ባቦፊቴኔ ዳሮ ቆፖፍቴ ።
51003021	Recommendation	ኣዋቶ ! ናይቲ ሂዶታ ቃንፆንታ ማላ ኢንቴ ናይታ ሃንቄꬆፍቴ ።
66018002	Sin	ኢዚ ቃስ ꬎቃ ቃላን “ ጊታ ባቢሎና ኩንዳዱስ ! ኩንዳዱስ ! ኩንዳዱስ ! ዳይዳንꬃ ዱሳ ሶ ጊዳዱስ ! ቱና ኣያናታስ ኣቆሶ ጊዳዱስ ! ሃራሲዛ ኢታ ካፎታስ ሼምፖሶ ፥ ኢታኔ ሃራሲዛ ዶዓታሲካ ኣቆሶ ጊዳዱስ ።
62002022	Sin	ዬሱሳ ኢዚ ኪርስቶሳ ጊዴና ጊ ካዲዛዴፌ ሃራ ዎርዳንቻይ ኦኔ ? ሄሳዴይ ኣዋኔ ናዛ ካዲዛ ኪርስቶሳራ ኤቄቲዛዴ ።
46011027	Sin	ሄሳ ጊሽ ኦኒካ ቤሶንታ ዲሺን ሃይሳ ኡኬꬃ ሚኮ ዎይኮ ጎዳ ኡሻ ኡዪኮ ኢዛዴይ ጎዳ ኣሾኔ ኢዛ ሱꬃ ካዉሺዳ ጊሽ ኢዚ ኦይሼታና ።
59002020	Faith	ኔኖ ኤያዞ ! ኦሶይ ባይንዳ ኣማኖስ ጎዓይ ባይንዳይሳ ኤራናስ ማርካ ኮያይ ?
43018003	Description	ሄሳ ጊሽ ዩሁዳይ ዎታዳራታ ፥ ቄሴታ ሃላቃታኔ ፋርሳዌታፔ ኪቴቲ ዪዳ ኣሽካራታ ዉርሲ ካሌꬂ ኤኪዲ ሄ ኢስቲ ሺቂዛሶ ዪዴስ ። ኢዛራ ዪዳ ኣሳይ ፓኖሴ ፥ ፆምፔ ፥ ማሻኔ ቶራ ኦይኪዲ ዪዴስ ።
53003003	Grace	ጎዳይ ጊዲኮ ኣማኔቲዳይሳ ። ኢዚካ ኢንቴና ሚንꬃና ፤ ፃላዔፓካ ኢንቴና ናጋና ።
44007021	Description	ኢዚ ጌዴ ዎራ ዬጌቲዳ ዎዴ ካዎ ፓሮኔ ማጫ ናያ ዴማዳ ባስ ኤካዱስ ። ባ ና ማላ ኦꬃዳ ዲቻዱስ ።
66008005	Description	ሄሳፌ ጉዬ ኪታንቻዚ ኤፃኔ ኢዛን ጩዋሲዛይሳ ኦይኪዲ ያርሾ ያርሺዛሶዛፔ ታማ ኤኪ ኢዛን ኩንꬂዲ ዱጌ ቢታ ቦላ ዬጊዴስ ። ዳዳይ ዳዳቲዴስ ፤ ጊርሲ ጊርዴስ ፤ ዎልቃንꬂ ዎልቃሚዴስ ፤ ቢታይካ ቃፂዴስ ።
66018003	Sin	ዴሬ ኣሳ ዉርሳ ማꬆሲዛ ባ ላይማቴꬃ ዎይኔ ጫጄዛ ኡሻዱስ ። ቢታ ቦላ ዲዛ ካዎቲ ኢዚራ ላይማቲዳ ። ቢታ ቦላ ዲዛ ዛልዓንቻቲ ኢዚስ ዲዛ ኢሻሎ ዱሳፌ ዴንዲዳይሳን ዳሮ ዱሬቲዳ ” ጊ ዋሲዴስ
44026021	Violence	ሄሳ ጋሶን ኣይሁዳቲ ታ ፆሳ ኬꬃን ዲሺን ታና ኦይኪዲ ዎꬋና ኮይዳ ።
55004004	Sin	ቱማ ሲያናፔ ባ ሃይꬅ ሃራሶ ዛሪዲ ሃይሲዔ ባጋ ሲማና ።
43006064	Faith	ጊዶ ኣቲን ኢንቴ ጊዶን ኢሲ ኢሲ ኣማኖንታ ኣሳቲ ዴቴስ ” ጊዴስ ። ዬሱሲ ኢስታስ ሄሳ ጊዳይ ኮይሮፔ ዶሚዲ ኢስታ ጊዶን ኣማኖንታይቲ ኦናንታኮኔ ቃሴ ኢዛ ኣꬂ ኢማናዴይካ ኦናኮኔ ኤሪዛ ጊሻሳ ።
43013026	Description	ዬሱሲካ ዛሪዲ “ ኢዛዴይ ታ ሃዒ ቡዴና ዎፄን ꬊምዓዳ ባርሲዛዴ ” ጊዴስ ። ሄሳ ጊ ሲሚዲ ቡዴና ዎፄን ꬊምዒ ኤኪዲ ኣስቆሮንቶፌ ዪዳ ሲሞና ና ዩሁዳ ባርሲዴስ ።
54006020	Recommendation	ፂምቶሳ ፥ ኔ ሃዳራ ኤኪዳይሳ ዉርሳ ናጋ ። ፆሳ ቦንቺሶንታ ሃዳ ዱና ሎምዑ ሎምዓፔኔ ዎርዶ ኤራቴꬅ ጌቴቲዛ ኣሲ ባፔ ሜꬊ ኬሲዳ ቲሚርቴፌ ሃካ ።
44017005	Violence	ኣይሁዳቲ ቃሴ ኢስታ ቃናቲዲ ጊያን ዲዛ ዎርዶ ኣሳታ ሺሺዲ ኩሜꬃ ዴሬዛ ኢስታ ቦላ ዴንꬄꬂዲ ካታማን ሺሮ ሜꬊዳ ። ጳዉሎሳኔ ሲላሴ ሺሺዲ ዴራ ሲንꬃን ኤሳናስ ኢሲ ኢያሶኔ ጌቴቲዛይሳሶ ኮያናስ ኤሌሊ ቢዳ ።
62005016	Sin	ኦኒካ ባ ኢሻይ ባና ሃይቆስ ጋꬆንታ ናጋራ ኦꬂሺን ቤዪኮ ኢዛስ ዎሶ ። ፆሲካ ሃይቆስ ጋꬆንታ ናጋራ ኦꬂዳይታስ ዴዖ ኢማና ። ሃይቆስ ጋꬂዛ ናጋራይካ ዴስ ። ሃይቆስ ጋꬂዛ ናጋራ ጊሽ ዎሶ ጊኬ ።
43013020	Faith	ታ ኢንቴስ ቱሙ ጋይስ ፤ ታ ኪቲዳዴ ኤኪዛዴይ ታና ኤኬስ ፤ ታና ኤኪዛዴይ ታና ኪቲዳዴ ኤኬስ ” ጊዴስ ።
58012028	Faith	ሄሳ ጊሽ ኑኒ ሙሌካ ቃፆንታ ካዎቴꬅ ላታና ጊሽ ኣኔ ፆሴ ጋላቶስ ። ቃሴካ ኢዛ ኡፋይሲዛ ኦጌራ ቦንቾሲኔ ያሻቴꬃን ኣኔ ኢዛስ ጎይኖስ ።
44019013	Description	ዩዪ ዩዪ ኣሳፔ ዳይዳንꬂ ኬሲዛ ኢሲ ኢሲ ኣይሁዳ ኣሳቲ “ ጳዉሎሲ ሳባኪዛ ዬሱሳ ሱንꬃን ኢንቴ ኬዛና ማላ ኣዛዛይስ ” ጊዲ ጎዳ ሱንꬃ ቱና ኣያናቲ ኦይኪዳ ኣሳታ ቦላ ፄይጋና ፓጪዳ ።
44015040	Grace	ጳዉሎሲ ቃስ ሲላሴ ዶሪዴስ ። ኣማንዛይቲካ ጳዉሎሳ ጎዳ ኣꬎ ኪያቴꬃስ ሃዳራ ኢሚዳፔ ጉዬ ኢዚ ኢስታፌ ሻኬቲዲ ቢዴስ ።
63001008	Recommendation	ኢንቴ ጊዲኮ ኢንቴ ዳቡራ ዋጋፔ ሜላ ኣቶንታ ማላኔ ኩሜꬃ ዎይቶ ኤካና ማላ ኢንቴ ሁዔስ ናጌቲቴ ።
66011006	Violence	ኢስቲ ቲንቢቴ ዮቲዛ ሄ ጋላሳታን ኢራይ ቡኮንታ ማላ ሳሎ ጎርዳናስ ማታይ ኢስታስ ዴስ ። ሄሳꬆካ ሃꬃታ ሱꬃን ላማናስ ኮይኮካ ሃራ ኣይ ማላ ቦሻንካ ቢታ ሾጫናስ ዎልቃይ ኢስታስ ዴስ ።
44008021	Sin	ኔ ዎዝናይ ፆሳ ሲንꬃን ሱሬ ጊዶንታ ጊሽ ኔስ ሃይሳ ሃ ኦሶዛን ጊሻይ ዎይኮ ቃዳይ ዴና ።
43017010	Faith	ታስ ጊዲዳይ ዉሪካ ኔይሳ ፤ ኔይሲ ዉሪካ ታይሳ ፤ ታካ ኢስታን ቦንቼታና ።
45003012	Sin	ዉሪካ ባሌቲዳኔ ኢሲ ቦላ ጎዖንታይታ ጊዲዳ ። ሎዖ ኦꬂዛይ ኦኒካ ባዋ ፤ ኢሳዴይካ ዴና ።
50002003	Recommendation	ኣስ ኡባ ኢንቴፌ ቦላራ ፄሊቴ ኣቲን ኢንቴርካ ኢንቴና ዶሶን ዎይኮ ጎዓይ ባይንዳ ጋላታ ኤካናስ ኢሲ ሚሺካ ኦꬆፍቴ ።
66001013	Description	ሄ ኢስታ ቦላ ፆምፔ ዎꬂዛ ባላታ ጊዶን ኣሳ ና ሚሳቲዛዴ ዴማዲስ ። ኢዚካ ሂርኪ ቶሆ ቂርጴ ጋኪዛ ኣዱሳ ማይዖ ማይዒዴስ ፤ ቲራ ቦላካ ዎርቃ ማይዖ ማይዒዴስ ።
66022003	Faith	ሄሳፌ ጉዬ ቃንጌꬅ ሙሌካ ዴና ። ፆሳ ኣልጋይኔ ዶርሳ ኣልጋይ ሄ ካታማይን ዳና ። ኢዛ ኦሳንቻቲ ኢዛስ ጎይናና ።
60004007	Recommendation	ሄሳ ጊሽ ዎዴ ዉርሴꬂ ማቲዴስ ። ኢንቴ ሚኒ ዎሳናስ ዳንዳያና ማላ ዎጋራ ዲቴኔ ዎፑ ጊዳ ቆፋይ ኢንቴስ ዴዖ ።
44014026	Grace	ኣፃሊያፔካ ሃዒ ጋካናስ ኢስቲ ኦꬂዳ ኦሶዛ ሃዳራ ኢስታስ ኢሜቲዳ ካታማ ሶሪያን ዲዛ ኣንፆኪያ ማርካቤን ጌሊዲ ሲሚዳ ።
46007028	Recommendation	ማቾ ኤኪኮካ ናጋራ ጊዴና ። ጌላዖያካ ጌሊኮ ናጋራ ጊዴና ። ጊዶ ኣቲን ኤኪዛ ኣሳታኔ ጌሊዛይታ ቦላ ሃይሳ ኣላሜዛን ኢስታ ዳሮ ሜቶይ ጋካና ። ታ ቃስ ሄሲ ኢንቴ ቦላ ጋኮንታ ኣጋናይሳ ዶሳይስ ።
49006012	Sin	ጋሶይካ ኑ ኦሌታናይ ኣሾራኔ ሱꬃራ ጊዶንታ ሃይሳ ꬉማ ኣላሜዛ ሃሪዛ ጎዳታራኔ ዎልቃማታራ ቃሴካ ሳሎ ቦላ ዲዛ ቱና ኣያና ኦላንቻታራ ኦሌቶስ ።
59001005	Recommendation	ኢንቴ ጊዶፌ ኦናስካ ኤራቴꬂ ፓጪኮ ኦናካ ሌቆንታ ባ ኪያቴꬃራ ኡባስ ኢሚዛ ፆሳ ዎሶ ፤ ኢዛዴስካ ኢሜታና ።
52005019	Recommendation	ፂሎ ኣያና ታማ ቶይሶፍቴ ።
58009002	Description	ካሴ ናምዑ ኪፊሌራ ዲዛ ዱንካኔይ ጊጌቲ ዴስ ። ኮይሮ ኪፊሌዛን ፆምፔ ዎꬂዛሶይኔ ፃራጴዛይ ቃሴ ኡኬꬂ ዴስ ። ሄሳ ሄ ኪፊሌዚ ዱማ ኪፊሌ ጌቴቴስ ።
66003018	Recommendation	ኔ ዱሬ ጊዳና ኮይኮ ታፔ ታማን ፓጬቲዳ ዎርቃ ሻማና ማላ ኔኒ ኔ ካሎቴꬃ ዬላቴꬃ ካማናስ ቦꬃ ማይዖ ማይዓና ማላኔ ፄላናስካ ዳንዳያና ማላ ኣይፌ ꬋሌ ሻማዳ ኔ ቲዬታና ማላ ታ ኔና ዞራይስ ።
62005013	Faith	ኢንቴስ ፆሳ ናን ኣማኒዛይታስ ሜርና ዴዖይ ዲዛይሳ ኢንቴ ኤራና ማላ ታ ሃይሳ ኢንቴስ ፃፋይስ ።
43007018	Faith	ባፔ ሃሳዪዛዴይ ባ ቦንቾ ኮዬስ ። ኪቲዳዴ ቦንቾ ኮዪዛዴይ ጊዲኮ ኢዚ ቱማንቻ ። ዎርዶይ ኢዛ ቦላ ዴና ።
47004007	Grace	ጊዶ ኣቲን ሃይሲ ጊታ ዎልቃይ ኑስ ፆሳፌ ኢሜቲዴስ ኣቲን ኑፔ ጊዶንታይሳ ቤሳና ማላ ሃይሲ ቦንቾ ሚሻይ ኑናን ኦቶ ሚሳቲዛይታ ጊዶን ዴስ ።
45012019	Recommendation	ታ ሲቆቶ ! ኢንቴ ሃሎ ፆሲ ኬሶ ኣቲን ኢንቴርካ ሃሎ ኬሶፍቴ “ ሃሎ ኬሳናይ ታና ጌስ ጎዳይ ” ጌቴቲ ጌሻ ማፃፋን ፃፌቲዴስ ።
43008054	Faith	ዬሱሲካ ኢስታስ “ ታ ታርካ ታና ቦንቺኮ ታ ቦንቾይ ሃዳ ። ታና ቦንቺዛዴይ ጊዲኮ ኢንቴ ‘ ኢዚ ኑ ፆሳ ’ ጊዛይ ታ ኣዋ ።
45014020	Recommendation	ኑኒ ሚዛ ካꬃ ጊሽ ጊዲ ፆሳ ኦሶ ኣኔ ላሎኮ ። ካꬂ ዉሪካ ጌሻ ። ጊዶ ኣቲን ሃራ ኣሳስ ꬉጴ ጊዲዛ ካꬅ ሙሲ ባላ ኦሶ ።
43019040	Description	ሄ ናምዑ ኣሳቲ ዬሱሳ ኣሃ ኤኪዲ ኣይሁዳቲ ኣሃ ፃፂዛ ማላ ሺቶ ፑኪዲ ሌዔ ማይዖራ ፃፂዳ ።
58010034	Faith	ኢንቴ ኢንቴስ ሃራፔ ኣꬊዛ ሜርናስ ዳና ሃሮይ ዲዛይሳ ኤሪዛ ጊሽ ቃሼቲዳይታስ ሚሼቲዴታኔ ኢንቴ ሃሮይ ቦንቄቲሺን ኡፋይሳን ዳንዳይዴታ ።
44013023	Grace	ፆሲካ ባ ጫቆ ቃላ ꬆ ሃ ኣዴዛ ዜሬꬃፌ ኣስ ኣሺዛይሳ ዬሱሳ ኢስራዔሌስ ኤሂዴስ ።
46002009	Faith	ጊዶ ኣቲን ጌሻ ማፃፋን “ ኣሳ ኣይፌይ ቤዮንታዝ ፥ ኣሳ ሃይꬂ ሲዮንታዝ ፥ ኣሳ ዎዝናይካ ቆፖንታዝ ፆሲ ባ ዶሲዛይታስ ጊጊሲዴስ ” ጌስ ።
45008011	Grace	ዬሱሳ ሃይቆፔ ዴንꬂዳ ኢዛ ኣያናይ ኢንቴ ቦላ ዲዛ ጊዲኮ ኪርስቶሳ ሃይቆፔ ዴንꬂዳይሲ ኢንቴ ጊዶን ዲዛ ኢዛ ኣያናይ ሃይቃናስ ዲዛ ኢንቴ ኣሳቴꬃስ ዴዖ ኢማና ።
45008016	Faith	ኑኒ ፆሳ ናይታ ጊዲዳይሳ ፤ ሄ ኣያናይ ባ ባጋራ ኑ ኣያናራ ኢሲፌ ኑስ ማርካቴስ ።
48006007	Recommendation	ባሌቶፍቴ ፆሲ ቂሊጫ ኤሬና ። ኣሲ ባ ዜሪዳሮ ኢዞ ዛሪ ማፃና ።
45011022	Grace	ሄሳ ጊሽ ፆሳ ኪያቴꬂኔ ኢዛ ሜንፄ ኢታቴꬃ ኣኔ ፄላ ። ኢዛ ሜንፄ ኢታቴꬃይ ኩንዲዳይታ ቦላ ። ኢዛ ኪያቴꬃይ ቃሴ ኢንቴ ኢዛ ቃꬌቴꬃ ጋርሳን ዲዛ ዎዴ ጋካናስ ፃላላ ። ሄሲ ባይንዳ ኣጊኮ ኢንቴካ ቃንፄታና ።
59005007	Recommendation	ሄሳ ጊሽ ታ ኢሻቶ ! ጎዳይ ሃ ያና ጋካናስ ዳንዳዪቴ ። ጎሼ ጎዪዛዴይ ቢታይ ሎዖ ካꬂ ካፃና ጋካናስ ዋኒ ዳንዳዪዛኮኔ ኮይሮ ኢራኔ ዉርሴꬃ ኢራ ኢዚ ዎስቲ ናጊዛኮ ኣኔ ኣኬኪቴ ።
55001016	Grace	ሄኔሲፎሬ ሶ ኣሳ ጎዳይ ማሮ ፤ ኣይሲ ጊኮ ኢዚ ታና ዳሮ ዎዴ ሚንꬄꬂዴሲኔ ፤ ታ ሳንሳላታን ቃሼታ ዲሺን ታና ቤይዲ ዬላቲቤና ።
62002028	Faith	ሄሳ ጊሽ ናይቶ ! ኢዚ ቆንጪዛ ዎዴ ኑስ ፃላቴꬂ ዳና ማላ ኢዚ ዪዛ ዎዴካ ኑ ኢዛ ሲንꬃን ዬሌቶንታ ማላ ኢንቴ ኢዛን ዴዒቴ ።
48005016	Recommendation	ሄሳ ጊሽ ታ ኢንቴና ኣያናን ሲሜሬቲቴ ፤ ቃሴካ ኣሾ ኣሞካ ፖሎፒቴ ጋይስ ።
54001015	Grace	ዬሱስ ኪርስቶሲ ናጋራንቻታ ኣሻናስ ዱጌ ሃይሳ ሃ ኣላሜ ዪዴስ ጊዛ ቃላይ ቱማኔ ኣሲ ዉሪካ ኤካናስ ቤሲዛይሳ ። ናጋራንቻታፔካ ኣꬊዛ ናጋራንቻይ ታና ።
49006010	Faith	ሃራ ባጋራ ሚኖ ጎዳኒኔ ኢዛ ጊታ ዎልቃን ሚኒቴ ።
46010012	Recommendation	ሄሳ ጊሽ ታ ሚና ኤቃ ዳይስ ጊዛዴይ ዲኮ ኩንዶንታ ማላ ባሲ ናጌቶ ።
58010014	Grace	ጋሶይካ ኢሲቶ ሺሺዳ ያርሾን ጌያና ኣሳታ ሜርናስ ጌሺዴስ ።
43010031	Violence	ኣይሁዳቲ ኢዛ ጫዳናስ ቃሴካ ሹች ዴንꬂዳ ።
46011003	Description	ጊዶ ኣቲን ታ ኢንቴ ኤራና ማላ ኮዪዛይ ኣቱማሳስ ኡባስ ሁዔይ ኪርስቶሳ ጊዲዳይሳ ማላ ኣቱማሳይ ማጫሳስ ኡባስ ሁዔ ። ቃሴ ፆሲ ኪርስቶሳስ ሁዔ ።
58011036	Violence	ኢሲ ኢሲ ኣሳቲ ኣሳን ካዔቲዳ ፤ ጋራፌቲዳ ፤ ባጋይቲ ቃሴ ቃሾ ኬꬂ ጌሊዳ ።
58006019	Faith	ኑካ ሼምፖ ቴቄ ጊዲዳ ሚኖኔ ኣማንꬂዛ ሂዶታ ዴሚዶስ ፤ ሄ ሂዶታይካ ማጋላሻዛፔ ጉዬ ባጋራ ዲዛ ጌዴ ፆሳ ኬꬃ ጊዶ ጌሌስ ።
49005011	Recommendation	ኣይፌይ ባይንዳ ꬉማ ኦሶራ ኢንቴስ ኣይኮ ጋጎቴꬂ ዶፖ ። ሄሳፌ ኢታ ኦሶ ቆንጬ ኬሲቴ ።
59004011	Recommendation	ታ ኢሻቶ ! ኢንቴ ኢንቴ ጋርሳን ኢሶይ ኢሳ ሞቶፒቴ ፤ ባ ኢሻ ሞቲዛዴይኔ ባ ኢሻ ቦላ ፒርዲዛዴይ ዎጋ ቦላ ኢታ ሃሳዬሲኔ ዎጋ ቦላ ፒርዴስ ። ሂስቲኮ ኔ ዎጋ ቦላ ፒርዲዛዴ ኣቲን ዎጋ ናጊዛዴ ጊዳካ ።
66021021	Description	ሄ ታማኔ ናምዑ ፔንጌቲካ ታማኔ ናምዑ ኢንቆታ ። ፔንጌቲ ዉሪካ ኢሶይ ኢሶይ ኢሲ ኢንቆፌ ኦሴቲዳ ሄ ካታማይ ጊዶ ኦጌይ ማስቶቴ ማላ ሃ ዛሪ ቤሲዛ ሙሩታ ዎርቃፌ ኦሴቲዴስ ።
58003006	Faith	ኪርስቶሲ ጊዲኮ ፆሳ ኬꬃ ቦላ ኣማኔቲዳ ና ማላ ። ኑኒካ ኢዛ ቦላ ኣማኔቲዛ ኡፋይሳይኔ ጬቄቲዛ ሂዶታ ሎዔꬂ ኦይኪኮ ኑ ኢዛስ ዱሳ ኬꬃ ።
45012009	Recommendation	ኢንቴ ሲቆቴꬂ ቆꬌፔ ቆሞን ጊዶፖ ። ኢታ ጊዲዳይሳ ዉርሲካ ኢፂቴ ። ሎዖ ጊዲዳይሳራ ኢሲፌ ኦይኬቲቴ ።
66011013	Violence	ሄ ሳቴዪንካ ዎልቃማ ቢታ ቃꬂ ሃንዴስ ። ሄ ካታማስ ታማፌ ኢሲ ኩሼይ ላሌቲዴስ ። ቢታ ቃꬃ ጋሶን ላፑን ሺ ዴሬይ ሃይቂዴስ ። ሃይቆንታ ኣቲዳ ኣሳይ ቃስ ዳሮ ባቢዴሲኔ ሳሎ ፆሳካ ቦንቺዴስ ።
48003020	Description	ጊዲኮካ ጋናዚ ኢሳ ባጋ ፃላ ፄሊዛዴ ጊዴና ። ፆሲ ጊዲኮ ኢሳ ፃላ ።
43019010	Description	ሄሳ ጊሽ ጲላፆሲ “ ኔ ታስ ዮቲኪ ? ታ ኔና ካቃናስ ዎይኮ ቢርሻ ዬዳናስ ጎዳቴꬂ ታስ ዲዛይሳ ኤሪኪ ? ” ጊዴስ ።
44008032	Description	ኢዚ ናባቢዛ ማፃፋይ “ ኢዚ ዶርሳ ማላ ሹኬታና ላጌቲዴስ ፤ ዶርሳ ላቃይ ኢሲኬ ቃንፂዛይሳ ሲንꬃን ጮዑ ጊዛ ማላ ሄሳꬆካ ኢዚ ባ ዱና ፖጊቤና ።
44013021	Description	“ ሄሳፌ ጉዬ ዴሬይ ባ ቦላ ካዎ ካዎꬃና ማላ ሳሜላ ዎሲዴስ ፤ ፆሳይካ ቢኒያሜ ባጋፌ ቂሴ ና ሳዖሌ ኢስታስ ኢሚዴስ ። ኢዚካ ኢስታ ኦይዱ ታሙ ላይꬅ ሃሪዴስ ።
56001010	Sin	ዋይሲዛይቲኔ ዱናን ፃላላ ባሌꬂዛይቲ ዳሮቲ ዴቴስ ፤ ሃራፔካ ሄይቲ ቃፃሬቲዳ ኣይሁዳ ኣሳታፔ ኣማኒዳ ኣሳታ ባጋታ ።
44010012	Description	ሄ ማይዖዛ ቦላ ኦይዱ ቶሆይ ዲዛ ዱማ ዱማ ዶዓቲ ቢታራ ጎሼቲዛ ሜꬌቴꬃቲኔ ሳሎ ቦላ ፒራꬊዛ ካፎቲ ዴቴስ ።
43017022	Grace	ኑኒ ኑ ጊዶን ኢሲኖ ጊዲዳ ማላ ኢስቲካ ባ ጊዶን ኢሲኖ ጊዳና ማላ ኔ ታስ ኢሚዳ ቦንቾዛ ታካ ኢስታስ ኢማዲስ ።
55001013	Faith	ኔ ታፔ ሲዪዳ ቲሚርቴዛ ዬሱስ ኪርስቶሳራ ኢሲፌቴꬃን ዲዛ ኣማኖኒኔ ሲቆን ሌሚሶ ሂስታዳ ኦይካ ።
43002006	Description	ኣይሁዳታስ ጌሾ ዎጋይ ዲዛ ጊሽ ኡሱፑን ሹቻፌ ሜꬌቲዳ ባꬃቲ ሄን ጋዳን ዴቴስ ። ኢስቲካ ኢሶይ ኢሶይ ናምዑ ኦቶ ዎይኮ ሄ ꬑ ኦቶ ሃꬄ ኦይኬቴስ ።
46015034	Recommendation	ዎዝናማ ጊዲቴ ፤ ናጋራ ኦꬆፍቴ ፤ ፆሴ ኤሮንታይታ ኢሲ ኢሲ ኣሳቲ ኢንቴ ጋርሳን ዲዛ ጊሽ ታ ሄሳ ኢንቴና ዬላቻናስ ጋይስ ።
49004002	Recommendation	ሙሌካ ኣሽኬታኔ ሹጎታ ጊዲቴ ። ኢሶይ ኢሳራ ሲቆን ዲቴኔ ኢሶይ ኢሳ ዳንዳዪቴ ።
65001023	Recommendation	ኢሲ ኢሲ ኣሳታ ታማፔ ኬሲ ኣሺቴ ፤ ሃራታስ ያሻቴꬃን ሚሼቲቴ ሺን ናጋራን ቱኒዳ ኢስታ ኣሳቴꬅ ቦቺዳ ማዮካ ዉርሲ ኢፂቴ ።
45008028	Grace	ፆሲ ባና ዶሲዛይታሲኔ ኢዛ ሼኔ ማላ ፄይጌቲዳይታስ ኡባስ ኦꬂዛ ሚሽ ዉርሲካ ሎዖስ ኦꬂዛይሳ ኑ ኤሮስ ።
45016019	Recommendation	ኢንቴ ሚሺራቾ ቃላስ ኣዛዜቲዛይታ ጊዲዳይሳ ኣሲ ዉሪ ሲይዴስ ። ሄሲካ ታና ዳሮ ኡፋይሲዴስ ። ጊዲኮካ ኢንቴ ሎዖ ሃኖስ ጪንጫታ ቃሴ ኢታ ኦሶስ ኤያታ ጊዳና ማላ ታ ኮያይስ ።
58009004	Description	ሄሳ ጊዶን ዎርቃፌ ኦሴቲዳ ኤፃኔ ጩዋሲዛ ቄሪ ሼልዔ ማላይኔ ዎርቃን ሜሼቲዳ ጫቆ ታቦታይ ዴስ ። ሄ ታቦታይካ ኢዛ ጊዶን ማናይ ዲዛ ዎርቃ ሌማቴይ ፥ ጪሊሊዳ ኣሮኔ ጉፌይኔ ጫቆ ቃላቲ ኢዛ ቦላ ፃፌቲዳ ሹቻ ማሴꬂ ዴስ ።
45003027	Faith	ሂስቲን ኑኒ ኢዛን ጬቄቲዛ ሚሺ ኣዚ ዲዜ ? ኣይኮ ሚሻንካ ጬቄቶኮ ። ኑ ጬቄታና ጋሶይ ኣዜ ? ዎጋ ናጊዛ ጊሼ ? ጊዴና ፥ ኣማኖና ።
43014010	Faith	ታኒ ታ ኣዋን ፥ ታ ኣዋይካ ታናን ዲዛይሳ ኣማኒኪ ? ታ ኢንቴስ ዮቲዛ ቃላ ዮቲዛይ ታ ሼኔ ማላ ዴና ፤ ጊዶ ኣቲን ኦሶዛ ዉርሲ ኦꬂዛይ ታናን ዲዛ ታ ኣዋ ።
44016022	Violence	ዴሬይካ ኢሲ ቦላ ጊዲዲ ጳዉሎሳ ቦላኔ ሲላሴ ቦላ ዴንዲዴስ ። ዴራ ኣይሲዛይቲ ጳዉሎሳንታ ማይዖ ቃሪ ኤኪዲ ዱርቃራ ቆፃና ማላ ኣዛዚዳ ።
43013034	Recommendation	ኢንቴ ኢንቴ ጊዶን ኢሶይ ኢሳራ ሲቄታና ማላ ታ ኢንቴስ ኦራꬃ ኣዛዞ ኢማይስ ። ታ ኢንቴና ሲቂዳ ማላ ኢንቴ ኢንቴ ጊዶን ኢሶይ ኢሳራ ሲቄቲቴ ።
47005001	Grace	ኑኒ ኢዛን ቢታ ቦላ ዲዛ ዱንካኔይ ላሌቲኮካ ኣሳ ኩሼን ጊዶንታ ፆሳ ኩሼን ኦሴቲዳ ሜርና ኬꬂ ኑስ ሳሎን ዲዛይሳ ኑ ኤሮስ ።
43012044	Faith	ዬሱሲ ባ ቃላ ꬎቁ ሂስቲዲ “ ታና ኣማኒዛዴይ ታናን ፃላላ ጊዶንታ ታና ኪቲዳይሳንካ ኣማኔስ ።
44009013	Description	ሃናኒያይካ ዛሪዲ “ ጎዶ ! ሃይሳዴይ ዬሩሳላሜን ዲዛ ጌሻታ ቦላ ኣይ ማላ ኢታ ሜቶ ጋꬂዳኮኔ ታ ዳሮ ኣሳፔ ሲያዲስ ።
55003002	Sin	ኣሳይ ባና ዶሲዛዴ ጊዳና ፥ ሚሼ ሲቂዛይታ ፥ ባናን ጬቄቲዛይታ ፥ ኦቶራንቻታ ፥ ጫሻንቻታ ፥ ባና ዬሊዳይታስ ኣዛዜቶንታይታ ፥ ጋላቶንታይታኔ ጌሻቴꬂ ባይንዳይታ ፥
45005009	Grace	ኑኒ ኢዛ ሱꬃን ጌዪዳይታ ጊዲኮ ሃራፔካ ኢዛ ባጋራ ፆሳ ሃንቆፌ ኣታና ።
45014014	Sin	ታኒ ጎዳ ዬሱሳን ኣማናዳ ሚዛ ካꬃን ቱናይ ባይንዳይሳ ኤራዲስ ። ጊዶ ኣቲን ኢሳዴይ ኢሲ ሚሽ ቱና ጊ ቆፒኮ ሄ ሚሻይ ኢዛዴሲ ቱና ።
54004006	Faith	ሃይሳ ሃ ኣዛዞዛ ኣማኒዛ ኣሳ ኔ ቆፍሲኮ ፥ ኣማኖ ቃላኒኔ ኔ ኤኪዳ ሎዖ ቲሚርቴዛን ሚናዳ ዬሱስ ኪርስቶሳስ ሎዖ ኦሳንቻ ጊዳንዳሳ ።
