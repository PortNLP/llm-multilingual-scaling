62003016	Faith	Jesukrístu in jarutramka asakrin nuja̱i̱ nekas in anenmaj nu nékaji . Iisha núnisrik Yus-shuar ainia nu ti aneakur ni yaiṉtai tusar jarukmin átiniaitji .
43013001	Grace	Paskua jísat jeatin chikichík tsawant ajasmatai Jesusa tsawantri̱ jeatemayi . Túramtai ju̱ nuṉkan ikiuki ni Aparí̱i̱n wétiniuyi . Jesussha nuna nekaamiayi . Ashí Níiniun ju̱ nuṉkanam pujuinian tuke anea asa amúamunmasha yapaji̱tsuk tuke aneemiayi .
58003017	Sin	Tura umiiniachkui kuarenta uwí kajerkarmiayi . Tunaan túrawaru ásar untsurí̱ shuar aents atsamunam kajiṉkiarmiayi .
60001014	Recommendation	Umin uchi áintsarmek yaunchu nékachu asarum wakerimiarmena nu iniaisarum Yus umirin atarum .
45011032	Grace	Nuja̱i̱ ashí métek sumamtikiak métek waitnentrar uwemtikrattawai .
66006006	Description	Tura kuatru taṉku ajapénia̱ chichaamun antukmajai . “ Tsawant takamtsuk takaakmesha apatkuka peṉké ishichik sumakmin átatme . Tura núnisaṉ machasha nijiamchisha amuukacharat tusam péṉker wáinkiata . ” Tu timiai .
59004010	Recommendation	Yusja̱i̱ péejchach ajasta , túrakmin shiir awajtamsattawai .
44017031	Grace	Yuska áishmaṉkan anaikiaiti . Nú áishmaṉ ashí aentsti , yáki péṉkeran túriniait , yáki yajauchin túriniait núnaka nekarmattaji . Nú áishmaṉ Yus akupkamun tuke enentáimtakui Yus nin anaikiaiti . Tura tsawant nú túrunatin átatna nuna Yus Niṉki achikiuiti . Túrasha nekas anaikiajai tusa , tura ashí áentstiram nekaatarum tusa nú áishmaṉkan jakamunmaya̱ iniantkimiayi ” tímiayi Papru .
43019002	Description	Suntarsha Jesusan wishikrar tawasap jaṉki najanamun etseṉkrumtikiarmiayi . Yamakai pushincha uunt akupniua áintsaṉ áentsrarmiayi .
54005014	Recommendation	Nu asamtai waje̱ úchipiak ainia nuka uyu̱rtukar uchin takusarti . Tura nuwa̱ nuatkamu takastinia nuna túrawartí . Tura ni túrunamuri̱ji̱a̱i̱ in kajertamainiaj nú shuar yajauch enentáimturmarcharti .
43014011	Faith	Nekaatarum . Wisha winia Aparja̱i̱ tsaniṉkia pujakur nekas chikichkiitji . “ Nu chicham itiurchataiti ” enentáimkiurmeka wi túramu nuikia enentáimpratarum . Wi túramuja̱i̱ chikichik ájinia nu páantchakait .
66020014	Violence	Nuyá jákatin amuukati tusa ji-antumiaṉnum apenámai . Nu ji-antumiaṉnum wétin jimiará jákatin tútainti .
58009026	Description	Kame untsurí̱ waya̱tniuitkiuiṉkia ni numpe̱ja̱i̱ṉkⁱ wayá asa yámaṉkamtaiknumia̱ untsurí̱ jáka̱a̱yi . Antsu yamaikia ju̱ nuṉka amúamunam Kristu chikichkí jákatniunam surumak tunaan ashí asakáruiti .
44013018	Description	Túrasha atsamu nuṉkanam ii uuntri̱n kuarenta ( 40 ) uwitin Yuska aya kátsuntramiayi .
46011033	Recommendation	Tuma asamtai , yatsuru , iruntrar yurumáttsa matsatkurmeka nákastarum métek yurumátin .
66006012	Violence	Nuyásha Murik anujtukma sáisan jáa̱kmatai ti ú̱u̱run wainkiamjai . Tsawai-nantusha itiurchat ajasua áintsaṉ mukusa ajasmai . Kashí-nantusha numpá áintsaṉ ajasmai .
58011035	Violence	Nuwa̱sha ni uchiri̱ jakan iniantkimiun wáinkiarmiayi . Chikichcha wáitias mantamnawarmiayi . Ti shiir pujustinnium nantaktiai tusar nú tsawantai̱ uwempratniun nakitrarmiayi .
44016037	Violence	Túrasha Papru suntaran chicharuk tímiayi “ Warí , iisha Ruma aents áriniṉ , niisha chichaman iwiartsuk ashí shuar íimiainiai̱ṉ asutiámamji . Túrawar sepunam eṉketmamji . Tura ¿ urukamtai yamaikia u̱u̱k akuptamkataj tusa wakeruinia ? Atsá . Antsu uuntcha niṉki taar ji̱i̱rmaktiai ” tímiayi .
45013009	Recommendation	Akupkamusha tawai : “ Tsanirmawaip , maṉkartuawaip , kasamkaip , chíkich shuar tsanumpruraip , chikichna wakerutkaip ” tawai . Tura nusha ashí chikichik chichamja̱i̱ṉ tíminiaiti : “ Ame aya̱shim aneam núnismek ashí shuar aneata . ”
62003003	Faith	Tura shuar shiir enentáiji̱a̱i̱ nuna nákakka imia niṉki shiir awajmamui Jesukrístuja̱i̱ métek shiir atajai tusa .
45007022	Faith	Nekas enentáiji̱a̱i̱ Yusa akupkamuri̱n wakerajai .
50004004	Recommendation	Nu asamtai Uunt Jesusja̱i̱ tsaniṉkia pujá asarum warastarum . Ataksha “ warastarum ” tájarme .
66001012	Description	Túrutkui yaki túruta tusan apaja̱san íikman siati shirikip ikiutain kuriji̱a̱i̱ najanamun wainkiamjai .
58003018	Sin	Kame umirkacharunka Yus “ Wiji̱a̱i̱ shiir pujustinian peṉké tsaṉkatkachartatjai ” tímiayi .
43010008	Sin	Wi táatsa̱i̱ṉ ashí táaruka kasa áiniak winia shuarun kasamkatai tusa wakeriarmiayi . Tura winia murikiur Wíi shuar áiniak nu shuaran anturkacharmiayi .
60002018	Recommendation	Takarniutirmesha ame úuntrum péṉker shiir enentáimturmakuisha tura yajauchiitkuisha umirkatarum .
44006013	Description	Tura wait chichamtinian itiarmiayi . Niisha taar chicharainiak “ Yusa Uunt Je̱e̱n ti péṉker ana nu , tura Yusa akupkamuri̱ncha ju̱ Estepaṉ tuke yajauch chicharui , tiarmiayi .
47005018	Faith	Nunasha Yus túraiti . In nawampramkattsa Krístun akupturmakuitji . Tura nu etserkatniun incha ataktamsaitji .
59005010	Recommendation	Yatsuru , yaunchu Yúsnan etserin enentáimpratarum . Tuke ii Uuntri̱ Yus timia nuna shiir etserkarmiayi . Túmaitiat wáitsarmiayi túrasha pachischarmiayi . Núnisrumek enentáimsatarum .
44002021	Faith	Nuiṉkia ashí shuar nekas winia kakarmarun seana nuka uwemprartatui ” tímiayi Yus . ” Núnis Juér áarmiayi ’ tímiayi Pítiur .
66007012	Faith	tiarmai “ Nekasaiti . Tuke iniaitsuk ii Yusri̱ ti shiir awajsatniuiti . Niṉki ti neka , ti kakaram , ti akupin , tura ti peṉker asamtai tuke yumiṉsatniuiti . Núnisaṉ atí . ”
60003003	Recommendation	Nu asamtai aya pátatek iwiarmampratniusha ti enentáimtusairap . Intiash ti peṉker iwiaratniusha , kuriji̱a̱i̱ iwiarmampratniusha , pushí ti kuitja̱i̱ entsartincha ti enentáimtusairap .
55001008	Faith	Ii Uuntri̱ Jesukrístunu etserkatin natsantraip . Níiniun étserkun sepunam pujamusha étserkum natsantruraip . Antsu Yus kakaram awajtamkui ame étseream nuja̱i̱ shuar yajauch túramainiakui surimiamtsuk wáitsatin enentáimtumarta .
43017019	Description	Aya Áminiunak takastaj tusan enentáimtimjai . Túra asamtai niisha aya Áminiunak takastinian enentáimpratin áiniawai ’ áujtak tímiayi .
66003002	Recommendation	Shintiarta . Kajinia nu umpuím ekeemakta . Kame Yusja̱i̱ íisam péṉker túrichuitme .
66016004	Description	Nuyá suntar menaintiua nu , entsanam tura púkuninmasha ukarmai . Túramtai ashí numpa ajasarmai .
45005002	Faith	Tura Nii shiir enentáimtakur Yusai̱ weankaitji . Tura Kristu jarutramkakrin Yus ti anenmaji . Tura tuke anenma asakrin Niiji̱a̱i̱ métek shiir ajastin nákakur waraaji .
49005005	Sin	Shuar chíkich nuwa̱ja̱i̱ tsanirmakka tura ashí yajauchin wakerakka tura jú̱ nuṉkanmaya̱ṉ ikiauṉkatniun wakerakka Yusai̱ Kristu akupea nui̱ peṉké pachiinkiachminiaiti . Kame ju̱ nuṉkanmaya̱ṉ ikiauṉkatin ántar-yus tikishmatratniua nuja̱i̱ métekete .
58011008	Faith	Tura Apraámsha Yúsan nekas enentáimtak Yus “ núṉke̱m ikiukim wetá ” tutai shiir umikmiayi . Yus tuke nin súsatniua nú nuṉkanam wémiayi . Turasha ni nuṉke̱n ikiuak ni jeatniun nékatsuk jiinkimiayi .
49005018	Recommendation	Nampekairap . Nampeakmeka aya yajauch ajame . Antsu Yusa Wakani̱ winia enentáirui̱ takamtsuk pujurtusti , tu enentáimsatarum .
61002002	Sin	Tura untsurí̱ shuar ni yajauch túruiniamuri̱n íirsar métek túrawartatui . Iis , “ Yus-Chichaman unuiniaitjai ” tuíniayataṉ imiá yajauch túruiniakui untsurí̱ aents “ Yus-Chicham ántraiti ” tiartatui .
49002018	Faith	Yamaikia Israer-shuartisha tura Israer-shuarchasha mai metek Kristu túrunamuja̱i̱ tura Yusa Wakani̱ takaku asar Yusai̱ jeatniuitji .
44021025	Recommendation	Túrasha yatsuru , nekaata , Israer-shuarcha Yus-shuarka papí yaunchu akuptukmiaji . Israer-shuarti túratin ana nu ashí mash túratarum tátsuji , tu áatramji . Tura antsu namaṉken máawar ántar-yusan susamu yúashtiniaitrume , tímiaji . Tura numpasha umarchatniuitrume , kajemtikramusha yúashtiniaitrume . Tura tsanirmashtiniaitrume . Tu áatramji ” tiarmiayi .
44005003	Sin	Túramtai Pítiur chichaak “ Ananíasa , ¿ urukamtai uunt iwianch enentáimin eṉkemturmatai , Yusa Wakaní̱n anaṉkataj tusam nuṉka surukam kuit achikiumna nu akankam ikiurmasam ? tímiayi .
49004014	Recommendation	Tura uchía áintsar áchattaji . Úchikia ashí yamaram chichaman antukar wari yapají̱i̱niawai . Tura anaṉkartinia chichame̱n antukar waaku áiniawai . Kame nu anaṉkartin shuar ti paant chichayataṉ ni shiir chichame̱ja̱i̱ anaṉkatniun pujurenawai .
46006009	Sin	Tunáa túrinkia Yus akupeamunam pachiinkiachmin ainia nu nékatsrumek . Anaṉnawairap . Ashí tsanirma nusha , ántar-yusan tikishmatniusha , nuamtak áishmaṉja̱i̱ tsanirmasha ,
58010025	Recommendation	Yusa Je̱e̱n Yus-shuarja̱i̱ tuke iruntratin iniaisashtiniaitji . Chíkich iniainiakuisha iikia tuke iruntratniuitji . Nui̱ irunkurkia ikiakánairtiniaitji . Tura Kristu tátin tsawantri̱ ishichik ajasu asamtai nú nukap túratniuitji .
51003005	Sin	Tuma asamtai ju̱ nuṉkanmaya̱ ana nu ajakratniua áintsarum iniaisatarum . Tsanirmatniusha , tunáa wakeruktincha , tura takakna nuja̱i̱ naṉkaamas wakeruktincha ántar-yus tikishmatratniua áintsaṉ asamtai iniaisatarum .
52005008	Faith	Túrasha iikia shiir tsáapninium wekainiaj nuka naka enentáimprar tuke nampetsuk pujustiniaitji . Suntar ni nemasri̱ anaṉkruawa̱i̱ṉ tusa anear wekasatniuiti . Tura iisha núnisrik íwianch yajauch awajtamsa̱i̱j tusar anearmi . Yus enentáimtusar aneetniuitji . Tura núnisrik iisha , ju̱ nuṉkanmaya̱ uwemprar Yúsai̱ tuke pujustatji , tu enentáimprar wetái .
55001007	Grace	Yus sápij enentáin suramsachuitji . Antsu kakaram ajastinniasha anenaitniuncha péṉker wekasatniuncha suramsaitji .
62002004	Sin	Tura shuar “ Yúsan nékaitjai ” tayat Yus tana nuna umirchakka wáitrawai . Nekasa nuka ni enentái̱n atsawai .
50002002	Faith	waramtikrustarum . Métekrak takastarum . Mai metek anenaitiarum . Yusa Wakani̱ atumí enentái̱n pujá asamtai chikichik enentáik enentáimsatarum .
43007030	Description	Nuyá sepunam eṉkeataj táyat achikcharmiayi ni tsawantri̱ jeachu asamtai .
54006018	Recommendation	“ Péṉker túratarum ” tiarta . Tákumin niisha shiir enentáiji̱a̱i̱ ni takakman ajamsarti . Nuyá nú péṉker túramuja̱i̱ Yusai̱ ikiáunkartí .
43018030	Description	Niisha “ Tunaarinchaitkiuiṉkia ami̱i̱ni itiacha̱a̱ji ” tiarmiayi .
45014006	Faith	Chikichik tsawantan enentáimtakka Yusan shiir awajsatniun túrawai . Tura ashí métekrak enentáimtakka Yúsan shiir awajsataj tusa túrawai . Yurumkaja̱i̱sha ashí yúana nu Yúsan yumiṉkias shiir awajsataj tusa túrawai . Núnisaṉ ashí yúatsna nusha Yúsan yumiṉkias shiir awajsataj tusa túrawai .
45012012	Recommendation	Ukunam Yus tsaṉkatramkattajnia nu enentáimtusrum warastarum . Wáitiakrumsha katsuntratarum . Tuke iniaitsuk ashí túrunamuja̱i̱ Yus áujsatarum .
44024023	Description	Tura nuyá suntara kapitiántri̱n chichaak “ Ju̱ Pápruka tuke emetnati . Tura ishichkikia aṉkant apujsatarum . Tura nuyá ni amikri̱ taa yáiṉtaj takui suritkiairap ” tímiayi .
46013007	Description	Aneṉkartaka aya katsunteawai . Tsanú chichamnasha nakitiawai antsu aya péṉker ana nuna nákawai . Tunáa shuar shiir ajastí tusa tuke nákawai .
47004013	Faith	Yus-Papinium yaunchu áarmanum : “ Yúsan enentáimtusmajai , tuma asan etserkamjai ” tátsuk . Iisha núnisrik Yus enentáimtusar wekaaji . Tuma asar étserji .
52005014	Recommendation	Tura ju̱nasha seajrume , yatsuru . Takastinian nakitiana nusha chicharkatarum . Tura yawe̱ena nusha ataksha enentáimtikrarum ikiakártarum . Kakarmachu ana nusha yáiṉtarum . Tura ashí shuarja̱i̱ kajetsuk katsuntrarum wekasatarum .
66016010	Description	Nuyá suntar seṉkua nu , Entsaya̱ Yajasma akupin pujutairi̱n ukarmai . Túramtai ni nuṉke̱e̱n ashí kashi ajasmai . Tura shuar ti najaimiainiak iniai̱ncha esamiarmai .
48006016	Grace	Ashí nekas Yus-shuaran , wi tájana nuja̱i̱ métek wekainia nuna , Yus shiir enentáimias yáiṉti tuke shiir pujustinian .
44018025	Faith	Uunt Yus tímia nunasha unuimiátrauyayi . Tura tuke enentáiji̱a̱i̱ chichasmiayi . Jesusa túramuri̱n péṉker jintinniuyayi . Túrasha aya Juaṉ imiakratmanak nekaamiayi .
46010031	Recommendation	Ayu , yúakmesha úmakmesha ashí túramna nusha ashí shuar Yúsan shiir enentáimtusarti tusam túratá .
62002027	Recommendation	Atumniasha Jesukrístu Yusa Shiir Wakani̱n suramsakrumin , nu Wakan tuke pujurtamkurmin shuar jintintramatin atsumatsrume . Antsu Yusa Wakani̱ ashí jintintramprume . Ni jintintrammasha imiá nekas asa wáitchaiti . Tuma asamtai Nii jintintramna áintsarum Krístuja̱i̱ tuke tsaniṉkrum pujustarum .
59002026	Faith	Aya̱sh wakantichuka jákachukait . Núnisaṉ Yus enentáimtustin tura ni wakeramu takaachkurkia , jaka áintsaṉ ántraitji .
44027035	Description	Nuna tuasua amik Papru apatkun achik Yúsan yumiṉsamiayi ashí íimmianumaṉ . Tura puuk yuamiayi .
44015020	Sin	Iimiatarum , ashí péprunam Israer-shuar iruntainiam yáunchuya̱n tuke sáwartin Muisaisa áarmari̱n jintintiainiatsuk . Tuma asamtai , áyatik áatratai ju̱ “ Ántar-yus susamu ana nu iniaisatarum . Ántar-yusan susamu asamtai yajauchiiti . Tura tsanirmawairap . Tura kajemtikramua nu yuawairap . Tura numpasha umarairap . ” Tu áatratai ’ tímiayi Jakupu .
44023003	Sin	Tutai Papru tímiayi “ Tsej , jimiará chichamtinia íimiatá , Yus amincha asutiámattawai . Muisais akupeana nuna umiatsui tusam yajauch turutattsam pujame . Entá , ¿ nuiṉkia urukamtia Muisais tímia nuka iniaisam ame suntarum winia asutiátarum tame ? ” tímiayi .
45008001	Description	Jesukrístuja̱i̱ tsaniṉkiarun Yuska “ tunaan túrawar jákatniunam wémin áiniawai ” tatsui . Nu shuar ni aya̱shi̱ wakerana nuna umirtsuk Yusa Wakaní̱ wakerana nuna umirainiawai .
52005009	Grace	Páantchakait . “ Jinium wéchatniuitrume ” Yus incha túramji . Antsu ii Uuntri̱ Jesukrístuja̱i̱ uwempratniun tsaṉkatramkaitji .
66020008	Violence	Túram ashí nuṉkanmaya̱ shuáran anaṉkawartaj tusa jíinkittiawai . Kuk nuṉkanmasha tura Makuk nuṉkanmasha ashí pujuinia nuna anaṉkawartatui . Tura mesetan najanataj tusa ni suntari̱n nekapmarchamnia ti untsurí̱ irurtatui .
46006011	Grace	Atumí̱i̱ya̱sha chíkich chíkich nuna túrin armai . Tura yamaikia ii Uuntri̱ Jesusa kakarmari̱ji̱a̱i̱sha tura ii Yusri̱ Wakani̱ kakarmari̱ji̱a̱i̱ atumi enentái̱ shiir ajasuiti , atumsha Yusna ajasurme , tura tuke péṉker ajasurme .
55001012	Faith	Túruta asamtai ti wáitiajai . Túrasha Yúsan nekas enentáimta asan natsa̱matsjai . Imiá kakaram asa amuukatin tsawant jeatsa̱i̱ṉ ashí wínian susamaj nuna ti peṉker waitruktatui .
49006018	Faith	Yusa Wakaní̱ji̱a̱i̱ Yus áujeakrum tuke seatniuitrume . Tura tuke aneara pujustarum wake mesetsuk , tura ashí Yus-shuar ainia nusha Yus áujtustarum .
52001001	Grace	Wikia Pápruitjai . Wisha Serpanuja̱i̱ tura Timiutéuja̱i̱ Tisarúnikianmaya̱ Yus-shuar ajasuitrumna nuna áatjarme . Atumsha Yus-shuar asarum Apa Yúsnaitrume , tura Uunt Jesukrístunuitrume . Ii Apari̱ Yus , tura ii Uuntri̱ Jesukrístu waitnentrama ásarmatai , ti shiir imiatkinchanum pujustarum , tu wakerajrume .
50004005	Faith	Uunt Jesus tátin ishichik ajasai . Tuma asamtai tsaṉka enentái takakrum nu paant nekanati .
46011026	Faith	Tuma asamtai ju̱ apatuk yúakrum tura piniṉsha úmakrum ii Uuntri̱ Kristu jakamuri̱ enentáimtarme . Kristu táatsa̱i̱ṉ ju̱ tuke túratniuitrume .
59005015	Faith	Tura “ Yus nuna nekas anturtamkattaji ” tu enentáimsar áujsarti . Túrawarmatai jaa shuar péṉker ajastatui . Yus nin tsuártatui . Tura tunaan tura asa jáakuiṉkia Yus nu tunaan tsaṉkurattawai .
55001003	Faith	Tsawai̱sha káshisha Yúsan áujeakun ámin tuke enentáimtusan ti shiir Yúsan yúmiṉkiajai . Winia we̱a̱tur túrawarmia nútiksanak Yúsan enentáimtakun ti shiir awajeajai .
66006016	Description	Túrawar náinniasha kayancha tiarmai “ Asutniátin tsawant jeayi . ¿ Yaki aun katsuntrat ? Nu asamtai saanakim in yutukratata . Túrarum Murik ti asutiámataj nuyásha tura akupin pujana nuyásha uukratkatá ” tiarmai .
66002017	Description	Kuíshtinia nu shuar Yusa Wakani̱ ashí Yus-shuaran timian antukti : Nupetmakunka maná yurumkan u̱u̱kma nuna ayurattajai . Nuyá kaya pújun susattajai . Nu kayanam yamaram naari̱ aarma átatui . Nunasha chíkich shuarka peṉké nékatsa̱i̱ṉ aya achía nuke nekaattawai . ” Tu aartá ’ turutmiai .
61002003	Sin	Kuítian ti wakeruinia ásar , wait chichaman unuitiamprar akíam kuítriniawartatui . Tura nú shuar yaunchu Yus jákatniunam sumamtikiawarma ásar , ni amuukatin tsawantri̱ jeatemayi .
53002011	Sin	Iis , nekas ana nuna nakitia ásarmatai , ti anaṉmamawar wait-chichaman umirkarat tusa Yuska tsaṉkatkattawai .
45002024	Sin	Yus-Papiniumsha núnis áarmaiti : “ Átum péṉker umirchamuja̱i̱ Israer-shuarcha Yúsan yajauch chicharainiawai . ”
55003008	Sin	Yaunchu Ejiptu nuṉkanam Muisais uunt akupniuja̱i̱ chichaakui jimiará iwishin , Jánissha Jámprissha , Muisaisan kajerainiak “ ántar tawai ” tiarmiayi . Núnisaṉ ju̱ shuar nekas-chichaman nakitiainiawai . Naka enentáimiainiachu ásar Yúsnan naka jintíatniun peṉké tujintiainiawai .
66003019	Recommendation	Aneajna nuna chichareajai . Nu asamtai kakaram ajasam tunaarum enentáimpram iniaisata .
45005001	Faith	Tuma asamtai Yus nekas enentáimtakrin Yus “ péṉkeraitme ” túramji . Nuja̱i̱ iisha Yusja̱i̱ shiir nawamnaikiar pujaji . Núnaka ii Uuntri̱ Jesukrístu ni jakamuja̱i̱ sumartamkamiaji .
54004016	Recommendation	Túramna nusha tura unuiniamna nusha péṉker wáinmamkata . Nu túratin pimpikiip . Nu túrakmeka uwemprattame amesha tura ujainiam nusha uwemtikrattame .
44026011	Violence	Tura Israer-shuara iruntai je̱e̱n waya̱n ti asutiármiajai , Jesusnan umirkatniun iniaisarat tusan . Tura imiá kajerkaran chíkich nuṉkanmasha pataatu wearmiajai achiktaj tusan ’ tímiayi .
48005019	Sin	Wats , aya̱sh túramu ti paant áiniawai . Ju̱ áiniawai : tsanirmatin , wapik túratin , yajauch túratin ,
46003007	Grace	Arakan araana nusha , entsan ukatna nusha ántrachukait . Antsu Yusak arakan tsakatmaru asa ashí túrachukait .
46001007	Faith	Tuma asamtai ashí Yus súramna nu atsumatsrume . Nu túrakrum ii Uuntri̱ Jesukrístu tatin tuke nákarme .
66014002	Description	Ti untsurí̱ árpan nayaimpiniam túntuiniak te̱e̱r awajenak kanusa uuntri̱ nujaṉkrak téter ajá núnisaṉ antukmajai . Ti kakaram ipiamta núnis amai .
44010043	Faith	Ya shuarak Jesusa náari̱n pachia nú shuarnaka tunaari̱n tsaṉkurattawai , nuna ashí Yúsnan etserniusha yaunchu etseriarmiayi ” tímiayi .
45002007	Faith	Shuar tuke péṉker túrak ashí shiira nunasha tura tuke amuukachmin ainia nunasha wakeruiniana nuna Yus tuke iwiaaku Niiji̱a̱i̱ shiir pujustinian súsartatui .
66001004	Grace	Wi , Juaṉ , Asia nuṉkanam siati ( 7 ) péprunam Yus-shuar írunun ju̱ papin áateajai . Yus anenma asa imiatkinchanum shiir pujustinian yainmakarti . Nu Yus tuke yaunchu pujuyayi . Núnisaṉ yamaisha pujawai . Tura nuke winittiawai . Akupin pujutainium Yusa Wakani̱ siati naka pujurainia nusha shiir yainmakarti .
44019004	Faith	Tutai Papru tímiayi “ Juaṉsha , tunaarminia̱ enentáimprarum imiantiarum , tíchamka . Nuyá tíchamka , winia ukuru̱i̱ winittiana nu nekas enentáimtustarum . Niisha Jesus Yusa anaikiamuri̱nti , tu ujatmakchamka ” tímiayi Papru .
61002009	Violence	Tura incha tunaan iniakturmakrin , nu tunaanum nupetnakchati tusa Uunt Yus uwemtikrampramniaitji , ni umirka asakrin . Túrasha yajauch shuárnaka nekapsatin tsawant jeakui ti asutniáwarat tusa Yus yámaikikia apujeawai .
58011016	Grace	Tura antsu niisha nuna naṉkaamas péṉker nuṉkan nayaimpinmaya̱ nuna enentáimtiarmiayi . Túmainiakui Yuska péprun iwiartur susa asa “ wi ni Yusri̱ntjai ” títinian natsantatsui .
54004007	Recommendation	Ántar chichamsha tura netse chichamsha enentáimtutsuk nekas Yusna ana nu túratin kakaram ajasta .
66020009	Violence	Tura ashí nuṉkan enetak Yus-shuar matsamtaincha tura Yus ti aneamu pépruncha mash éṉkekarmai . Túramtai Yus nayaimpinmaya̱ jinia akuptuk mash áesawarmai .
44010048	Description	Nuyá Pítiur , Jesukrístu náari̱i̱n imiantiarum tusa akupkarmiayi . Tura nuya̱sha Pitrunka , niiji̱a̱i̱ ishichik tsawant pujustinian seawarmiayi .
45002019	Grace	Wakannium kusuraru áinia nunasha jintintiamniaitjai . Tura tsáapninian nekamtikiawarminiaitjai , tátsumeash .
62002025	Grace	Jesukrístusha Niiji̱a̱i̱ tuke iwiaaku pujustinian tsaṉkatramkaitji .
59003017	Description	Antsu Yusaiya̱ enentái takakua nu jú̱nisaiti : ashí naṉkaamas emka eseeratin , nuyá nawamkartin , shiir ajá , péṉker anturnain , waitneṉkratin , ashí péṉker takáa tura anaṉtsuk naka chichamtin .
43003035	Faith	Yus Apa ni Uchirí̱n anea asa ashí ana nuna iistí tusa ataksaiti .
61003009	Grace	Uunt Kristu , “ atak tátatjai ” tana nuna umitsuk meṉkakashtatui . Áyatik áentsti “ wau taatsui ” taji . ¿ Urukamtai wau taatsua ? In áentstin nákarmaji . Shuar chikichkísha meṉkaka̱i̱ṉ tusa nakitiawai . Antsu ashí shuar enentái̱n yapaji̱áwarat tusa wakerawai .
46007007	Grace	Túramtai “ ashí wiji̱a̱i̱ métek nuatkachuitkiuiṉkia maak ainti ” tajai . Tura Yus ashí shuaran imiá métek najanachuiti . Chikichan nuatkatniun súsaiti , tura chikichan yúpichuch katsuntratniun súsaiti .
46014001	Recommendation	Nu asamtai , aneṉkratin atarum . Tura núnisrumek Yúsnan péṉkera nu takastin wakeruktarum . Imiankaska Yus-Chicham etserkatin péṉkeraiti .
47004006	Grace	Yaunchu kiritin aan Yus tsáapin ati tusa tsáapnin awajsachmakia . Nú Yúsaiti ii enentáin tsaapnin awajtamsamia nu . Nu tsaapniji̱a̱i̱ ni shiirmari̱n , Jesukrístu iniakmia nuna , ashí aents nekaawarat tusar Jesukristunun étsereaji .
44018024	Description	Tumáa pujai̱ Arijiántria péprunmaya̱ Israer-aents Apurus Ipisiu péprunam jeamiayi . Niisha Yusa yaunchu papiri̱n ti péṉker nekaamiayi . Etserkatniuncha ti nékauyayi .
58013012	Grace	Núnisaṉ Jesussha péprunam arant wáitkianas mantamnamiayi . Nuja̱i̱ ashí shuara tunaari̱n ni numpe̱ja̱i̱ nijiatkaiti .
56002015	Recommendation	Titiu , anaikiamu asam arantutsuk nu jintintrata . Yajauch ana nuna túrawara̱i̱ṉ tusam chicharkarta . Péṉkeran túruinia nu ikiakárta . Tura yajauch chichartukara̱i̱ṉ tusam tuke péṉker wekasata .
62004009	Grace	Tuma asa ni Uchiri̱ chikichkiniak ju̱ nuṉkanam akupturmakmiaji . Iisha ni túrunamuja̱i̱ nekas iwiaaku pujaji . Nu̱ja̱i̱ Yus in yáinmak ni aneṉkrattain paant iniakturmasmiaji .
43017024	Grace	‘ Aparu , shuar surusmam nu , Wi pujustatjana nui̱ pujusarti tusan seajme . Tura ti shiir awajtusmamna nuna íisarti tusan nuna seajme . Ju̱ nuṉka najanchamunmaṉ tuke anentin asam ti shiir awajtusuitme .
45003016	Sin	Aya ti itiurchat ti yajauch awajin áiniawai .
58004014	Faith	Jesus Yusa Uchiri̱ nekas Yúsnan pujurniu uuntri̱ ajas Yusai̱ wayá iiniun chichartamji . Nu asamtai iniaitsuk tuke nekas enentáimtustiniaitji .
61001017	Grace	Tura Apa Yus Jesukrístun shiir waantu awajsamia nui̱ , ni imiá shiir pujutairi̱ya̱ chichaak tímiayi , “ Ju̱ka winia ti aneamur Uchiruiti . Nin ti wararjai . ”
46012011	Description	Tura ashí shuara enentái̱n nu Wakanik takaawai . Tura Nii wakera nuna aṉkant aṉkant súawai takastinian .
66008012	Description	Nuyá suntar kuatrua nu kachun umpuarmatai menaintiu nakakam jeeá tsawaí-nantusha kashí-nantusha tura yaasha emesnarar ajapén tee ajasarmai . Túrunawar tsawai̱sha káshisha menaintiu nakakam jeeánum tsáapnircharmai .
44018017	Violence	Tura nuya̱ṉka Kriaku aents Israer-shuar iruntai je̱a̱ úuntri̱n Sústinisian achikiar awatiarmiayi akupniusha íimmianumaṉ . Túrasha akupin Kariuṉka túranak peṉké pachischamiayi .
43010039	Violence	Tutai ataksha sepunam eṉkeatai tiarmiayi . Túrasha Jesus uwempramiayi .
47004016	Faith	Tura yawe̱atsji . Ii aya̱shi̱ amuiki wéakuisha ii enentái̱ṉkia yamaram ajaki wéawai .
43012003	Description	Tura Marikia kuṉkuinian ti kuitja̱i̱ ritru ajapén sumak itiamiayi . Tura Jesusa nawe̱n kuer ni intiashi̱ji̱a̱i̱ japirmiayi . Je̱a̱sha nu kuṉkuinja̱i̱ ti shiir kuṉkuṉmiayi .
58011009	Faith	Yúsan shiir enentáimtak nú nuṉkanam Yus nin tsaṉkatkamuitiat írara áinis pujusmiayi . Nuap je̱a̱nam pujuyayi . Núnisaṉ ni uchirí̱ Isaksha tura ni tiraṉkí̱ Jakupsha nui̱ṉ tsaṉkatkamuitiataṉ írara núnisar pujuarmiayi .
50003017	Recommendation	Yatsuru , wisha tura chikichcha wiji̱a̱i̱ métek péṉker túrajnia nu wáinkiuram atumsha núnisrumek túratarum .
48006002	Recommendation	Káarak kijin akui nuámtak yáiniaiktin átsuk . Núnisrumek atumsha , itiurchatri̱ akui nuámtak yáiniáiktarum . Túrakrumka Kristu akupeamuri̱ umíarme .
59002024	Faith	Páantchakait . Shuar aya Yúsan shiir enentáimtamuja̱i̱nchuk tura péṉker takasmaja̱i̱sha Yus nin shiir enentáimtawai .
45009014	Faith	Túriniaitkiui “ Yus péṉkerchaiti ” ¿ titiajiash ? Atsá .
45014001	Recommendation	Shuar Yúsan ishichik enentáimtana nu itiaatarum tura kakantrairap .
66012007	Violence	Nuyá nayaimpiniam meset amai . Nayaimpinmaya̱ suntara kapitiántri̱ Mikiar ni suntari̱ji̱a̱i̱ Ti Kajen Yajasmaja̱i̱ máanaikiarmai . Ti Kajen Yajasmasha ni suntari̱ji̱a̱i̱ ti máanaikiarsha
49004026	Recommendation	Kajeakrum tunáa túrawairap . Tura nu kajekmasha tsawant takamtsuk áchatniuiti .
60003009	Recommendation	Yajauch turamainiakuisha “ yapajkiataj ” tiirap . Katsekramainiakuisha “ iikkiataj ” tiirap . Antsu “ Yus winia shiir awajtusuiti ” tu enentáimsarum , yajauch turamainiana nu péṉker awajsatarum .
43008029	Grace	Winia akuptukua nuka tuke Wíji̱a̱i̱ṉ pujawai . Winia Apar wakeramun tuke shiir túrakui ikiurkichuiti ” tímiayi .
49006014	Recommendation	Wats , nekas tariartin nekas chicham emenmamatarum . Tura péṉker túratniuja̱i̱ jatairum ajaktarum .
66001020	Description	Wáinmena nu jú̱nisaiti . Siati shirikip-ikiutai kúrik wainkiam nu , siati péprunam Yus-shuar írunun nakumeawai . Tura winia untsuurui̱ni̱ siati yaa wainkiam nu , siati péprunmaya̱ Yus-shuaran wáinniun nakumenawai , turutmiai .
58002009	Grace	Tura wáinjinia nu Krístuiti . Niisha aents ajas ishichik tsawant nayaimpinmaya̱ suntarja̱i̱ péejchach ajasmiayi . Yus ni shuari̱n ti aneak jarukarti tusa wakerimiayi . Tura ni wáitias jakamuja̱i̱ yamaikia ti shiir naṉkaamas Uunt awajsamuiti .
50002013	Grace	
43015011	Grace	‘ Wi waraajna áintsarmek warastarum tusan nuna tájarme . Tura ti shiir warastatrume .
54001001	Description	Wi Papru Jesukrístu akatramurintjai . In uwemtikkiartin Yussha tura ii Uuntri̱ Jesukrístusha winia akuptuku áiniawai . Jesukrístuja̱i̱ métek ti shiir ajastai tusar nákaji .
54002009	Recommendation	Núnisaṉ núwa̱ka iwiarmamuk nekasmiancha péṉker enentáiji̱a̱i̱ entsararti . Chíkich shuar nu nuwa̱n iis temashmarmari̱ncha , sháukrí̱ncha , kurimkiamuncha , iwiarmampramuri̱ncha núnaka enentáimtutsuk antsu ni péṉker túrunamun enentáimtusarti . Núnisaṉ áchatniukait nuwa̱ Yús-shuar ainia nuja̱i̱ . Ni péṉker túramuja̱i̱ nekas shiir awajmamsashtinkiait .
43002015	Violence	Nuna wáiniak yaraṉken chapikmar asutkiartutain najana nuja̱i̱ ashí waakartiuk murikrintiuk a̱a̱ jíi̱rmiayi . Kuítian yapajniu misari̱ncha ayantar ni kuítrin nuṉká utsaṉkarmiayi .
49002010	Grace	Yus najanamuitji . Kame Jesukrístuja̱i̱ tsaníakrin yamaram iwiaakman suramas tuke péṉker túratniun najatmamji . Yáunchuk nuna enentáimturmasmiaji .
60004012	Recommendation	Aneamu yatsurtiram , ti waitsatin nekapramsartin jeartampramna nu nusháa enentáimprairap . Wáitsatin támatai , “ ¿ urukamtai waitsa pujaj ? ” tu enentáimsairap . Kame túrunamniaiti .
66019007	Recommendation	Tuma asamtai shiir enentáimsartai . Murikiu anajmarmari̱ shiir iwiarnarmatai ni nuatnaikiatin tsawantri̱ jeayi . Tuma asamtai ti shiir warasar nincha shiir awajsatai .
49006017	Recommendation	Múukem ajaktincha Kristu uwemtikrampramu múukmi̱i̱n etseṉkruktarum . Tura Yus-Chicham puniáa áintsaṉ achiktarum . Nuka nekas Yusa Wakaní̱ puniari̱nti .
44007024	Violence	Nuyá we Ejiptunmaya̱ áishmaṉ ni shuari̱n máatasa pujurun wáinkiamiayi . Tura Muisais ni shuari̱n ayamprak Ejiptunmaya̱ áishmaṉkan máamiayi .
53003013	Recommendation	Yatsurtiram , yawe̱tsuk shiir túratarum .
46016013	Faith	Aneara tariarum Yus nekas enentáimtustarum . Áishmaṉchakaitrum , kakaram ajastarum .
44007043	Sin	Antsu , Muruk naartin ántar-yusa pujamuri̱n jukimiarme . Tura chíkich ántar-yussha , ni naari̱ Rempaṉ , yaa áanin najanarum nusha jukimiarme . Júkin asakrumin atumí nuṉke̱ya̱ jukin , tímia̱i̱ Papirúnia nuṉkan naṉkaiki akupkatjarme ” tímiayi Yus . ” Nuní áarmaiti ’ tímiayi .
53002015	Recommendation	Wátsek , yatsuru , Yusja̱i̱ katsua̱rtarum . Yus-Chicham etserkamu antukurmena nu , tura wisha áaran akuptukjarmena nusha kajinmatkiirap .
47005005	Grace	Yamaram aya̱shintin ajastinian iwiarturmaruitjinia nu Yúsaiti . Tura nekas túrattajai tusa ni Wakani̱n suramsaitji .
54002011	Recommendation	Núwa̱ka takamtak pujusar umiiniak unuimiararti .
54005019	Recommendation	Chikichik shuarak Yus-shuara uuntri̱ tunaari̱n etsertukmataiṉkia anturkaip . Antsu jímiarsha menaintiusha tsanumtsuk métek tuiniakui anturkata .
45016016	Recommendation	Nuámtaksha shiir aujnaisatarum . Ashí juyá Kristu shuari̱ amikmaatmainiawai .
66018019	Description	Tiar ti kuntuts pujuiniak awatmamar kakantar úutainiak tiarmai “ Maa , ti uunt pépruitiat ti wáitnenmai ajakai . Ashí uunt kanu nérentin nayaantsanam niiji̱a̱i̱ takasar kuítrintin ajasarmai . Tura ti wárik mash emesnarai . ” Tu tiarmai .
62003001	Grace	Maa , shiir enentáimpratarum . Yus Apa ti anenma asa “ winia uchir ” tu anaitiamkaitji . Kame nekas ni uchiri̱ntji . Tuma asakrin jú̱ nuṉkanmaya̱ Yús-shuarcha nekarmainiatsji . Kame Yusnasha nékainiatsui .
60005005	Recommendation	Tura natsatirmesha atumí uuntri̱ umirkatarum . Kame yaunchu Yús-Papinium aarma asamtai ashí Yus-shuartiram naṉkaamantu enentáimtumatsuk umirnaikiatarum . Waantu enentáimtuma núnaka Yus nakittiawai . Antsu naṉkaamantuchu enentáimtuma nuna Yus waitnentak yaya̱wai . Tu aarmaiti .
45003004	Faith	Péṉkea . Antsu Yuska nekas túratniua nuja̱i̱ métek ashí túriniaiti . Shuar umichu áiniakuisha ni támari̱n mash umiktatui . Ni tamaja̱i̱ shuáran wáitrin awajeakka nusha péṉkeraiti . Núnisaṉ atí . Yus-Papisha métek tawai : “ Támena nuna “ imiá nekasaiti ” tiartatui , tura súmamtikramataj tuíniakuisha nupetmaktatme ” tawai .
44009014	Violence	Tura yamaisha Israer-patri chicharniun papirí̱n takakui . Tura nuja̱i̱ ame náarmin páchiaj nuna achik jukitiaj tusa tímiajai̱sha tarutramji ” tímiayi Ananías .
61002001	Sin	Tura Israer-shuarnum wait chichaman etserniusha páchitkiarmiayi . Atumi̱i̱ncha wait chichaman unuiniau páchitkia ártatui . Niisha awajimtikrampratniun wakeruiniak wáitian ti yajauchin u̱u̱kar unuiniarartatui . Tura “ Uunt Jesus uwemtikrurmia nusha ántraiti ” tiartatui . Nuna takui ni amuukatniuri̱sha wárik jeartiatui .
43005018	Violence	Tutai Israer-shuar nuna naṉkaamas maatai tusa wakeriarmiayi . Ayampratin tsawantai̱ takaakui kajerkarmiayi . Tura nu arantcha “ Yus winia Aparuiti ” takui Yusja̱i̱ métek enentáimtumawai tusar nu arant kajerkarmiayi .
46011002	Faith	Yatsuru , átum winia tuke enentáimturarum wi tímiajrumna nu umirniuitrume . Tuma asakrumin shiir enentáimtajrume .
44002025	Faith	Iimiata , ii uuntri̱ Tawit Jesusnan kantamprua ju̱na áarmiayi : Úuntan tuke pujurtan wáinmiajai . Winia pujurtakui awajkamu áchattajai .
60001023	Grace	Nekaatarum . Yusa chichame̱ umirka asarum atak akiiniaitrum nuka ju̱ nuṉkanmaya̱nchuiti . Antsu Yusa chichame̱ iwiaaku tuke amuukachmin ana nú chichamja̱i̱ tuke iwiaaku átiniaitrume .
59005016	Recommendation	Nu asamtai , atumí tunaarí̱ paant etsertunaiktarum . Túrarum Yus áujtunaistarum atumí tunaari̱ tsaṉkurnarat tusarum . Péṉker shuar Yúsan tuke enentáiji̱a̱i̱ áujeamuri̱ṉkia ti kakarmaiti .
43006047	Faith	Ti nekas tájarme . Winia enentáimturna nú shuarka yamaram iwiaakman amuukashtinian takakui .
43014018	Grace	Mitiaikia áitkiasnak ikiukchattajrume . Atumí̱i̱n atak tátatjai .
45003002	Grace	Ti péṉkeraiti . Warí , émkaka , Yus ni chichame̱n Israer-shuaran súsacharmakia .
49006005	Recommendation	Takakmautirmesha , atumí uuntri̱ ju̱ nuṉkanam pujuinia nu ti peṉker umirkatarum . Kristu umirkatniua áintsarum wishiktsuk ashamakrum tuke enentáiji̱a̱i̱ takarsatarum .
45002004	Grace	Yus ti waitnentrama asa nu tunáa ikiukim Nin enentáimtustinian katsuntramuk nákarmawai . Tura péṉker asa wárik asutiámchakui sumamashtiniaitjai ¿ tu enentáimtumamek ? Tu enentáimkium ni waitnentrammari̱ ántar awajsaitme .
62005014	Faith	Yus wakeramuja̱i̱ métek seakrinkia anturtamji . Tura anturtamkurin ii seamaj nu nekas takusua nu enentáimpramniaitji . Nu neka asar Yus ti shiir enentáimtaji .
45015013	Faith	Yus ashí shíiran suramsattakrin nu shiir nákaji . Tuma asamtai Nii nekas enentáimtakrumin warasa shiir pujustinian yamái suramsati . Nuyá Yusa Wakaní̱ kakarmari̱ji̱a̱i̱ ti shiir enentáiji̱a̱i̱ katsuntrarum , nu nákastarum .
43019041	Description	Jesus krúsnum maamua nui̱ aja tíjiu̱ch ámiayi . Nu ajanmasha wa̱a̱ náinnium paka taurma ámiayi . Nusha yama taurma asamtai jaka nui̱ ikiuschamuyayi .
66019020	Violence	Tura nu mesetnum Yajasmasha tura Kukaria̱ Yajasmasha , peṉké ántar yúsnan etserniua nu , mai achinkiarmai . Nuikkia Entsaya̱ Yajasma ni kakarmari̱n súam nu Kukaria̱ Yajasmaka aents tujintiamun ti turak shuáran anaṉkawarmai . Túramtai nu shuar Entsaya̱ Yajasma náari̱n apujmamsar ni nakumkamuri̱n shiir awajsarmai . Tuma asamtai Entsaya̱ Yajasmancha tura Kukaria̱ Yajasmancha íwiakuk asupriji̱a̱i̱ ti kea nu ji-antumiaṉnum apeáwarmai .
45012020	Recommendation	Tura nu arantcha tawai : “ Ame nemasrum tsukamakuisha ayurata . Kitiamakuisha umartin susata . Nu túrakum péṉker ajachua nu iniatsa̱a̱rtatme . ”
51003016	Recommendation	Kristu shiir chichame̱ atumí enentái̱n piakti . Nekas naka enentáimprarum jintinniaiyarum mai ikiakánai ajatarum . Yus kanta kantamárum tuke enentáiji̱a̱i̱ Yus yumiṉsarum shiir awajsatarum .
51003019	Recommendation	Áishmaṉtiram , atumí nuwé̱ aneatarum . Atumí nuwe̱ja̱i̱ kajernaikiairap .
54005016	Recommendation	Áishmaṉsha nuwa̱sha Yus-shuar ainia nu ni shuari̱i̱n waje̱ ákuiṉkia Yusa kuítri̱n seatsuk nii yaiṉtí . Nuja̱i̱ chíkich wajé̱n nekas atsumainia nuna Yusa kuitri̱ yáiṉtatui .
62005011	Grace	Yus ni Uchirí̱n timia jú̱iti : Tuke iwiaaku pujutai nérenniuiti tura nu iwiaakmancha in suramsaitji .
62005012	Faith	Yusa Uchiri̱ji̱a̱i̱ tsaniṉ wekaana nú shuar , nu iwiaakmaja̱i̱ iwiaaku pujuiniawai . Tura Yusa Uchiri̱ji̱a̱i̱ tsaniṉ wekaatsna nú shuar , nu iwiaaku átinnium pujatsui .
43008036	Grace	Tuma asamtai Akupniu Uchirí̱ aṉkant awajtamsamtaiṉkia imiá nekas aṉkant pujustatrume .
49003013	Faith	Tuma asamtai tájarme , atumin yáiṉtaj tusan sepunam pujakui kúntuts enentáimprairap . Antsu nuja̱i̱ Yus atumin ti shiir awajtamkurmin átum warasuk tusan wakerajrume .
45016018	Sin	Nu shuar ii Uuntri̱ Jesukrístunun takainiatsui . Antsu ni wakeramun uminiawai . Tura ti shiir chichasar nékachun anaṉkenawai .
45001029	Sin	Nu shuar ti tunaaja̱i̱ piaku áiniawai . Tsanirmausha aya kuítniak wakerincha tura yajauch awajin áiniawai . Nu arantcha awakmakun kajerniusha maṉkartincha tuke máanaincha anaṉkartincha péṉkercha awajkartincha , tsanumniusha áiniawai .
55001014	Recommendation	Yus ámin takasat tusa suramsamu shiir takasta . Tura Yusa Wakani̱ in pujurtamaj nuna kakarmari̱ji̱a̱i̱ túrata .
48006008	Faith	Iista . Shuar ni aya̱shi̱ wakeramunak tuke enentáimtakka , jatai̱ nere̱a áintsaṉ araaiti . Nerekmatai̱ jákatniun júuktatui . Tura Yusa Wakaní̱ wakera nuna tuke enentáimtakka Yusja̱i̱ tuke shiir pujustinian júuktatui .
46010009	Recommendation	Iisha tunáa túrar “ Yus asutiuáshtatui ” tu enentáimprashtiniaitji . Niisha nuna túrawar napiji̱a̱i̱ esaim untsurí̱ jákarmiayi .
46013005	Recommendation	Aneṉkartaka natsanta nuna túrichuiti , níiniunak enentáimchaiti , kajechuiti , páchichuiti .
66009009	Description	Netsepé̱n namaka saepe̱a áinis jiru péeramu armai . Tura nanamenaksha kaway karu japiiniak mesetnum tsékeena núnisaṉ téter ajarmai .
43015022	Sin	‘ Wi tana Yus-Chichaman nin ujakchamtaiṉkia tunaanum sumamachara̱a̱yi . Antsu ujakma ásar “ Nékachkun túraitjai ” tíchamin áiniawai .
51004005	Recommendation	Yus-shuarchaja̱i̱ shiir túratarum Yus-Chichaman yajauch enentáimturara̱i̱ṉ . Kakaram ajasrum tsawant ántrarum iniaṉkasairap .
45006006	Faith	Yaunchu enentáimtai̱ṉkia Krístuja̱i̱ métek jaka asamtai ii yajauch wakerutain emeṉkátrutmakuitji . Tuma asamtai yamaikia peṉké umirkashtiniaitji .
62003010	Sin	Shuar péṉker túratsna nuka tura Yus-shuaran kajera nuka Yus-shuarchaiti . Nuja̱i̱ Yusa uchiri̱ ainia nusha tura iwianchi uchiri̱ ainia nusha paant nekaamniaiti .
45008007	Sin	Aya aya̱sh wakeramun enentáimtuinia nú shuar Yusa nemasri̱ áiniawai . Yus akupeamun nakitiainia ásar ni taman umirkatniun peṉké jeainiatsui .
44002026	Faith	Tuma asamtai winia enentáirja̱i̱sha Nin shiir enentáimtusmiajai . Tura wenurja̱i̱sha shiir chichaman chichamiajai . Jáaknasha shiir enentáimsan jakattajai , aneantiniapitjia tusan .
46010020	Sin	
44013001	Description	Antiukíanmaya̱ Yus-shuarnum Yusnan etserin páchitra ármiayi . Nútiksaṉ Yus-Chichaman jintinniuri̱sha ármiayi . Pirnapísha tura Mukusa Semuṉsha , nuyá chíkich , Serinianmaya̱ Rúsiusha tura akupin Erutisa tsakatke̱sha , ni naari̱ Manaen , Sáurusha tímianu ármiayi .
49005006	Recommendation	Nu túramniaiti tusar ántar chichamja̱i̱ anaṉkramacharti . Warí , nuna túruiniakui Yúsan umirainiachun Yus ti asutiáwartatui .
56001011	Sin	Niisha kuítian achiktaj tusar wakeruiniak , yajauch unuiniarchatniua nuna unuiniainiawai . Nuna túruiniak untsurí̱ shuáran , ni írutkamuri̱ji̱a̱i̱ yajauch enentáimtikiainiawai . Tuma asamtai auka , ni wene̱ epetkatniuiti , ántar chichainiakui .
43013011	Sin	Kame Jútas Nin suruktinian nekáa “ ashí shuarcha ” tímiayi .
43010001	Sin	Jesus tímiayi “ Wi tájana nu ti nekasaiti . Shuar murikiun takakna nu ni murikri̱n wenuimiunam kashi ikiuawai . Tura murik wenuimiunam pujuiniakui yajauch shuar murikiun kasamkatniun wakerakka wáitiniam waya̱chmin asa tanishnum waruk yajá waya̱wainti .
61002015	Sin	Yúsnumaani̱ naka wétsuk awajirarai . Peura uchiri̱ Paraam Yúsnan etserniuitiat yaunchu awajimia núnisaraṉ awajiniawai ju̱ shuar . Paraamka tunaan tura , kuítian achiktinian ti wakerukmiayi .
44014005	Violence	Tura nuyá Israer-shuarchaja̱i̱ Israer-shuarka chichasar pepru uuntri̱ji̱a̱i̱ chichasarmiayi . Tura Papru Pirnapíji̱a̱i̱ katsekkar tura kayaja̱i̱ tukurar , yajauch awajsatniun naṉkamawarmiayi .
43021017	Description	Nú ataksha aniasmiayi “ Junasa uchirí̱ Semuṉka , ¿ winia wakerutamek ? ” Pítrusha menaintiu iníam kúntuts enentáimiar tímiayi “ Uunta , ashí nékame . Wi wakerajam nu Ame nékame . ” Jesussha tímiayi “ Winia murikiur ayurata .
66021027	Sin	Tura yajauchikia peṉké waya̱shatatui . Muí̱jmiainian túrincha tura anaṉkartincha peṉké waya̱chartatui . Antsu áyatik shuar tuke iwiaaku pujutai papinium naari̱ aarma ainia nuke waya̱wartatui . Nu papincha Murik takakui .
66017004	Sin	Nu nuwa̱sha tarachin yamakai kapa̱a̱kuja̱i̱sha ti shiir iwiarmamar entsaruyi . Kuriji̱a̱i̱sha , shíirmach kayaja̱i̱sha , ti shiir sháukja̱i̱sha iwiarmamprauyi . Kurí piniṉkian muí̱jmiainniasha tura ashí ni tsanirmatairi̱ imiá yajauch armia nunasha piakun ajaamak takakauyi .
51003014	Recommendation	Tura ashí naṉkaamas anenaitiarum . Túrakrumka chikichik ajasrum mash péṉker túrattarme .
43012023	Description	Jesussha tímiayi “ Wi Aents Ajasuitjiana ju̱ tsawantur jeayi . Túramtai shiir awájnástatjai .
45002022	Sin	“ Tsanirmashtiniaiti ” tátsumek . Enta , ¿ urukamtai ámeka tsanirmam ? “ Ántar-yusan nakitiajai ” tátsumek . ¿ Urukamtai ámeka nu yusa je̱e̱nia̱ kasamam ?
45007008	Sin	Tura nu akupkamun enentáimtakui winia enentáirui̱ tunáa ana nu ashí yajauchin ti wakerumtikrimiayi . Kame akupkamu atsakui tunaan ti enentáimtichaintjai .
44026017	Grace	Tura nuya̱sha turutmai , Wats yamaisha Israer-shuarchanum akupkatjame . Tura Israer-shuar kajertamainiakuisha , tura chíkich aents kajertamainiakuisha ayampruktatjame , turutmai .
56003003	Sin	Warí , iisha núnisrik Yus-shuar ajatsuk náṉkamsar wekaimji , Yuska umirtsuk . Tura íwianch emetamu pempée wekaimji . Tura ii aya̱shi̱ wakeramu tuke túriniuyaji . Tunaasha túriniuyaji . Chíkich atankittsar wakeriniuyaji . Chíkich shuar kajerkar tura nuamtaksha kajernainiuyaji .
54005021	Recommendation	Yussha ii Uuntri̱ Jesukrístusha tura nayaimpinmaya̱ suntarsha íimiainiamunam “ túrata ” tájame . Ashí shuarja̱i̱ niisháa enentáimtutsuk métekrak túrata .
58010035	Recommendation	Tuma asarum yawe̱tsuk Yus tuke enentáimtusrum kakaram ajastarum . Túrakrum naṉkaamas akinkiattarme .
46004002	Faith	Wátsek , akatramuka tána nuja̱i̱ métek umiktiniaiti .
44009043	Description	Tura Pítruka Jupe péprunam untsurí̱ tsawant nuapen-iwiarin Semuṉka je̱e̱n pujusmiayi .
46003016	Grace	Enentáimpratarum . Yusa Wakaní̱ atumí̱i̱n pujá asamtai Yusa Je̱e̱ ajasuram nu nékatsrumek .
58010019	Faith	Tuma asamtai , yatsurú , Jesukrístu numpe̱ja̱i̱ péṉker awajsamu asar sapijmiatsuk shiir enentáiji̱a̱i̱ Imiá Shiira nui̱ , nekas Yus pujamunam waya̱mniaitji .
43008021	Sin	Jesus ataksha tímiayi “ Wikia wéajai . Atumsha e̱átkáttarme tura wi wéamunam wéchamniaitkiuram atumí tunaari̱ji̱a̱i̱ṉ jakattarme . ”
51003012	Recommendation	Yus atumin anenmak Niiniu arti tusa achirmakmarme . Túrutma asamtai ju̱ja̱i̱ shiir iwiarmampratniua áintsarum tuke túrin atarum : waitneṉkartin , shiir awajkartin , péejchach átin , émtin áchatin , tura katsuntin átin .
43012026	Faith	Shuar winia átaj takuṉka nemartusti . Túraṉka Wi pujajna nui̱ Wíi shuar tuke átatui . Núnisaṉ Wíi shuar winia takatrun takáa nuna winia Aparsha shiir enentáimtustatui ’ tímiayi .
54003004	Description	Ni shuari̱n shiir akupeakui ni uchirí̱sha umin tura shiir awajkartin ártiniaiti .
52005011	Recommendation	Tuma asamtai tuke túrarmena núnisrumek , shiir enentáimtiknaisarum mai ikiakánai ajatarum .
62003011	Recommendation	Atumsha yámankamtaikniumia̱ chicham antukmiarum nu jú̱iti : mai anenai ajartin .
46007026	Recommendation	Tuma asamtai ju̱na tájai . Ti iturchatnum pujá asakrin shuar aya jú̱nisaṉ nuattsuk pujustin péṉkeraiti .
43003001	Description	Shuar ámiayi ni naari̱ Nikiutému . Niisha Pariséu asa nii tuinia áintsaṉ Yúsnan takauyayi . Niisha Israer-shuara uuntri̱yayi .
59002025	Description	Núnisaṉ Raap tsanirmata̱i̱yayi . Túmaitiat Israeran suntari̱n mamikmauta tusar akupkamun ni je̱e̱n itiaawar tura ú̱u̱kar chíkich jíntianam akupak uwemtikrarmiayi . Nuna túramtai Yus “ péṉkeraitme ” tímiayi nincha .
54002015	Faith	Túmaitiat jurertin asa , emesnartinniumia̱ uwempraiti . Tura Yúsan nekas enentáimtak aneṉkartiniaitiuk tura esetar enentáimiuk péṉker wekasatniuiti .
44013017	Grace	Ii Yusri̱ ii yaunchu uuntri̱n Israer-shuartin achikmiayi . Tura niisha írara núnik Ejiptunam matsatainiai̱ Yuska nin páchiniak uunt awajsarmiayi . Yus ni kakarmari̱ji̱a̱i̱ nú nuṉkanmaya̱ ii yaunchu uuntri̱n uwemtikrarmiayi .
44015008	Grace	Tura Yus Niṉki ashí aentsu enentái̱n neka asa , Wíi shuar ajasmin áiniawai tusa , ni Wakani̱n Israer-shuarchancha susamiayi , in suramsamiaj nútiksaṉ .
59002011	Sin	Iis , Niṉki Yúsak chichaak tíchamka “ tsanirmawaip . ” Tura chikichnasha “ maṉkartuawaip ” tímiayi . Nu asamtai , shuar tsanirmatsuk túrasha maṉkartakka ni wakeramun umirtsui .
43010028	Grace	Tura yamaram iwiaakman tuke jákashtinian súajai . Nu asamtai niisha meṉkakachartatui antsu Wi wainkia asamtai ¿ yaki jurutkit ?
45016020	Grace	Yus tuke shiir pujustinian amawa nu ti wárik uunt iwianchin nupetturmaktatui . Tura ii Uuntri̱ Jesukrístu shiir yainmakarti .
55003005	Sin	Yusa kakarmari̱ “ ántraiti ” tuíniak péṉker umirkachartatui . Túrasha Yúsan umirua núnisar túrawartatui . Nu shuar peṉké pachisáip .
45012005	Description	Núnisrik iisha , Yus-shuarti , aya̱shí̱ muchitmari̱ya̱ áintsarik untsurí̱itiatar chikichik aya̱shtinia áintsar takaaji . Nusha Krístuja̱i̱ tsaniṉkiu asar áitkiamuitji . Túramu asar nuamtak atsumnaiyaji .
56003008	Faith	Nuka ti nekasaiti . Tuma asamtai Yúsan umirkarmia nu , péṉker túratniun tuke wakerukarat tusam tuke jintinki wetá . Wi tímiajna nu , péṉker asamtai , ashí aents nuna nekaatniun atsumainiawai .
59002023	Faith	Nuja̱i̱ Yus-Chicham aarma nu uminkiamiayi . Ju̱iti : Apraám Yúsan shiir enentáimtusmiayi tura Yus chicharuk tímiayi “ Máakete . Núja̱i̱ṉkia tuke péṉker túraitme Wiji̱a̱i̱ ” tímiayi . Apraámsha nekas “ Yusa Amikri̱ ” tu náamkamiayi .
59002001	Faith	Yatsuru , ii Uuntri̱ Jesukrístu ti shiir naṉkaamantua nu enentaimtatirmeka shuar akantratin enentáimsairap . Shuara enentái̱ enentáimtsuk antsu aya pátatke wáinmena nuja̱i̱ aents akantram niisháa enentáimturairap .
45003013	Sin	Ashí yajauch chichainiak iwiarsamu yama urainiua núnisaṉ áiniawai . Ni chichame̱ja̱i̱ tuke anaṉkartin áiniawai . Chichame̱ napía áintsaṉ najamin áiniawai .
49005028	Recommendation	Núnisaṉ áishmaṉ ni aya̱shí̱n anea núnisaṉ ni nuwe̱n aneatniuiti . Shuar ni nuwe̱n aneak nuja̱i̱ ni aya̱shí̱ncha aneawai .
45009030	Faith	Wátsek , Israer-shuarcha , Yus iisam ni túramuri̱ji̱a̱i̱ “ péṉkeraitji ” tu enentáimtumainiachunak , Yuska , Nii enentáimtusam , “ péṉkeraitrume ” tímiayi .
54003009	Faith	Yúsnan ti peṉker nekaatniuiti . Tura esetar enentáimsatniuiti .
54006002	Recommendation	Atumí uuntri̱ Yus-shuar áiniakka aya Yusja̱i̱ yatsum asamtai nakiarchatniuitrume . Antsu nuna naṉkaamas péṉker takarsatniuitrume . Warí , ame yaya̱mna nu Yus-shuarchak ainia , tura ame aneamu yatsumchak ainia . Ame , Timiutéu , tu jintintiata .
45003003	Faith	Kame chíkich chíkich umichu áiniakui Yus tsaṉkatkamia nuna nú shuaran súsachmataiṉkia nuikia “ Yus umichuiti ” ¿ títinkiait ?
43019034	Violence	suntar aya paenam ijiumiayi . Ijiumtaisha nu chichamtaik numpa yumiji̱a̱i̱ puarmiayi .
43015012	Recommendation	Wi akupkamu jú̱iti : “ Wi aneajrumna nútiksarmek ashí anenaitiarum . ”
45006013	Recommendation	Atumi aya̱shí̱ tunaan túrat tusarum ikiasairap . Antsu jakamunmaya̱ nantakin asarum Yus wakeramu túratin surumaktarum . Tura aya̱shmisha aya péṉkernak túratí tusarum Yus íiktustarum .
58010039	Faith	Tura iikia iniaisar mesena nú shuarchaitji . Antsu Yus shiir enentáimtusar uwempraitji .
45011026	Grace	Tura Israer-shuarchasha ti untsurí̱ Yus-shuar ajasarmatai nuyá Israer-shuarsha ashí uwemprartatui . Tuma asamtai Yus-Papí tawai : “ Seúṉnumia̱ Uwemtikkiartin tátatui . Israernumia̱ tunaan asakátrattawai .
52002015	Violence	Niisha Israer-shuaraitiataṉ Yus-Chichaman etserin armia nuna nuamtaketiat máawarmiayi . Tura nú weeák Uunt Jesusnasha máawarmiayi . Tura incha a̱a̱ ji̱i̱ki akuptamkarmiaji . Maaj , niisha Yúsan shiir enentáimtikiainiatsui . Tura núnisaṉ ashí áentsun kajerainiawai .
58010026	Sin	Túrasha shuar nekas chichaman nékayat wakeramuri̱ji̱a̱i̱ṉ tunaanum wekaakka Kristu jakamun nakitia asamtai chíkich atsawai ni tunaari̱n asakátratniun .
49002006	Grace	Tura Krístuja̱i̱ métek iniantamkimiaji . Nuyá Jesukrístuja̱i̱ métek , akupin pujutainium yamaisha apujtamas tuke nupetkatniun tsaṉkatramkaitji .
49004025	Recommendation	Nu asamtai chikichik aya̱shi muchitmari̱ asarum wáitrutsuk nekas chicham chicharnaisatarum .
48002005	Faith	Túrasha peṉké ishichkisha umikchamji . Antsu atumí̱i̱n Yus-Chicham yapajni̱átsuk métek jeartamat tusar ni chichame̱ peṉké anturkachmaji .
46014013	Recommendation	Nu asamtai niisháa chichamja̱i̱ chichaitkiumka chichasumna nu jintiartin Yus seata .
44009001	Violence	Nuna tuma̱i̱ , Jerusaréṉnum Uunt Jesusan umirkarmia nuna máataj tusa áujmattan Sáuruka peṉké iniaichamiayi . Tuma asa Israer-patri uuntri̱ iyutaj tusa werimiayi .
43017013	Description	‘ Yamaikia Amii̱ni winiajai . Tura jui̱ tuke pujakun ju̱na tájame . Niisha Wi waraajna núnisar ti shiir warasarat tusan tajai .
60004013	Recommendation	Tuma ai̱ṉ shiir enentáimsatarum . “ Kristu wáitsamuri̱n métek-taku wáitiakun péṉkeraiti ” tu enentáimsatarum . Ukunam Kristu winchari̱ wáinkiarum timiá warasmi tusarum túratarum .
44011006	Description	Tura nui̱ iiyaj tukaman init yajasman , napincha , nanamtinniasha eṉketainian wáinkiamjai , tímiayi .
51003008	Recommendation	Tura yamaikia ju̱sha iniaisatarum : kajektincha , yajauch wakeruktincha , yajauch túratniusha , katsekmaktincha , yajauch chicham chichastincha , mash iniaisatarum .
44018003	Description	Akirasha Páprusha mai ju̱na takau ármiayi , tarach ti núparman je̱a̱ najantain najanin ármiayi . Tuma asamtai Papru Akirai̱ seturmiayi nu takat túrawartai tusa .
45006012	Sin	Nu asamtai tunaaka aya̱shmi̱i̱n akuptamkashtiniaitrume . Aya̱shí̱ wakeramuri̱ umirkashtiniaitrume . Aṉkantaitrume .
53003012	Recommendation	Nú shuáran ii Uuntri̱ Jesukrístu chichame̱ja̱i̱ “ Tákamtak shiir takakmasartí ” tajai .
44007009	Sin	Tura niisha ni yachi̱n Jusen suiir íiyarmiayi . Túmainiak Ejiptu nuṉkanam júkiarat tusar surukarmiayi . Túrasha Yus némarkauyayi .
44011028	Description	Túmainiai̱ chikichík etserin , ni naari̱ Akaapu , Yus-shuar matsatmanum ajapén wajaki chichasmiayi . Tura Yusa Wakaní̱ nekatairi̱ji̱a̱i̱ chichaak “ Ti tsuka ashí núṉkanam átatui ” tímiayi . Tuma asamtai Antiukíanmaya̱ Yus-shuar chichainiak “ Jutía nuṉkanmaya̱ Yus-shuar ainia nu yáiṉtai ” tiarmiayi . Aṉkant aṉkant ni wakeriarmia núnik súsarmiayi . Tura nú kuítniasha Jutíanmaya̱ Yus-shuara úuntri̱n akuptukarmiayi . Pirnapísha Sáurusha nú kuítian júkiarmiayi . Tura Akaapu tímia núnisaṉ túrunamiayi , akupin Krautiu puja̱i̱ .
44020036	Description	Nuna tuasua amik Papru tikishmarmiayi . Tura ashí niiji̱a̱i̱ iruntrarmia nú shuar Yúsan áujsarmiayi .
48005024	Faith	Shuar Jesukrístunu ainia nu , ni aya̱shí̱ wakeramuri̱ncha tura nunisaṉ ni túramuri̱ncha surimiak wekaawai . Ni aya̱shi̱ krúsnum maatniua áintsaṉ túraiti .
59001002	Recommendation	Yatsuru , ashí itiurchat wáinkiurmesha tuke warastarum .
62001006	Sin	“ Niiji̱a̱i̱ tsaniṉkia pujaji ” táyatar kiritniunam pujustinia áintsar tunaanum pujakrikia wáitraji tura nekas péṉker ana nu túratsji .
44010011	Description	nayaimp uranmianum waṉkaram tarachia áanin tura nuna tsakari̱n jiṉkiakman tárun wáinkiamiayi .
44002009	Description	Ju̱i̱ ashí nuṉkanmaya̱ aents pujuiniatsjik . Partianmaya̱ , Eramnumia̱sha , Misiuputámianmaya̱sha , Puntanmaya̱sha , tura Asia nuṉkanmaya̱sha ,
51001010	Faith	Atumsha Krístunu ainia núnisrum péṉker túrutak tusar seaji . Tura ashí ni wakerana nu umíakrum ashí péṉker ana nu , nerektinia áintsarmek , túrattarme . Núnis túrarum Yus unuimiatki wéakrum Nin ti peṉker nekaak tusar seaji .
54001018	Recommendation	Uchiru , Timiutéu , yáunchuya̱ Yus-shuar ámin “ Ju̱ shuar péṉkeran túrattawai ” túramarmia nútiksam yamaikia kakaram ajástá . Nii timia enentáimsam suntara áintsam Yúsna kakaram takastin asumprurta . Nuna tájame . Tura Yus tuke nekas enentáimtusam tura tunaan túrawa̱i̱j tusam anearam túrata .
66019001	Faith	Nuyá nayaimpinmaya̱ ti untsurí̱ aents kakantar untsumainian antukmajai . “ Ju̱ ti shiir enentáimtumainti . Yuska uwempratniuncha , nekas shiir átinniasha , naṉkaamaku átinniasha , tura ashí kakarmancha nekas nérenniuiti .
49002001	Grace	Átum yajauch túrakrum tunaanum tuke wekaakrum Yúsnumia̱ kanakin asarum jákauyarme .
46010021	Sin	Kristu numpe̱n nakumea nu úmakrum íwianch susamua nuka umarchatniuitrume . Kristu aya̱shi̱n nakumea nu yúakrumka íwianch susamua nuka yúashtiniaitrume .
49005003	Recommendation	Yusna asarum tsanirmatniusha yajauch túratniusha tura jú̱ nuṉkanmaya̱ṉ ikiauṉkatniusha ishichkisha enentáimtuschatniuitrume .
56001015	Sin	Enentáimprata . Yus-shuarka , ni enentái̱ chamir ajasu ana nuka , ashí ni wainnia nuna péṉkernak enentáimtawai . Tura chíkich shuar , Yúsan umirkachu asa , ni enentái̱ wapik asa , péṉker ana nuna enentáimtustinian tujintiawai . Achapai enentáimiuk , péṉkercha ana nuna “ péṉkeraiti ” tawai .
44009021	Description	Nuna ashí anturú pujuiniaka “ ¿ Ausha urukakua aania ? tiarmiayi . Entá ju̱ áishmaṉsha Jerusaréṉnum Jesusan enentáimtuinian ti pataatimia núchakait . Tura tímiajai̱sha nuna achik Israer-patri akupniuri̱i̱n jukitiaj tusa tamia núchakait ” tiarmiayi .
58008006	Description	Antsu Jesus ti nekasa nuja̱i̱ nayaimpiniam takaawai . Muisais akupkamuka shuáran péṉker awajsachminiaiti . Antsu Yus in ti peṉker awajtamsattaji . Kame Yamaram Chichamnum Yus ashí túrutmattajnia nu Muisais akupkamunam ana nuna naṉkaamas ti peṉker áiniawai . Tuma asamtai naṉkaamas péṉker Chichaman Jesus takartamji .
50001021	Faith	Wíji̱a̱i̱ṉkia ju̱ nuṉkanam iwiaaku pujakun aya Krí̱stunak enentáimtakun pujajai . Tura jákatniusha ju̱i̱ pujajnia nuna naṉkaamas péṉkeraiti .
50001006	Faith	Yus atumí̱i̱n ti péṉker awajsatniun naṉkama asa núnisaṉ Jesuskrístu táatsa̱i̱ṉ tuke shiir awájtámki nekas péṉker najatmattarme . Nuka ti nekasaiti .
62005020	Faith	Yusa Uchiri̱ ju̱ nuṉkanam taa nekas-Yus aa nuna paant jintintramji . Yusa Uchiri̱ Jesukrístuja̱i̱ tsaniṉkia wekaakur nekas-Yusa nuja̱i̱sha tsaniṉkiar wekaaji . Nekas-Yus asa tuke iwiaaku átinia nuna nérenniuiti .
45012018	Recommendation	Ame jeamna nuja̱i̱ ashí shuarja̱i̱ nawamnaikiam wekasata .
58010023	Faith	Yus tsaṉkatramkattajnia nu shiir enentáimtamu iniaitsuk kakaram ajasar tuke emetatniuitji . Yus tsaṉkatramkaitji nuna umiktatui .
43014027	Grace	‘ Imiatkinchanum pujustarum . Imiatkinchanum pujajna núnisrumek pujustarum tusan amaajai . Jú̱ nuṉkanmaṉka warastin wáinkiashtatrume . Antsu itiurchatnum pujayatrumkesha Wiji̱a̱i̱ imiatkinchanum pujustatrume . Ashamtsuk pujustarum . Itiurchat enentáimprairap .
47005006	Faith	Ju̱ nékaji . Ju̱ aya̱shnium pujajnia ju̱i̱ṉkia Uunt Jesusja̱i̱ pujatsji . Tuma asamtai , wáinjinia nu ti enentáimtutsuk Yus enentáimtusar tuke shiir enentáimsar wekaaji .
43012047	Grace	Shuáran sumamtikiatniun táchaitjai antsu uwemtikratniun táwitjai . Tuma asamtai shuar winia chichamprun antuk umíachkuṉka sumamaiti . Tura Wikia sumamtikiachuitjai .
62003012	Sin	Iisha Kaíṉkia áanin áchatniuitji . Íwianch-shuar asa ni yachi̱n máamiayi . Tura ¿ urukamtai maamia ? Enentaimprata . Nii yajauch asa tura ni yachi péṉker asamtai máamiayi .
66016020	Description	Entsá ajapén atentrasha tura murasha meṉkaramai .
58011012	Description	Tura nuja̱i̱ Apraám ti úuntchitiat ti pampaṉmiayi . Nii chikichkitiat ni pampaṉmari̱ ti untsurí̱ ajasar yaaja̱i̱ métek tura náikmiji̱a̱i̱ métek nekapmarchamnia ajasarmiayi .
54001017	Faith	Yus tuke jacha asa tuke iniaitsuk akupniuiti . Wáinchataitiat imiá naṉkaamas nékaiti . imia Niṉki Yúsaiti . Tuma asamtai imia Niṉki tuke iniaitsuk ti shiir awajsatniuiti . Núnisaṉ tuke atí .
66014007	Faith	Nusha ti kakantar untsumuk timiai : “ Yus ashamkatarum . Niṉki shiir awajsatarum . Yamaikia ashí shuaran súmamtikiawartin tsawant jeayi . Nayaimpincha nuṉkancha nayaantsancha ashí entsancha najana asamtai shiir awajsatarum . ”
44006001	Description	Nú tsawantin Yusan umirkaru ti kaweṉkar ármiayi . Tura tuke tsawant yurumak súsatin ámiayi . Túmakui Yus-shuar Kriaku chichaman chicharmia nu , Israer-shuaran kajeriarmiayi . “ Tuke tsawantin yurumak súarmena nui̱ atumí waje̱ ti nukap súarme . Tura íiniuka ishichik súarme ” tiarmiayi .
60002021	Grace	Núnisaṉ túrunatin achikmaitrume . Kristu waitrutmasmiarme nui̱ , Wi túraj núnisaṉ túrawarmi tusar wáitsamiayi .
53003010	Recommendation	Warí , atumja̱i̱ pujumiaj nui̱ “ Takastinian nakitiana nuka yurumáshti ” tíchamkajⁱ .
43003016	Grace	Yuska ashí shuaran ti anea asa , ni Uchiri̱n chikichik ana nuna shuáran uwemtikrarat tusa tsaṉkatkamiayi . Ashí shuar Nin enentáimtana nu , jinium wécharat tusa , antsu Yúsnum tuke iwiaaku pujusarat tusa ni Uchirí̱n akúpturmakmiaji .
44019015	Description	Túrasha Jesusa náari̱ji̱a̱i̱ jíinkitia , tuiniakui , iwianchcha tímiayi “ Jesusnaka nékajai . Tura Pápruncha nékajai . Tura atumsha , ¿ yátsukaitrum ? ” tímiayi .
66019019	Violence	Tura nuyá Entsaya̱ Yajasmancha tura jú̱ nuṉkanam akupin ainia nunasha ashí ni suntari̱ji̱a̱i̱ wainkiamjai . Niisha kawainium eketka nuja̱i̱ tura nuna suntari̱ji̱a̱i̱ mesetan najanatai tusar iruntrarmai .
44027002	Description	Tura Atramitiunmaya̱ kanu Asia nuṉkanam pepru ármia nui̱ wétasa pujumia nu eṉkemprarmiaji . Tura Tisarúnikianmaya̱ áishmaṉ , ni naari̱ Aristárku , in páchitkiauyayi . Tisarúnikiasha Masetúnia nuṉkanmaiti .
58013003	Recommendation	Sepunam pujuinia nusha atumsha niiji̱a̱i̱ pujáa núnisrumek waitnentrarta . Wáitkiasarma nusha wisha núnisnak wáitsamniapitjia tusarum waitnentratarum .
51003017	Recommendation	Tura takaakmesha , chichaakmesha , kame ashí túramna nuka Jesukrístu shiir awajsataj tusam ni kakarmari̱ji̱a̱i̱ṉ túrata . Túrakum Krístuja̱i̱ Yus Apa yumiṉsata .
48006006	Recommendation	Shuar Yus-Chichaman unuimiatna nu , nu shuar nin jintíana nuna ashí takakna nuja̱i̱ yáiṉtí .
44007005	Description	Túrayat nuṉkan ishichkisha súsachmiayi ju̱ nuṉkanam . Antsu “ Ukunam amastatjai . Ame jakakmin ame uchirmin susattajai ” tímiayi . Tura Apraama uchirí̱ peṉké atsan nuní tímiayi Yus .
44007019	Description	Nu akupin ii yaunchu úuntri̱n anaṉkawar yajauch awajiarmiayi . “ Atumí uchirí̱ kuírchich ana nu ajapa ikiuktiarum ” tu wémiayi . Pampaṉkara̱i̱ṉ tusa tímiayi .
43020003	Description	Pítrusha chíkich unuiniamuri̱ji̱a̱i̱ jíinkiar iwiarsamunam iyuwarmiayi .
44024016	Faith	Tura wisha tiniu asan , wikia winia enentáirui̱ Yus íimmianum makuumatsuk wekasataj tajai . Tura áentsnumsha nútiksanak peṉké makuumatsuk wekaajai ’ tímiayi .
65001013	Description	Entsa nujaṉkrak sauri̱n ajekeawai . Nu shuarsha núnisar ni natsantri̱n natsa̱mtsuk ajekenawai . Tura yaa waakua áanin áiniawai . Tuma ásar nekas kiritniunam tuke meṉkakatin áiniawai .
48001012	Description	Aentska ujatkachmai . Unuitiutnasha unuitiurchamai . Antsu Jesukrístuk winia paant jintintruamai .
45007005	Sin	Yaunchu wakerutai umirniuyaj nui̱ akupkamu enentáimtusar nuna naṉkaamas yajauchia nu wakerimji tura jákatniunam juramkimji .
54002007	Faith	Nuna túratniun Yus winia akatar akuptukuiti . Israer-shuarcha nekas chichaman enentáimtusarti tusa Yus akuptukmiayi . Krístunu asan wáitrutsuk nekas tajai .
62003024	Faith	Shuar ni chichame̱n umía nuka Yusja̱i̱ tsaniṉ wekaawai tura Yus niiji̱a̱i̱ tsaniṉ wekaawai . Mai chikichik ajasu áiniawai . Tura Yusa Wakani̱ ii enentái̱n pujá asamtai nuja̱i̱ Yus i̱iji̱a̱i̱ tsaniṉ wekaana nu nékaji .
46010024	Recommendation	Nú arantcha chíkich yáiṉtincha enentáimpratniuitji . Aya íiniuk pachischatniuitji .
45012016	Recommendation	Chikichik enentáiji̱a̱i̱ métekrak shiir enentáimtunaitiarum . Naṉkaamantu enentáimtumasairap . Antsu péejchach ajastarum . “ Ti nekajai ” tu enentáimtumasairap .
49004031	Recommendation	Ashí yajauch ana nuyá kanaktiarum . Nakitratniusha , kajernaikiatniusha , tura kakantrar charáa charáa ajatniusha , katsekmaktincha , tsanumpratniusha mash atsutí .
51001025	Faith	Atumin yáiṉkiai tusa Yus akattur Yus-Chichaman takamtsuk ujakai tusa akuptukmai . Nuna takaakun ashí Yus-shuara yáintrintjai .
66001014	Description	Tura ni muuke̱ intiashí̱sha murikiu uré̱ nijiamua núnisaṉ tura micha núnisaṉ ti puju chí̱a̱rauyi . Tura ni ji̱i̱sha jiya núniskeyi .
47004015	Grace	Atumsha untsurí̱ aencha Yus-Chicham antukakrumin , Yus yáinmakurme . Tuma asamtai atumsha nútiksarmek Yus yumiṉsarum pujarme . Nuja̱i̱ Yusa naari̱ uunt awajsamuiti . Nu nekaar wáitsatin ashamatsji .
43006056	Faith	Winia a̱ya̱shruncha yúaka tura winia numparnasha úmaka Wiji̱a̱i̱ tsaniṉ pujawai tura Wisha nu shuarja̱i̱ tsaniṉkian pujajai .
43011027	Faith	Niisha “ Ee , Uunta , ame Yusa Uchirí̱nme . Krístuitme , uwemtikkiartin jú̱ nuṉkanam tátinia nu ” tímiayi .
44002042	Faith	Ashí nu shuar Jesusa akatramuri̱ jintintiarmia nuna tímiatrusaṉ antukarmiayi . Tura irunar shiir enentáimtunaisar yurumin ármiayi . Túrawar , Kristu enentáimtustin namperi̱n najanin ármiayi . Túrawar Yúsan áujiarmiayi .
58001009	Grace	Péṉkera nu anenaitme , tura yajauchia nu muíjniuitme . Tuma asamtai ashí shuar shiir warartamu asamtai Yus , ame Yúsrum , ashí akupniuja̱i̱ nankaamas uunt awajtamsaiti . ”
44012002	Violence	Tura Juaṉka yachi̱n Jakupun sue̱n tsupirkar máawarmiayi .
55002016	Recommendation	Jú̱ nuṉkanmaya̱nak ántar áujmatin ainia nuja̱i̱ kanaktia . Shuar nuna áujmatainiak tunaanum nuna naṉkaamas wái̱niawai .
62003015	Sin	Shuar Yus-shuaran nakitiakka maṉkartinia núnisaiti . Tura maṉkartinkia tuke amuicha iwiaakmanum pujuiniatsui . Nuka nékaji .
43021015	Faith	Nuyá yurumáwar Jesus Semuṉ Pítrun aniasmiayi “ Junasa uchirí̱ Semuṉka , ¿ ju̱ shuar naṉkaamas anentmek ? ” Pítrusha tímiayi “ Ee , Uunta , wi wakerajam nu Ame nékame . ” Jesussha “ Nuiṉkia winia murikiur ayuratniua áintsam Winia enentáimturainia nu yaiṉtá ” tímiayi .
46012008	Grace	Jú̱naka Yus takamtikeawai . Nékana nu shuarnasha , unuimiarua nunasha Yúsnan ujaktinian súawai . Tura mai shuaran Yusa Wakaní̱ kakarmari̱ji̱a̱i̱ nuna túratniun súsaiti .
44007013	Description	Tura ii uuntri̱ atak Ejiptunam wéenak Jusesha , wíitjai takui ni yachi̱ Jusen nekaawarmiayi . Tura Jusé “ Yatsur áiniawai ” takui Parauṉ , antuk “ au shuarapitia ” tímiayi .
60003010	Recommendation	Yus-Chichamnum jú̱nis aarma asamtai nu túratarum : Uunt Yus péṉker wekaana nuna wainiui , tura ni áujmancha ántawai . Tura yajauchin túrana nuna nakitrawai . Tuma asamtai , shiir pujustaj tákuṉka tura tuke tsawant warastinian wakerana nu , péṉker íimiastí , yajauch chichaka̱i̱j tusa tura wáitruawa̱i̱j tusa . Tunaanumia̱ kanaki péṉkeran túratí . Tuke enentáiji̱a̱i̱ shiir átinian e̱a̱kti . Tu áarmaiti .
44004032	Description	Yus-shuar ajasarmia nu , ti untsuritiat , ashí chikichík enentainiak enentáimainiak , ni takaku armia nuna , aya wíniakete tútsuk , ju̱sha ashí iiniu ainiawai , tiarmiayi .
46015003	Grace	Winia ujatkamunak ujakmajrume . Nu chichamsha ashí naṉkaamas úuntaiti . Jú̱iti nu chicham : Ii tunaari̱n asakártasa Kristu jarutramkamiaji , Yus-Papinium tana núnisaṉ .
66018024	Violence	Kame ni akupkamuja̱i̱ péṉker shuar ti mantamnawaru asamtai nu péprunam ashí yaunchu Yusna etserniu numpe̱sha , ashí Yus-shuara numpe̱sha tura péṉker shuar ashí nuṉkanam maamu ainia nuna numpe̱sha nui̱ paant wáinkiamniaiti .
44013048	Faith	Nú chichaman antukar Israer-shuarcha ti wararsar “ Uunt Yus tana nuka imiá péṉkeraiti ” tiarmiayi . Tura , tuke iwiaaku pujusmin armia nu Yus-shuar ajasarmiayi .
66022020	Description	Jú papí áantratniun ujakua nu tawai “ Eta , ti wari winittiajai . ” Pai , núnisaṉ atí . Wari winitiá , Uunt Jesusá .
50004009	Recommendation	Wi unuiniarmajrumna nu umiktarum . Tura wi túramur íisurmena nu tura antukurmena nusha umiktarum . Túrakrumniṉkia Yuska aṉkant átinian amastaj tusa pujurtamsattarme .
53003015	Recommendation	Túrasha “ Yus-shuara nemasri̱nti ” tiip . Áyatik jintintrata , tura Yúsai̱ enentáimtikrata , ame nekas yatsume̱a áitkiasmek .
51002008	Recommendation	Aneartarum atumsha . Shuar aentsti enentáimmiaja̱i̱ṉ ashí ju̱ nuṉkanmaya̱n enentáimprar tura Krístun enentáimtutsuk niisháa chichaman áujtamainiak nekaschaja̱i̱ anaṉkramataj tusa wakerutmainiawai .
50003014	Faith	Tura nuna umikmatai nayaimpiniam Jesukrístuja̱i̱ tsaniṉkian shiir pujustinian Yus surustatui .
56002014	Faith	Jesukrístuka in jarutramkamiaji , ii tunaari̱nia̱ uwemtikrampratajtsa . Tura , Winia ajasar tuke enentái̱ji̱a̱i̱ péṉker túrawarat tusa , ii tunaari̱n japirtampramiaji .
43005024	Faith	‘ Ti nekasaiti . Winia chichamprun ántana nú shuarka Winia Akuptukun enentáimtak ni iwiaakmari̱n tuke amuukashtinian takakui . Nu shuarsha aya̱shí̱ iwiaakuitiat jákauyi antsu yamái nekas iwiaakuiti . Tuma asa sumamashtatui .
66021015	Description	Suntar wiji̱a̱i̱ chichaua nu , nekapmatain kurin takakuyi . Nuja̱i̱ pépruncha , wáitiri̱ncha , tura péṉkramuri̱ncha nekapmartiniuyi .
50003019	Sin	Tuma ásar emesratniunam akupnakartatui . Ni aya̱shí̱ wakeramun , ni yusri̱a áintsaṉ , tuke umirainiawai . Natsanmainian túruiniayat wararainiawai . Tura ju̱ nuṉkanmaya̱nak enentáimtuiniawai .
54003006	Sin	Yus-shuaran wáinniuka yama Yus-shuar ajasu áchatniuiti . Túmaitkiuṉka ti naṉkaamantu enentáimtumak iwianchja̱i̱ métek tunaan túrak sumamattawai .
65001003	Recommendation	Aneamu yatsurú , iikia mai metek Yus-shuar asar ju̱ uwempratin chichaman áatratniun wakerukjarme . Túrasha ti yajauch shuar anaṉkramawar atumí̱i̱n pachiinkiarmai . Niisha “ Yus ti aneṉkartin asamtai páchitsuk tunáa túramniaitji ” tuiniawai . Nu arantcha Yus in Akuptamniuncha tura ii Uuntri̱ Jesukrístuncha nakitin áiniawai . Nu asamtai nu shuaran “ yaunchu sumamawaruiti ” tímiayi Yus . Tuma asamtai tájarme “ Tuke Yus-Chicham yapaji̱áshtinian ashí Yus-shuar akasmatkarat tusar susamuiti . Wátsek , kakaram ajastarum ” tájarme .
44004002	Description	
66018005	Sin	Ni tunaari̱sha ti piak nayaimpiniam jeastatuk ajasai . Tuma asamtai Yus ni tunaari̱n kajinmatkichuiti .
43004046	Description	Nuyá Jesus Kaná péprunam atak támiayi . Nu péprunmasha nuik Jesus yumin umutai awajsamiayi . Jesussha nui̱ pujai̱ yajá péprunam Kapernáumnum akupniu takari̱n ámiayi . Ni uchirí̱sha jaa tepemiayi .
45012011	Recommendation	Nakittsuk kakaram ajasrum ashí enentáimja̱i̱ ii Uuntri̱ wakera nu túratarum .
60001008	Faith	Jesukrístu wáinchaitiatrum anearme . Tura yamái wáinchiatrumek nekas enentáimtarme . Tuma asarum ti wararme . Nu warastin nayaimpiniam warastatjinia núniskete ; nuka paant titin jeatsji .
62004013	Grace	Yus ni Wakani̱n suramsa asakrin Yus iiji̱a̱i̱ tsaniṉ wekaana nusha tura ii Niiji̱a̱i̱ tsaniṉkia wekaajnia nusha , nu̱ja̱i̱ nékaji .
43019029	Description	Nui̱sha piniṉnum churuín ámiayi . Tura shuar nuna uruchja̱i̱ ejampar sapapja̱i̱ ijiu mukunaati tusa susamiayi .
51001013	Grace	Yus iwianchin nupetak íwianch akupeana nú kiritniunmaya̱ uwemtikramar ni aneamu Uchiri̱ akupeana nui̱ wearmakmiaji .
45016017	Recommendation	Yatsurú , shuar nusháa enentáimtuiniak Yus-shuaran akanainiak itiurchat awajenawai . Nu shuar wáinkiarum kanaktiarum . Ni yajauch túramu átum péṉker takastin unuimiarmena núnischaiti .
45012007	Recommendation	Chíkich shuar yáiṉtinian Yus suramsaitkiuiṉkia nekas enentáimja̱i̱ yáiṉtá . Unuiniartiniaitkiumka yawe̱tsuk unuiniarta .
43016023	Faith	‘ Nu tsawantinkia peṉké ininsashtatrume . Ti nekas tájarme Winia enentáimtursarum winia Apar searum nuna ashí amastatui .
66021019	Description	Peṉ apujtukma kayasha ti shiir kaya ainia nuja̱i̱ najanamu asa ti shiir iwiaramuyi . Emka nu jaspi káyauyi . Jímiara nusha sapiru káyauyi . Menaintiua nusha ákata káyauyi . Kuatrua nusha ismirártauyi .
59004017	Sin	Shuar péṉker túratniun nékayat , túrachkuiṉkia , nuka tunaiti .
66019005	Faith	Akupin pujutainmaya̱ chícham jíinkimiai . “ Yusna takarniutirmesha tura ni umirniutirmesha , úuntaitkiurmesha úchitkiurmesha kapitiánitkiurmesha péejchachitkiurmesha , ii Yusri̱ tuke shiir awajsatarum . ” Tu timiai .
47005002	Faith	Ju̱ aya̱shnium pujusar wáitiaji , taji . Yamaram aya̱sh nayaimpiniam pujana nu achiktai tusar wakeraji .
48006004	Recommendation	Shuar ní túramuri̱niak enentáimtumastiniaiti . Níiniunak enentáimtumakuiṉkia tura péṉkeraitkiuiṉkia chikicha túramuri̱ iirtsuk , antsu ní̱iniun péṉker iis wararsattawai .
46007036	Recommendation	Tura shuar ni nawantri̱ natsan nuatnaikiati tákuṉka péṉkeraiti . Nawantri̱n natsa tuke apujsatniun nakitiakka surukminiaiti . Nusha tunaachuiti .
43016002	Violence	Israer-shuar iruntainiumia̱ ji̱i̱ki akuptamkattarme . Nu arantcha mantamainiaksha “ Yúsan shiir awajsattsan túrajai ” tiártatui .
66015001	Description	Nuyá ashammain ti enentáimpramnian nayaimpiniam wainkiamjai . Siati suntar amúamunam wáitkiastinia nuna takusarmai . Nuja̱i̱ ju̱ nuṉkanam yajauch shuáran ti wáitkiasar Yus kajeamun umirtatui .
43018023	Description	Jesussha tímiayi “ ¿ Warinmampa yajauch aa ? Turuttia . Tura tájana nu péṉkeraitkiuiṉkia ¿ urukamtai awattiniam ? ”
50004003	Recommendation	Amincha , winia ai̱rú , nu nuwa̱ yáiṉkta tusan seajme . Niisha wi iwiaaku chichaman étsereakui wiji̱a̱i̱ métek takasarmai . Tura Krimintisha tura chikichcha wiji̱a̱i̱ métek takasarmai . Nuna náari̱n iwaaku átinnium Yus áatraiti .
66016006	Sin	Iis , nu shuar amée shuárumincha tura ame chichammin etserniuncha máawar ni numpe̱n ukatraru ásarmatai Amesha núnismek numpa áarume . Maa , páchitsuk áitkianatin áiniawai . ”
45006002	Sin	Péṉkea . Warí , iikia tunáa túrashtin jákaitji . Jákaka ¿ itiurak tunaan túramniait ?
66017011	Violence	Nuyá ashí ukunmaṉka yaunchu amia nú yajasma wantiniak nuja̱i̱ uchu akupin ajastatui . Túmaitiat chíkich siati akupniuja̱i̱ iruram métek enentáimpramniaiti . Tura nu yajasma yamaikia atsayat wantiniak akupak umik tuke emesnartinnium wétatui ’ turutmiai .
48004030	Recommendation	Tura Yus-Papinium áarmaiti : “ Takarniusha , ni uchirí̱ji̱a̱i̱ , ajapam awemata . Nekas péṉker nuwa̱ uchiri̱ji̱a̱i̱ tsaniṉ pujuschamniaiti . Apari̱ kuítri̱ncha achikchamniaiti , ” tawai Yus-Papí .
54006009	Sin	Antsu kuítrintin ajastaj tuinia nu , tunaanum awa̱ṉkemkar iniainiawai . Tura antra nuna wakerukar itiurchatan wáiniainiawai . Nuja̱i̱ emesratniunmasha jeainiawai .
66017016	Violence	Tura tias káchuka yajasmanum wáinkiam nu , tsanirmatai nuwa̱n nakitrar ajapawar misú ikiukiartatui . Ni aya̱shí̱ncha yuawartatui tura áesawartatui .
46008003	Faith	Tura Yúsan aneana núnaka Yus péṉker nékawai .
45003009	Sin	Nuikia Israer-shuartikia chikichja̱i̱ naṉkaamas ¿ péṉkerkaitiajⁱ ? Peṉkesha . Warí , Israer-shuartisha Israer-shuarchaja̱i̱sha ashí métekrak tunaan túrin áiniawai . Núnaka jú̱ áarmaja̱i̱ paant awajsaitjai .
44007041	Sin	Nuyá wáakachia áaniun najanawarmiayi . Túrawar , jú̱iti ii yusri̱ tusar , kuntinian maantuawarmiayi , nu susatai tusar . Tura ni uweje̱ja̱i̱ najanamun íisar ti wararsarmiayi .
66009020	Sin	Tura nuja̱i̱sha jákacharmia nú shuar tuke tunáa túratniun iniaisacharmai . Tura yajauch wakanniasha tura ántar-yusnasha tikishmatratniun iniaisacharmai . Nu ántar-yus kuriji̱a̱i̱sha , kuítja̱i̱sha , jiru yaṉkutakuja̱i̱sha , kayaja̱i̱sha , numiji̱a̱i̱sha najanamu ásar wainmaktinniasha , antuktinniasha , tura wekasatniuncha tujintiainiawai .
47005011	Faith	Tuma asamtai ju̱ nékaji : Uunt umirkashtin ti tsúumainti . Nu nekaar ashí shuar Yus-shuaran awajsataj tusar ti takaaji . Tura incha Yus nékarmaji . Tura ii túramuri̱ átumka atumí enentái̱n paant nékarme , tajai .
49002003	Sin	Ashí iisha núnisrik yaunchu nu shuarja̱i̱ métek ii aya̱shí̱ wakerakmu umirniuyaji . Tura íi enentái̱ wakeramusha umirniuyaji . Tuma asar tura tunaaja̱i̱ akiinia asar chíkich shuarja̱i̱ métek ti kajernakmiaji .
44002040	Recommendation	Nú chichamja̱i̱ tura nuya̱sha Pítiur tuke jintintiuk tímiayi “ Yajauch shuara asutiátniuri̱ átatna nuyá uwempratarum ” tímiayi .
45008013	Faith	Aya̱sh wakeramu umirniuitkiurmeka jakattarme . Antsu Yusa Wakaní̱ pujurtamkurmin aya̱sh wakeramu nupetkarmeka péṉker wekasarum nekas iwiaaku átatrume .
45010011	Faith	Ataksha Yus-Papinium tawai : “ Nin shiir enentáimtuinia nú shuar natsa̱a̱rchartatui . ”
45001008	Faith	Émkasha , átum Yus nekas enentáimtamun ashí nuṉkanam áujmatenan nekaan Jesukrístun pachisan Yúsan ti shiir yumiṉsajai .
52001004	Faith	Yatsurú , Yus anenmarme . Anenma asa Winia arti tusa achirmakurmena nusha nékaji .
60004008	Recommendation	Aneniamuja̱i̱ untsurí̱ tunaasha tsaṉkuratin awai . Tuma asamtai ashí nankaamas nuamtak anenaistarum .
44027001	Description	Tura Páprun Ruma péprunam akupkatniun enentáimsarmiayi . Rúmaka tímiai̱ , Itiaria nuṉkanam pujawai . Wisha Pápruja̱i̱ wémiajai . Pápruncha tura chikichnasha achikma ármia nunasha Akustunu tutai suntara kapitiántri̱ji̱a̱i̱ nenakar akupkarmiayi . Nú kapitiáni naari̱ Júriuiti .
66015003	Faith	Túramtai kantamáwarmai . Yusa yaintri̱ Muisaisa kantari̱ncha tura Murikiu kantari̱ncha kantamainiak tiarmai : “ Uuntá , ashí tujinchaitme . Ti peṉker tura ti enentáimturmin ashí najanaitme . Ashí Uunt Akupin asam ashí nekasa nu túrasha péṉkera nu túriniaitme .
60002002	Faith	Antsu , Uunt Jesukrístu waitnenkartutairi̱ nekapsa asarum , uchi yama akiinia muntsun ti wakeruinia áintsarmek , Yusa chichame̱ aya peṉkerkea nu ti wakeruktarum . Yusa chichame̱ja̱i̱ tuke tsawant tsakakrum tuke uwemprami tusarum túratarum .
66014013	Faith	Nuyá nayaimpinmaya̱ chichaman antukmajai . Nusha turutmiai “ Ju̱ áatratá : “ Uunt Jesusan umirainia nu yamái jakarusha tura ukunam jakarusha ti shiir pujusartatui . ” Tu aartá ” timiai . ‘ Núnisaṉ Yusa Wakaní̱ tawai . “ Eta , ti takasaru ásar jakar yawe̱rman ayamprartatui . Tura ti peṉker túrawar akinkiartatui ” tawai ” turutmiai .
59001027	Faith	Nekas Yus Apa awajitsuk shiir umirkatin jú̱iti : mitiaikiasha waje̱sha itiurchatnum pujuiniakuisha yáiṉtiniaiti tura ju̱ nuṉkanam ashí tunáa ana núja̱i̱sha máatrashtiniaiti .
51002004	Recommendation	Atumin chíkich shuar niisháa chichamja̱i̱ shiir chichartamas anaṉkramawara̱i̱ṉ tusan nuna tájarme .
66005013	Description	Núnisaṉ ashí Yus najanamu , nayaimpiniam írunna nusha , nuṉkanam írunna nusha , nuṉká init írunna nusha , nayaantsanam írunna nusha , tuínian antukmajai : “ Muriksha tura akuptainium pujana nusha ti shiir tura ti kakaram ásar tuke iniaitsuk shiir awajnasarti . ” Tu tuiniawai .
66008008	Description	Nuyá suntar jímiara nu kachun umpuarmatai uunt naintia áanin kean nayaantsanam aju̱ṉmai . Túramtai menaintiu nakakma jeeá nayaants numpa ajasmai .
44007058	Violence	Túrawar , péprunmaya̱ arant júkiarmiayi . Tura antuk etserkarmia nu pushiri̱n áikiar , natsa Sauru wajamunam au iisti tusar áeprusarmiayi . Tura máawartai tusar kayaja̱i̱ tukurarmiayi Estepaṉkan .
45015011	Faith	Tura ataksha tawai : “ Ashí aents ii Úuntri̱n shiir awajsarti . Tura ashí shuarsha Nin “ Ti úuntaiti ” tiartí ” tawai .
45011036	Faith	Ashí najanamu ainia nu Yus najanamu áiniak Niiniu áiniawai . Tura Nin shiir awajsatniun najanawarma áiniawai . Yus tuke iniaitsuk shiir awájnástí . Núnisaṉ atí .
43001029	Faith	Nuyá kashin Juaṉ Jesusan winian wáiniak tímiayi “ Iistarum . Núiti Yusa Murikri̱ ashí aentsu tunaari̱n júana nu .
58011031	Description	Raapsha nu péprunam pujakᵤ Yúsan nekas enentáimtak tsanirmata̱i̱ áyat Israera suntari̱n mamikmak wekaan ti peṉker itiáa asa chíkich shuar Jerikiúnam matsatua nuja̱i̱ jákachmiayi .
43010010	Grace	‘ Kásaka aya kasamkatniuncha máatniuncha emesratniuncha wakerawai . Antsu Wikia yamaram iwiaakman tuke shiir atsumtsuk takusarti tusan táwitjai .
50003020	Faith	Antsu iikia nayaimpinmaya̱ shuar asar ii Uuntri̱ Jesukrístu in uwemtikrampra asamtai nayaimpinmaya̱ tatí tusar nákaji .
45015007	Recommendation	Tuma asamtai chíkich shuarja̱i̱sha shiir awajnaisatarum . Kristu núnisaṉ Yúsan shiir awajsat tusa incha shiir awajtamsamiaji .
44021024	Recommendation	Nii júkiarta . Túram niisha Muisais akupkamia nuna umikiar nijiaamainiakui , amesha nijiaamarta . Núnismek kuítniasha ni susatin ana nu amesha akikmatkarta . Niisha ashí umikiarmatai , ni intiashi̱n awampratin áchattawak . Nu áishmaṉka intiashi̱n awampran Israer-aents wáinkiar , anturtamkarainia nu , nekaschaiti , turamartatui . Antsu , Pápruka Muisais akupkamia tímianak túrawai , turamartatui .
45004012	Faith	Tsupirnakusha aya tsupirnaku asa Apraám weeá áiniatsui antsu nu arant Apraámja̱i̱ métek Yúsan shiir enentáimtuinia nuka Apraám weeá áiniawai . Kame Apraám tuke tsupirnatsuk Yúsan shiir enentáimtusmiayi .
44001026	Description	Tura Israer-shuara túrutairi̱ núnisaṉ , wats yaki nupetmakat tusar túrawarmiayi . Tura Matías nupetmakmiayi . Túrunamtai Matíasnak pachikiarmiayi .
45004007	Grace	“ Shuar ashí ni tunaari̱n Yus asakátar tsaṉkuramu ana nuka shiir enentáimpramniaiti .
66011004	Description	Nu jímiar shuarsha nayaimpiniam nakumkamu áiniawai . Uriwiu numisha jímiar tura shirikip ekeemataisha jímiar nayaimpiniam awai . Nusha ju̱ nuṉká Uuntri̱ Yusai̱ wajainiak , jímiar akatramua nú shuaran nakumainiawai .
59004009	Recommendation	Atumí tunaari̱ enentáimsarum kúntuts enentáimpratarum . Nu kúntutsja̱i̱ ti úuttiarum . Nuik shiir enentáimprarum wishikmiarumna nuka iniaisarum kúntuts enentáimprarum úuttiarum .
64001011	Recommendation	Aneamu yatsurú , nu yajauch túramu jumamkiirap antsu péṉker túratarum . Péṉker túrinia nuka Yúsnaiti . Antsu tunáa túrinia nuka Yúsan nékachuiti .
45004011	Faith	Apraám tsupirnatsuk Yúsan shiir enentáimtusmatai Yus “ péṉkeraitme ” tusa “ tsupirnaktiniaitme ” tímiayi . Núja̱i̱ṉkia ashí Yúsan shiir enentáimtuinia nú shuar tsupirnatskesha Apraám weeá áiniawai . Tura nu shuaran Yus “ péṉkeraitme ” tawai .
45006007	Grace	Kame ¿ jákaka itiurak tunaan túrat ? Yamaikia aṉkant ajasuitji .
47004010	Faith	Kame Krístun máataj tusa tuke wakeriarmia núnisan incha tuke mantamataj turamainiaji . Túrasha jákachu asar Kristu kakarmari̱ ii aya̱shi̱i̱n iniakmaji .
50002021	Sin	Chíkichka Kristu wakeramun iniaisar ní wakeramunak páchiniawai .
58011011	Faith	Apraáma nuwé̱ Sarasha Yúsan shiir enentáimta asa úuntach áyat ajaprukmiayi . Yus timia nuna umiktatui tau asa uchin takusmiayi .
43006039	Grace	Winia Apar akuptukuiti tura ju̱na wakerawai . Ashí winia tsaṉkatrukman emeṉkátsuk amuukatin tsawantai̱ iniantkiarat tusa wakerawai .
46008006	Faith	Tura iikia nékaji , aya chikichik Yus awai , nusha ii Aparí̱nti . Ashí írunna nuna najanaiti tura ni wakera nuna umikiat tusa najatmamji in . Ii Úuntri̱sha chikichkiiti , Jesukrístu . Niiji̱a̱i̱ṉkia ashí najanamuiti . Tura iisha ni kakarmari̱ji̱a̱i̱ iwiaaku pujaji .
52003006	Description	Tura yamaikia Timiutéu Tisarúnikianmaya̱ waketki tayi . Niisha taa , átum Yus aneakrum shiir enentáimtamuncha ujatmaji . Tura átum in anenma asarum tuke enentáimsar pujamuncha tura ii atumin íistaitsar wakerajnia núnisrumek atumsha incha íirmaitiai tusarum wakeramuncha Timiutéu ujatmaji .
60005004	Grace	Nuiṉkia murikiu wainniu Uuntri̱ taa wantiniak iwiarmamtai tawasap ti shíirmachia núninian suramsattawai . Aents súana nú shíirmach wari mamurtiniaiti . Tura Úuntrum ámin suramsattana nuka peṉké mamurchattawai .
47003012	Faith	Nu nékakur ti paant étserji .
61002012	Sin	Nu áishmaṉsha enentái̱ncha yajasma núnin áiniawai . Achikiar mantamnatniuk akiinia áiniawai . Enentáimtsuk náṉkamsar yajauchin chichainiawai . Tuma ásar yajasma núnisaṉ jákartatui .
43012006	Sin	Kame kuítrinchan enentáimtak tíchamiayi . Antsu unuiniamu kuítri̱n wainkia asa yúpichuch kasamkamniuyayi . Tuma asa nuna tímiayi .
62004016	Faith	Yus in anenmajnia nu ti nekas nékaji . Yus tuke aneṉkratniuiti . Tuma asamtai shuar aneṉkartakka Yusja̱i̱ tsaniṉ wekaawai tura Yussha niiji̱a̱i̱ tsaniṉ wekaawai . Mai chikichik ajasu áiniawai .
44011019	Description	Estepaṉkan máawarmia nu̱i̱ , chíkich Yus-shuarnasha maatai tusar pataatiarmiayi . Túram chíkichkia pisarar Pinisia nuṉkanam , Chipri nuṉkanmasha , tura Antiukía péprunmasha wearmiayi . Tura nui̱ jeawar Yus-Chichaman chikichnaka ujatsuk aya Israer-aentsnak ujakarmiayi .
54006006	Faith	Shuar takakna nuja̱i̱ṉ waraakka Yusna ana nuja̱i̱sha waraak ju̱ nuṉkanmasha tura nayaimpinmasha nekas kuítrinniuiti .
66013007	Violence	Tura Yusna ainia nuja̱i̱ mesetan najana nupetkatniun tsaṉkatnakmai . Tura ashí nuṉkanmaya̱ shuaran akupkatniun tsaṉkatnakmai .
60002020	Faith	Yajauch túrawakmin asutiámamtai katsunteakmeka nui̱sha wariṉ ati . Antsu péṉker túrawakmin asutiámamtai katsunteakmeka ju̱ka ti peṉker túrame Yusai̱ .
58009015	Grace	Nu asamtai Jesukrístu Yamaram Chichaman shiir takarniuiti . Yaunchu Chichamja̱i̱ tunáa nekas tsaṉkurachma asamtai Kristu jaka nu tunaancha tsaṉkurarmiayi . Nuja̱i̱ ashí Yus-shuarti Yus achikma asar Yus tsaṉkatramajnia nu wáinkiar tuke wararsattaji .
45006001	Sin	Núnisaitkiuiṉkia Yus naṉkaamas waitnentrampratai tusar ¿ tunáa túrattajik ?
49005004	Recommendation	Natsanmaincha , ántar chichamsha yainmakchamnia asamtai chichaschatniuitrume . Antsu Yus shiir yumiṉsatniuiti .
66006008	Violence	Túrutkui kaway yaṉkun wainkiamjai . Nui̱ ekeemia nusha Jákatin náartiniuyi . Tura nuna úkuri̱n Jatai nemarak winimiai . Nusha ashí nuṉkanmaya̱ shuar kuatru akankamunmaya̱ chikichkin máatniun akupkarmauyi . Nusha mesetja̱i̱sha tsukaja̱i̱sha suṉkurja̱i̱sha tura yajasmaja̱i̱ máawarmai .
45004016	Faith	Tuma asamtai Yus ti aneṉkartin asa Nin nekas enentáimtuinian ashí tsaṉkatkaiti . Núja̱i̱ṉkia Apraám weeasha Yus Apraáman timia nuna páchitsuk wáinkiártatui . Iisha Apraámja̱i̱ métek Yus nekas enentáimtakur ní weeaitji . Tuma asamtai Muisais akupkamun umirniuncha tura umirniuchuncha mai metek ashí in Yus ashí Apraáman timia nuna tsaṉkatramkattaji .
44028018	Description	Tura nu aencha winia anintsar , akupkatai , turutiarmiayi , wisha peṉké yajauchin , mantamnamnia tímianu túrachu asamtai .
45009016	Grace	Tuma asamtai shuar ti wakerakuisha tura kakaram takaakuisha aya nuja̱i̱ Yus waitnentatsui . Antsu aya ní enentái̱ji̱a̱i̱ṉ wakerak waitnentawai .
46010008	Sin	Nii túrawarmia núnisrik iikia tsanirmashtiniaitji . Nuna túrawar paintitres mir ( 23.000 ) chikichik tsawantai̱ jákarmiayi .
45007023	Sin	Tumai̱ yaunchu enentáimtai winia enentáirui̱ pujurtak nupettawai tura nekas wakeraj nuna akirturui .
58006001	Faith	Uunt ajastai . Krístunu ana nuyá aya yúpichuchia nuke enentáimtutsuk nu arantcha unuimiartai . Kame emka unuimiartinia nu ju̱ áiniawai : shuar ni tunaari̱n jákatniunam júana nuna kúntuts enentáimtur Yúsan shiir enentáimtustincha ,
46016011	Recommendation	Nu asamtai nakitrairap . Antsu yáiṉkrum winí shiir akupkatarum . Chíkich yachi̱ji̱a̱i̱ tatí tusan nákajai .
59002014	Faith	Yatsuru , shuar “ Yusan shiir enentáimtajai ” táyat tura péṉker túrachkuiṉkia péṉkerashit . Nu̱ja̱i̱ uwemprattawak .
43007025	Description	Nuyá Jerusaréṉnumia̱ shuar tiarmiayi “ Maatai tuinia núchakait .
43020022	Faith	Nuyá ni matsatmanumaani̱ umpuí tímiayi “ Yusa Shiir Wakaní̱ atumí enentái̱n waya̱ti .
45010003	Sin	Túmaitiat shuáran Yus péṉker awajsatniun nékachu ásar aya ni péṉker túramuja̱i̱ṉ péṉker ajastinian wakeruiniawai . Tuma ásar Yus péṉker enentáimtamuja̱i̱ péṉker ajastinian jeacharai .
62005010	Faith	Yusa Uchiri̱n enentáimtana nú shuar ni enentái̱ncha nékawai . Antsu Yus ni Uchiri̱n timian enentáimtatsna nú shuar Yúsan enentáimtachu asa Yúsan “ wáitriniaiti ” tawai .
43014012	Faith	Wi tájarmena nu ti nekasaiti . Winia enentáimturna nu Wi túrajna nuna túrattawai . Tura winia Aparuí̱ wéakui nuna naṉkaamas tujintiamun túrattawai .
56002009	Recommendation	Takarin ainia nu , ni takartairi̱n umirkarat tusam jintintrarta . “ Shiir enentáimsarum , yajauch áimtsuk shiir umirkatarum ” titiá .
58012015	Recommendation	Aneartarum . Shuar nakitiakuiṉkia Yus nu shuáran shiir yáiṉtinian tujinkiattawai . Nu shuar yajauch enentáimiuk chíkich shuárnasha itit awajas tunaanum útsukartatui .
54003007	Recommendation	Yus-shuarchasha nin shiir enentáimtustin áiniawai . Núnischaitkiuiṉkia nin yajauch chicharainiakui íwianch wárik tunaanum aju̱artatui .
49004007	Grace	Tura chikichik chikichik niisháa shiir takastinian suramsaitji . Tura Kristu wakerimia núnisaṉ suramsaji .
66016003	Description	Nuyá chíkich suntar jímiara nu , we Yusa kajetairi̱n nayaantsanam ukarmai . Túramtai nayaants jakáa numpé̱a áinis ajasmai . Tura ashí nui̱ pujuinia nu kajiṉkiarmai .
49006006	Recommendation	Aya wáitmakui shiir enentáimtursat tusarum péṉker takarsairap . Antsu Kristu takarniuri̱a núnisrum ashí ame enentáimja̱i̱ Yus wakera nu túratarum .
60003016	Recommendation	“ Yúsja̱i̱ péṉker wekasataj ” tu enentáimsarum wekasatarum . Yus-shuar asakrumin chíkich shuar ántrar áujmatramainia nu ni ántar áujmatramsamun nekaawar natsa̱a̱rarat tusarum Yusja̱i̱ péṉker wekasatarum .
43006040	Faith	Yus Apa wakerana nu jú̱iti . Ashí shuar Winia “ Yusa Uchiri̱nti ” tu enentáimturkui yamaram iwiaakman tuke takusat tusa wakerawai . Nú shuarnaka amuukatin tsawantai̱ iniantkittiajai ” tímiayi Jesus .
44012023	Violence	Tuma̱i̱ nuyai̱k Yusa suntari̱ nayaimpinmaya̱ tarí Erutisan jaa awajsamiayi . Tuma asamtai nusha aka yuam jakamiayi . Erutissha Yusan waantu awajtsuk niṉki waantu enentáimtuma asa túruna jakamiayi .
47001003	Grace	Ii Uuntri̱ Jesukrístu Apari̱ , ii Yusri̱ ana nuna naari̱ uunt awajsatai . Niisha ii Aparí̱nti . In waitnentramaji . Tura Niisha ii Yúsri̱nti . Tuma asa in tuke atsaṉtamji .
54001006	Sin	Chíkich shuar ju̱na iniaisar ántar chichaman áujmatainiawai .
45001016	Faith	Nu Shiir Chicham Yusa kakarmari̱ji̱a̱i̱ ti kakaram asa ashí shuaran uwemtikramniaiti . Tuma asamtai natsantatsjai . Nekas Israer-shuarnasha tura chíkich shuarnasha núnisaṉ uwemtikramniaiti .
46003011	Description	
49005033	Recommendation	Tura núnisaṉ ashí áishmaṉtiram atumí nuwé̱ atumí aya̱shí̱a nútiksarmek aneatniuitrume . Nuwa̱sha ni áishrí̱n umirkatniuiti .
51002013	Grace	Nuikkia átumsha tsupirnatsuk atumí tunaari̱ tuke akui atumí wakaní̱i̱n jákauyarme . Tura yamaikia Jesukrístuja̱i̱ tsaniṉkiu asakrumin Yuska atumí tunaari̱ tsaṉkur yamaram iwiaakman suramsaitrume .
54004014	Recommendation	Yus-shuara uuntri̱ Yúsnan takastin anaitiamak uwejé̱n awantramsarmai . Nuna túramainiak “ Ju̱ shuar kakarman Yúsnumia̱n takustatui ” túramarmia nu , kakaram ajasam tímiatrusam túratá .
66021001	Description	Nuyá nayaimpisha tura nuṉkasha meṉkaramtai nayaim yamarman tura yamá nuṉkancha wainkiamjai . Tura nayaantsasha atsumai .
52005016	Recommendation	Tuke shiir warasrum pujustarum .
66009006	Description	Nui̱ shuar wari jakataj tuíniayataṉ jákachartatui . Ti wakeruiniayataṉ jákatniun tujinkiartatui .
52004014	Faith	Jesus jákayat nantakchamkia . Núnisaṉ Yus Jesusan iniantkin Nin umirkar jákaru áiniana nunasha iniantkittiawai . Paant nékaji nusha .
62004015	Faith	“ Jesus Yusa Uchiri̱nti ” tana nu shuarja̱i̱ Yus tsaniṉ wekaawai tura niisha Yusja̱i̱ tsaniṉ wekaawai . Mai chikichik ajasu áiniawai .
49004022	Recommendation	Yaunchu enentáimtairmeka aya̱sh wakeramu anaṉkramin ainia nuja̱i̱ piaku asa imiá yajauchiiti . Nu enentáimtairmesha yaunchu túrutairmesha ajapa iniaisatarum .
43010009	Grace	Wikia wáititjai . Ashí Winin waya̱a̱ka uwemprattawai . Tura murikiua áintsaṉ wenuimiunmaya̱ jiinki péṉker yurumáttawai tura atak wayá ayamprattawai ’ tímiayi .
58011037	Violence	Kayaja̱i̱ tukú mantamnawarmiayi , jímiapetek tsupinkiarmiayi , Yúsan iniaisarat tusa nekapnasarmiayi , puniaja̱i̱ mantamnawarmiayi . Aya wékainiarmiayi , kuítrincha ásar nuapen entsararmiayi , shuar nincha áintrar wáitnenmai awajiarmiayi .
62002029	Faith	Atumsha Jesukrístu ti peṉkera nu nékarme . Núnisaṉ ashí shuar péṉkeran túruinia nuka Yusa uchiri̱ áiniawai . Nusha nekaatarum .
44013047	Grace	Nu túratarum tusa , Uunt Yus akuptamtsujik . Jes , ni Papiri̱i̱n ju̱na tawai : “ Israer-shuarcha Winia nekarawarat tusan anaitiukjame . Tura ashí nuṉkanmaya̱ aents uwemprarat tusan akuptajme . ” Tu áarmaiti ” tímiayi .
47004002	Faith	U̱u̱ka túratin ana nuyá tura natsanmai̱ ana nuya̱sha kanakmiaji . Anaṉkatai tusar wekaatsuji . Tura Yus-Chichamja̱i̱ nakuratsji . Étserkur aya Yus-Chicham tana núchik étserji . Ashí aents nuna antukar , “ nekas núiti Yus-Chicham ” tiarat tusar túraji . Wi tájana nuna Yus nékawai .
44002033	Description	Yuska , Jesus naṉkaamantuiti tusa ni untsuuri̱ni̱ apujsaiti . Tura ni Wakaní̱n Jesusan súsaiti , Nii yaunchu tímia nútiksaṉ . Tuma asamtai ju̱sha átum antukurmena nuna , tura íisurmena nunasha Yus suramsaiti .
51003010	Recommendation	Yaunchu enentai , pushí mamuru áiktinia áintsarum , iniaisaitrume . Núnisrum yamaram enentái , shiir pushí entsartinia áintsarmek , wekasaitrume . Tura Yus nu yamaram enentáin najana asa ashí tsawant pujurtawai nuna naṉkaamas Niiji̱a̱i̱ métek shiir atí tusa . Túramtai Yus ti peṉker nekaki wéaji .
43011004	Faith	Jesussha nuna antuk tímiayi “ Tuke jakataj tusa jaatsui . Antsu Yusa kakarmari̱sha tura ni Uchirí̱ kakarmari̱sha jú̱ suṉkur tsuármanum paant atí tusa jaawai . ”
45001017	Faith	Nu chichamnum Yus enentáimsamia nu páantaiti . Jú̱iti : Áyatik Yúsan nekas enentáimtuiniakui Yuska “ péṉkeraitme ” tíminiaiti . Yus-Papiniumsha núnisaṉ tawai : “ Yúsan nekas enentáimta nuna Yus “ péṉkeraitme ” tutai tuke Yusja̱i̱ shiir wekasattawai . ” Tu áarmaiti .
43019017	Description	Jesussha ni krusri̱ yanaki Kúrkuta náinnium wémiayi . Kúrkuta naari̱sha Israer-shuara chichame̱n “ muuka ukunch ” tawai .
45012006	Faith	Ii túratniun Yus nusháa nusháa súramji Nii wakera nuja̱i̱ métek . Wats , Yus ámin suramsamna nu túratniuitme . Yus ni chichame̱n etserkatniun suramsaitkiuiṉkia Yus enentáimtakum unuimiarmam nuja̱i̱ métek etserkata .
66004007	Description	Emka taṉku úunt yawa̱a áanniuyi . Chíkichka turu uchichia áanniuyi . Tura chikichcha shuara yapia áanniuyi . Tura chíkichka churuwia nanamua áanniuyi .
49005015	Recommendation	Nu asamtai átum túramu íimiastarum . Nékachu áintsarum pujusairap . Antsu péṉker enentáimprarum wekasatarum .
45010012	Grace	Tuma asamtai ashí shuar , Israertisha Israerchasha , mai metek Yúsan shiir enentáimtuinia nuna Yus ti aneak ashí péṉkeran súawai . Tura ashí métek ni Úuntrinti .
45010004	Faith	Aya Kristu enentáimtamuja̱i̱ péṉker ajastin asamtai akupkamu umirkatniuja̱i̱ péṉker ajastin ántraiti .
50004006	Recommendation	Itiurchat enentáimsatin atumja̱i̱ peṉké atsutí . Antsu tuke Yus áujkum ashí itiurchatrum ujakta . Atsumamuram Yus seata . Túram Yus yumiṉsata .
46010006	Faith	Iisha nuja̱i̱ unuimiartiniaitji . Iikia ni wakeriarmia áintsarⁱ yajauchia nu wakerukchatniuitji .
66009002	Description	Tura uraimtai nu náṉkatkachu wáa̱nmaya̱ ti mukuint jiinmiai uunt jiniumia̱ áintsaṉ . Tura etsancha tee awajsamai , yuraṉmincha tee awajsamai .
52004006	Recommendation	Nú arant , amesha ame yatsum anaṉkam ni nua̱ri̱ yajauch awajtusaip . Nu túrakrumniṉkia ii tímiajrumna nútiksaṉ Uunt Yus ti kakaram asutiámawartatui .
47005017	Faith	Tuma asamtai , Krístunu ajasúka yamaram najanamuiti . Yaunchu enentáimtairi̱ meṉkakayi . Antsu núnaka íikias ni enentáimtairi̱ nekas yamarmaiti yamaikia .
43005020	Faith	Ni Uchirí̱ asamtai winia Apar anentui tura ashí tura nuna iniakturui . Tura nuna naṉkaamas tujinkiamnian iniaktursattawai Wisha túratniun . Tura nuna túrakui ashamkattarme .
49004028	Recommendation	Kasasha kasamtsuk kakaram takakmasti . Tura ni uwejé̱ja̱i̱ péṉker takaak atsumainia nú shuarnasha susati .
57001022	Recommendation	Ayu . Átum Yus áujturkurmin Yus winia tsaṉkatruktatui atumi̱i̱n iiraitniun . Tuma asamtai wi nui̱ jean pujustin iwiarturata .
58013009	Recommendation	Chíkich chicham niisháa írunna nu anturkairap . Yus in anenma asakrin kakaram ajasartai . Shuar niisháa yurumkaja̱i̱ enentáirui̱ kakaram ajastaj táyat peṉké yáiṉchaiti . Yurumeaj núja̱i̱nchu antsu Yusa aneṉkrattairi̱ji̱a̱i̱ ii enentái̱n kakaram ajasminiaitji .
52005012	Recommendation	Yatsurú , ju̱na seajrume . Atumja̱i̱ pujuinia nú shuar Yúsnan takakmainiakui shiir enentáimtustarum . Jintintramuk chichartamainiakui umirkatarum .
43009022	Description	Sapijmiak tiarmiayi . Israer-shuara úuntri̱ṉkia “ Jesus Yus akupkamu asa nekas Krístuiti ” tuinia núnaka Israer-shuara iruntainmaya̱ ji̱i̱ki̱ akupnakti tiniu ásarmatai tsuarma aparí̱ ashamkarmiayi .
50003003	Faith	Antsu iikia aya̱sh tsupirnakmaja̱i̱ péṉker átiniaitji tu enentáimtatsji . Iikia antsu ii wakaní̱ji̱a̱i̱ Yus shiir awajeaji tura Jesukrístunu asar Niṉki shiir wararji . Nu túrakur Muisais timia nu umintikia iitji .
62003023	Faith	Jú̱iti Yus akupkamu : ni Uchiri̱ Jesukrístu nekas enentáimtustin tura Kristu timia áintsarik shuartisha mai anenai ajartin .
66013011	Description	Nuyá chíkich Yajasman kukaria̱ wáakun wainkiamjai . Nusha murikiu áanin jimiará kachurtiniuyi . Tura Ti Kajen Yajasma áinis kakaram chichaakuyi .
46014020	Recommendation	Yatsuru , uchia áintsarum enentáimprairap . Kuirchia áintsarum tunáa túrashtin enentáimpratarum tura chíkich írunna nuja̱i̱ uunt enentáimpratniua áintsarum enentáimpratarum .
59005013	Recommendation	Wáitakmeka Yus áujsata . Waraakmeka , warasam kantamám Yus shiir awajsata .
58012012	Recommendation	Nuja̱i̱ pimpirarusha tura kakarmachu ainia nusha ikiakártarum .
60001017	Recommendation	“ Yus winia Aparuiti ” tárumna nu aneartarum . Ashí aentsu túrutairi̱n métek Yus nekaattawai . Nu neka asarum , ju̱ nuṉkanam pujarmena jui̱ Yus ashamkatarum .
58010036	Recommendation	Atumsha esetra enentáimsarum Yus wakera nu túrakrum Yus atumin amastinia nu wainkiattarme .
58011001	Faith	Yus nekas enentáimtakur “ nákajnia nuna , Yus nekas suramsattaji ” taji . Tura wáinchaitiatar “ nekas wainkiattaji ” taji .
49004017	Recommendation	Ii Uuntri̱ Kristu íimmianum ju̱na akatjarme : Chíkich aents Yúsan nékachu ásar ántar ni enentáimmiaja̱i̱ṉ wekainia núnisrum wekasairap .
51002016	Recommendation	Akupkamunmaya̱ Yus aṉkant awajtamsamtai chíkich shuar ame túramuja̱i̱ yajauch enentáimturmara̱i̱ṉ . Yúamna nuja̱i̱ , úmamna nuja̱i̱ , uwitincha , nantutincha , tura tsawantincha nampermam nuja̱i̱ chíkich shuar yajauch áujmatramkuisha ¿ warí urukatiṉ ?
66007015	Faith	Nuna túrawaru ásar yamaikia Yusai̱ naka pujusar tsawai̱sha káshisha Yúsnan ni Je̱e̱n takainiawai . Tura akupin pujutainium eketna au tuke wainkiartatui .
44020010	Description	Tura Papru akaatuki tsuntsumprua miniakkamiayi . Tura Yus-shuaran chicharainiak “ Ashamkairap . Ataksha iwiaakui ” tímiayi .
55002010	Faith	Ashí shuar ni shuari̱ arti tusa Yus achikiarua nuna yáiṉtajtsan ashí itiurchatan katsunteajai . Nuja̱i̱ Jesukrístuja̱i̱ tsaniṉkiaru ásar uwemprar tuke shiir pujusartatui Yusja̱i̱ .
60005014	Recommendation	Yusai̱ yachi̱ ajasu asarum anenaisrum shiir awajnaisatarum . Jesukrístunu ajasuitrumna nuna Yus imiatkinchanum pujustinian suramsarat tusan wakerajai . Nu atí .
49005021	Recommendation	Yus-shuar asarum nuámtak umirnaikiatarum . Túrakrum Kristu shiir awajsattarme .
61003017	Recommendation	Wátsek , aneamu yatsurtiram , túruntsa̱i̱ṉ ujakjarmena nu neka asarum , yajauch shuar anaṉkramattsa wakerutmainiak awajimtikrura̱i̱ṉ tusarum , tura Yusai̱ tariarurmena nuyá iniara̱i̱j tusarum anearum wekasatarum .
51003018	Recommendation	Nuwa̱tiram , atumí aishri̱ umirkatarum Uunt Yus nuna wakerakui .
54005020	Recommendation	Chíkich shuarsha ni tunaari̱n ikiuktinian nakitiainia nu , ashí iruntramunam chicharkarta . Chikichcha , nuna íisar , ashamkarti .
45014013	Recommendation	Nu asamtai “ yajauch túriniaiti ” tu áujmatnaisashtiniaitji . Antsu ii yachi̱ tunaanum aju̱archatin ti enentáimturtiniaitji .
45002010	Grace	Antsu nekas Israer-shuarnasha tura núnisaṉ Israer-shuarchancha péṉker túrin áinia núnaka Yus ti shiir imiatkinchanum apujsartatui .
58011034	Violence	uunt jiniasha ikiajniakarmiayi , puniaja̱i̱ mantamnatniuncha uwemprarmiayi . Kakarmachusha kakaram ajasar mesetnumsha ni nemasri̱ncha nupetkarmiayi .
48006017	Faith	Yamaikia itiurchat najatawara̱i̱ṉ . Jesusa takatri̱ takaakui asutiuawarma paant ayashrui̱ chimikma írunui .
66018021	Violence	Nuyá ti kakaram nayaimpinmaya̱ suntar ti uunt neketai kayan jukí nayaantsanam ajuṉ timiai “ Jú̱nisaṉ uunt pepru Papirúnia emesnar atakka wainniakchatin tuke meṉkakattawai .
65001020	Faith	Tura átumka , aneamu yatsurú , tuke Yus nekas enentáimtusrum kakaram ajastarum . Yusa Wakaní̱ kakarmari̱ji̱a̱i̱ ashí Yus seatarum .
45012002	Recommendation	Chíkich shuar aya jú̱ nuṉkanmaya̱ ana nuna enentáimtusar wekainiawai . Tura átumka nu túrawairap . Antsu Yus winia enentáimmiarun yapajtiurat tusarum tsaṉkatkatarum . Nu túrakrumka Yus wakera nu nekaattarme . Ni wakeramusha yajauchichuiti antsu imiá nekas péṉkeraiti .
46015009	Sin	Wisha Yus-shuaran ti yajauch awajsa asan chíkich Yus-akatramuja̱i̱ ímianchaitjai . Nekas winia péṉkeruja̱i̱ ni akatramuri̱ntjai tíchamniaitjai .
62002015	Recommendation	Aya áentsnumia̱ ana nu yakiya̱nchuiti . Apa Yus súsachuiti . ¿ Warimpiait nu ? Jú̱iti : ame aya̱shim wakerana nusha , ame íisam takustaj támena nusha , tura naṉkaamantu ajastin . Nuka ju̱ nuṉkanmaya̱ áiniawai . Shuar aya nunak wakerak Yúsnaka aneatsui . Kame ju̱ nuṉkasha amuukattawai . Ashí nu wakeruktincha ti nekas amuukattawai . Túrasha shuar Yusa wakeramuri̱n umíana nu tuke iwiaaku pujustatui Yusja̱i̱ . Nu asamtai atumsha ju̱ nuṉkanam ana nu pachikiairap . Tura aya ju̱yá ana nu aya tákustin enentáimsáip .
45002001	Sin	Amesha enentáimtumastá . “ Shuar nu yajauchin túrana nu imiá tunáa shuaraiti ” tákumka amesha métek túrakum imiá nekas sumamame .
48002009	Description	Tuma asamtai Jakupusha , Pítrusha , Juaṉsha , Yus akatramu uuntri̱ ásar , Yus winia ti paant akuptan nekaawar , winiasha Pirnapínsha , “ Ayu , átum , Israer-shuarchanum Yus-Chicham etserkatarum , tiarmai . Iisha Israer-shuarnum Yus-Chicham etserkattaji ” tiarmai . Túrawarmatai shiir áujnaisar ii uwe̱je̱ja̱i̱ achirnaikiamji métek enentáimji tusarⁱ .
43019023	Description	Suntarsha Jesusan krúsnum awajainiar ni entsarmari̱n kuátru akankar aṉkant aṉkant júkiarmiayi . Tura ni pushiri̱n apatsuk najanamu asamtai jáa̱ktinian nakitrarmiayi . Kame yakí̱ya̱ nuṉkaani̱ apaiyia̱chma takamtsukuyi .
45002021	Sin	Pai , chíkichka unuiniaitiatmesha ¿ urukamtai imia ámeka unuimiatsum ? “ Kasamkashtiniaiti ” tu étsereatsmek . Táyatmesha ¿ urukamtai ámeka kasamam ?
46006019	Faith	Yusa Wakaní̱ ame enentáimin pujurtamu asamtai , ame aya̱shim ni je̱e̱nte . Nu Wakaní̱nkia Yus amasuiti . ¿ Nuka nékatsrumek ? Tuma asamtai ame aya̱shmi nérenchaitme .
47005014	Grace	Kame ashí ii túrajnia nu Kristu anenkrattairi̱ji̱a̱i̱ túraji . Kame ju̱ nékaji : Kristu ashí shuaran jaruku asamtai , Yus íimmianum ashí iisha jaka núnisaitji .
58003001	Faith	Tuma asamtai , péṉker yatsuru , atumniasha Niiniu atí tusa Yus achirmakuitrume . Tuma asarum Kristu Jesus péṉker enentáimtustarum . Niisha Yus nekas Akatramuyayi . Tura ashí Yus-shuar ajasarua nuja̱i̱ Yúsnan pujurniu uuntri̱a núnisaiti .
44020035	Recommendation	Kame átum takasrum , atsumainia nusha yáiṉtarum tusan jintintiajrume . Wats , Uunt Jesusa chichame̱ enentáimsami . “ Achíana nuja̱i̱ṉkia naṉkaamas , súana nuka shiir waraawai ” tíchamka ” tímiayi .
58013004	Recommendation	Nuatnaikiatin péṉkeraiti . Shuar ni nuwe̱ja̱i̱ tsaniṉ pujustin péṉkeraiti . Tura nuatkamu ainia nusha chikichan e̱a̱kchatniuiti . Tsanirmana núnaka Yus asutiáttawai .
43020005	Description	Niisha waya̱tsuk tsuntsumá iis penuarmari̱ṉkia nui̱ tepan wáinkiamiayi .
66016018	Description	Tura nuya̱ṉka peemsha , chárpisha , ipiamtasha ajamai . Tura nuṉkasha ti kakaram ú̱u̱rkamai . Maa , aents jú̱ nuṉkanam yámankamtaik pujuarmia nuyá jú̱nis ú̱u̱rkamuka atsuwiti .
66019010	Faith	Takui nu suntaran shiir awajsataj tusan tikishmatramjai . Túramtai turutmiai “ Peṉke áinkiaip . Wisha Yusa yáintri̱ntjai ámiji̱a̱i̱ métek tura yatsumja̱i̱ métek Kristu nekas chichame̱n tuke umirin ainia nu . Yúsak shiir awajsatniuiti . ” Tu turutmiai . Kame Kristu imiá nekas timia nuna ashí Yúsnan etserainia nú shuar paant awajkartin áiniawai .
46002010	Grace	Tura Yusa Wakaní̱ ii enentái̱n pujurtamuk Yus suramsattajnia nuna yamái paant jintintramji . Nu Wakancha imia Yus enentáimmiancha mash nékawai .
50002029	Recommendation	Kristu yumiṉsarum ti shiir warasrum wáinkiatarum . Chíkich shuar niiji̱a̱i̱ métek péṉker Yus-shuar ainia nusha shiir enentáimtustarum .
51003020	Recommendation	Uchitiram , ame apa nukusha tuke umirkatarum . Nu túrakrum Yus shiir enentáimtiksattarme .
47001012	Faith	Yatsurtiram , ju̱ nekaatarum tusar wakeraji . Ju̱ nuṉkanam pujusar tura nekaska atumja̱i̱ pujusar anaṉtsuk tura Yus umirkar wekaimji . Aya ii nekatairi̱ji̱a̱i̱ṉ wekaichamji . Antsu Yus in waitnentrama asa péṉker wekasatniun yainmakmaji . Nu nekaar shiir enentáimji .
43014021	Faith	Shuar Winia anentuka wi akupkamun nekáa umíawai . Nú shuarnaka winia Aparsha aneawai . Wisha nin aneajai tura nekarati tusan iniaktustatjai . ” Jesus nuna tímiayi .
51002023	Sin	Shuar nu akupkamu umiiniak Yúsnan ti nékaitjai tura Yus shiir enentáimturui tu enentáimtumainiawai . Nu arantcha péejchach ajasan winia aya̱shrun ti asutiájai tu enentáimtumainiawai . Túrasha aya̱sh wakeramunka nupeteatsui .
64001006	Recommendation	Nu shuar ame nekas anenamun ju̱i̱ taar Yus-shuar iruntramunam etserkarai . Ataksha irauwenakui atsumainiana nu súsam shiir akupkarta . Péṉker wáinkiumka Yus shiir enentáimtikrattame .
55002023	Recommendation	Enentáimtsuk chichainiak aya ántar tunaitinian chichainia nu pachisáirap . Nusha aya némasmanainiawai .
47003018	Faith	Nuke asamtai , iisha ii yapi̱ tarachja̱i̱ nukukchamu asar íspikia núnisketji . Uunt Kristu péṉkeri̱ iniakmaji . Kristu péṉkeri̱ nú núkap takaki wéakur , Krístuja̱i̱ métek ajastasa pujaji . Yusa Wakaní̱kia nuna túrawai .
58009014	Grace	Túrasha Kristu numpé̱ ii tunaari̱n peṉké asakáruiti . Túramtai yamaikia tunáa jákatniunam júana nuja̱i̱ itit enentáimtumatsuk nekas iwaaku Yus shiir umirkamniaitji . Kristu peṉké tunaarincha asa tuke jákashtin Wakaní̱ kakarmari̱ji̱a̱i̱ jákatniunam Yusai̱ surumakmiayi .
44011017	Grace	Atumsha enentáimpratarum . Uunt Jesukrístu umirkamiaj nui̱ , incha Yuska ni Wakaní̱n suramsamiaji . Tura in suramsamiaj núnisaṉ Yus nincha ni Wakaní̱n súsarmiayi . Nuna tura asamtai , wikia , túrashtiniaiti , Yúsan títinkiaitiaj ” tímiayi Pítiur .
49004030	Faith	Yusa Shiir Wakaní̱ kúntuts awajsairap . Warí , Yúsnaiti tusa pujurtamji . Tura pujurtamuk takamtsuk uwemtikramprattaji .
66003003	Recommendation	Yus-Chicham ti shiir enentáiji̱a̱i̱ emka antukmam nu ataksha enentáimpram emetata . Tura tunaarumsha enentáimpram iniaisata . Tura iniaiyachkumniṉkia kasa núnisnak nékatsmin jeartiatjame .
62003007	Recommendation	Uchiru , shuar anaṉkramawairap . Péṉker túrinkia Kristu ti peṉker asamtai niisha péṉkeraiti .
62004001	Recommendation	Aneamu yatsuru , untsurí̱ shuar wáitruiniak “ wi Yúsnan etserniuitjai ” tuiniawai . Tuma asamtai ashí shuar “ wi Yusa Wakani̱n takakkun chichaajai ” tuinia nu péṉker nekaptsuk enentáimtusairap . Antsu íisrum nekas Yusa Wakaní̱mpiashit tura chíkich wakaniashit nu nekaatarum .
44013038	Grace	Tuma asamtai , yatsurtiram nekaatarum . Jesusja̱i̱ṉkete tunáa asakártin .
50003001	Recommendation	Ayu . Warastarum , yatsurtiram , ii Uuntri̱ Kristu ti peṉker asamtai nuik áatramajrum nuna ataksha títiatjarme . Ataksha ujam yainmakminiaitkiuiṉkia wíji̱a̱i̱ṉkia itiurchatchaiti atak enentáimtikratin .
46011034	Recommendation	Shuar tsukamakka ni jé̱e̱ni̱i̱ṉkⁱ yurumáti . Núja̱i̱ṉkia yajauchiji̱a̱i̱ irunchakrumin Yus asutiámashtatrume . Ayu , chíkich áatrururmena núnaka wi a̱i̱ jean iwiarattajai .
43018031	Description	Tutai Piratu tímiayi “ Atumek júkirum atumí akuptammariji̱a̱i̱ ni tunaari̱ nekaatarum . ” Israer-shuarsha tiarmiayi “ Antsu iikia Israer-shuartikia tunáa shuarsha máachminiaitji . ”
46012031	Faith	Túmaitkuiṉkia péṉkera nu takastin wakeruktarum . Tura imiá péṉkera nuna jui̱ jintintiatjarme .
58007026	Description	Tuma asa Jesus Yúsnan péṉker pujurin asa ii atsumajnia núkete niisha . Niisha ti shiir asa peṉké tunaarinchaiti . Ashí tunaariniunmaya̱ kanakniuiti . Tura Yusja̱i̱ métek Uunt ajasuiti .
50004013	Faith	Kristu ni kakarmari̱n surakui ashí túramniaitjai .
52004003	Recommendation	Atumin Yus wakerutmarmena nu jú̱iti : “ Shuar aya Wini̱n sumama pujusat tusan chikichkinkesha shuar tsanirmaashti ” .
51004002	Recommendation	Yus áujkuram Nii yumiṉsarum asummiarum iniaitsuk áujsatarum .
44007029	Description	Nuna antuk Muisaiska Matiaṉ nuṉkanam pisar , nú nuṉkanam kuarenta ( 40 ) uwí yajaya̱ áintsaṉ pujumiayi . Nú nuṉkanam pujus , nuatak , jimiará uchin yajutmarmiayi . ’
46011007	Description	Áishmaṉkka Yúsan nakumeawai . Yusna shiir ana nuna nakúmkáttsa Yus áishmaṉkan najanamiayi . Tuma asamtai áishmaṉkka etseṉkrukchatniuiti . Antsu nuwa̱nka áishmaṉna shiir ana nuna nakúmkáttsa Yus najanamiayi .
51003015	Faith	Kame chikichik aya̱shtinia áintsarum ajastarum tusa Yus ni shuari̱ ajasat tusa achirmakmarme . Tuma asamtai Yusa shiiri̱ atumí enentái̱n pujurtamsati . Nuja̱i̱ Yus yumiṉsatarum .
58002010	Grace	Ashí írunna nu Yus najanamu ásar ni wakeramun umiktin ainiawai . Tura ashí ni uchiri̱sha ni shíirmari̱n pachiinkiarat tusa wakerawai . Tuma asa Yuska Jesukrístun , nu shuaran Uwemtiknia nuna , ni waitsmuja̱i̱ nekas Uwemtikkiartin awajsamiayi .
59004001	Sin	¿ Urukamtaitsuk tuke kajernaikiarum ti máanaisrum pujarum . Mesetnumsha urukamtai wéarum ? Jú̱nisaiti : Atumin yajauch enentái katsuntrachmin útsutmakrumin tuke máaniarme .
46005001	Sin	Atumí̱i̱n shuar ti tunáa tura awai . Ju̱ yamái ashí nekanaiti . Nu shuar ni aparí̱ nuwé̱ achikiuiti . Timia tunaaka nu tsanirmamu Yus-shuarchanumsha atsawai .
46010013	Faith	Tura ame itiurchatrumka aya amek nekapeatsme . Chíkich shuarsha nu itiurchatja̱i̱ métek nekapsatin áiniawai . Ju̱sha ti enentáimpramniaiti . Ame katsuntratin tujintiamna nuna naṉkaamas itiurchatan Yuska péṉker asa tsaṉkatramatsui . Antsu itiurchat tarutrammatai , nu itiurchatnum pujamin Yuska uwempratniun jintintramattawai . Núja̱i̱ṉkia katsuntrattame .
44020029	Violence	Kame wi wématai , chíkich táartatui . Núnaka nékajai . Tura niisha , Yus-shuaran amukartajtsa wakeriartatui , uunt ya̱wa̱sha murikiun amuinia áintsaṉ .
53001004	Faith	Átum Yus-shuar asakrumin chíkich shuar atumin yajauch awajtamainiawai . Tura itiurchat wainiu asarum ti wáitiarme . Nu tuma ai̱ṉ átumka katsuntearme , tuke Yus enentáimta asarum . Nu tuma asakrumin , iisha Yus-shuar matsatainia nuka warasar ujainiaji .
62004012	Faith	Chikichkisha Yúsan wáinkiachuiti . Túmaitiat mai anenai ajakrikia Yus ii enentái̱n pujurtamkui Niiji̱a̱i̱ métek aneṉkratin ajaji .
48001001	Description	Wi Pápruitjai , Yus akatramu . Yúsak winia akatturuiti . Shuarka akatturchamai . Yussha chíkich shuáran akupturak akatturchamai , antsu Nuṉki , Yus Apa , Jesusan jakamunmaya̱ iniantkimia nu , tura Jesussha winia akatturarmai Yusa shiir chichame̱n etserkatniun .
58012003	Recommendation	Tunáa shuar Jesusan wáitkiasarmia nu enentáimpratarum . Túrarum pimpitsuk katsuntratarum .
45006005	Faith	Krístuja̱i̱ tsaniṉkiu asar Niiji̱a̱i̱ métek jaka áintsaṉketji . Tura núnisaṉ Niiji̱a̱i̱ métek nantaktiniaitji .
45015010	Recommendation	Tura nu arantcha tawai : “ Ashí nuṉkanmaya̱ shuartiram ashí Israer-shuar Yúsna ainia nuja̱i̱ warastarum . ”
54004001	Sin	Yusa Wakani̱ ti paant tawai , amuukatin tsawant jeaakui untsurí̱ aents Yus enentáimtustinian iniaisar antsu yajauch wakanin nemarsar íwianch jintíamun anturkartatui .
56003001	Recommendation	Titiu , shuar enentáimtikrarta . “ Ashí akupin ainia nusha tura chikich uunt akupena nusha antukrum umirkatarum ” titiá . “ “ Péṉkeran túratin ana nuna páchitsuk túrattajai ” títiniaitrume ” titiá .
61003005	Sin	Túrasha nuṉkancha nayaimpincha Yus yaunchu najanamia nuna nekaatniun nakitiainiawai . Yusa chichame̱ja̱i̱ nuṉka entsaya̱ jiinkimiayi tura nuṉkasha entsá nanatrawai , Yus timia nuja̱i̱ métek .
60003018	Grace	Kristu ii tunaari̱n asakártaj tusa jarutramkamiaji . Ashí asakárma asamtai atak tunaan jarukchatniuiti . Niisha tunaan peṉké túrichuitiat , ii tunáa asakrin wáitrutmasmiaji , Yúsnum ejetamtai tusa . Aya̱shi̱i̱nkia jakayat ni wakaní̱ji̱a̱i̱ ni aya̱shi̱ ataksha iwiaaku ajasmiayi .
61002021	Sin	Yusa akupkamuri̱n imiá péṉkera nuna Yus nú shuarnasha súsarmiayi . Túrasha nékainiayat tunaanum waketkiaru ásar ti asutniáwartatui . Tuma asamtai , nekas jintia nekaachuitkiuṉka maak árainti .
53003006	Recommendation	Yatsurtiram , antuktarum . Ii Uuntri̱ Jesukrístu chichame̱ja̱i̱ ju̱ taji : “ Nuyá Yus-shuar wi jintintramun nakitiak aya wékana nu ikiuktiarum . ”
45005012	Sin	Ayu . Yámankamtaik emka áishmaṉ Ataṉ niṉki tunaan túramtai nú tunaaja̱i̱ ashí shuar tunaarintin ajasarmiayi . Tura ashí tunaarintin ajasar mash jákatin áiniawai .
58011033	Faith	Niisha ashí Yúsan nekas enentáimtuinia ásar Yusa kakarmari̱n niisháa niisháa iniaktusarmiayi . Nuna túruiniak chíkich chíkich nuṉkanmaya aentsun nupetkarmiayi , nui̱sha péṉker akupkarmiayi , tura Yussha ni timia núnisaṉ yaiṉkiarmiayi . Uunt yawa̱ncha kajechu awajsarmiayi ,
47004009	Faith	Aents pataaturmainiakrincha Yus ikiurmatsji . Emesrataj tukamá tujintiainiawai .
59004004	Sin	Jú̱ nuṉkanmaya̱ wakerakum Yusa nemasri̱ji̱a̱i̱ tsanirma áintsaṉketrume . Nékatsrumek atumsha . Ju̱ nuṉkanmaya̱ṉ wakerakrikia Yusa nemasri̱ntji . Shuar ju̱ nuṉkanmaya̱ṉ wakerakka Yusa nemasri̱ ajawai .
44016006	Description	Tura Yusa Wakaní̱kia Páprun Yus-Chichaman Asia nuṉkanam ujaktinian tsaṉkatkachmiayi . Tuma asamtai Pirijia nuṉkanam tura Karasea nuṉkanam ai̱rkutak ,
45010006	Faith	Antsu Krístun enentáimtus péṉker pujustinian pachis shuar ju̱na tíminiaiti : “ Ti itiurchata áinis “ ¿ Yaki nayaimpiniam waka Krístun itiaratⁱ ? ” tiirap , ” tawai .
66016002	Violence	Tutai emka suntar we , piniṉnumia̱ kukar ukarmai . Túramtai ashí shuar Entsaya̱ Yajasma náari̱n anujmamprar ni nakumkamuri̱n shiir awajiarma nuna ti najamin kuchap jiintiurarmai .
66005008	Description	Tura papin achikmatai kuatru taṉkusha tura paintikuatru uunt arma nusha Murikiun tikishmatrarmiayi . Ashí uunt arpa tuntuitiain takaku armai . Tura ashí kuṉkuin eṉketain kuri najanamun takaku armai . Nu kuṉkuin Yus-shuar áujsamuiti .
62005001	Faith	Ashí “ Jesus Yusa Uchiri̱ Krístuiti ” tu enentáimtana nú shuar Yusa uchiri̱nti . Tura apari̱ aneakrikia ni uchirí̱sha aneattaji .
48005026	Recommendation	“ Wats , nekapnaisatai . Wi imiá péṉkeraitjai ” nuámtak túnaitsuk , yajauch enentáimtunáischatniuiti .
54005001	Recommendation	Uunta nu kakantraip . Antsu nekas ame apa nútiksamek chicharkata . Nátsasha nekas ame yátsumea nútiksamek shiir awajsarta .
60002012	Recommendation	Yus-shuarchanum péṉker wekasatarum . Túrakrumniṉkia niisha yamái “ Yus-shuar yajauch túruiniawai ” ántar tuíniayataṉ , ukunmaṉka , Yusja̱i̱ iṉkiunaiktin tsawant jeamtai , péṉker wekarmena nuna enentáimturmasar , nú shuarsha Yúsan shiir awajsartatui .
50003006	Sin	
43004052	Description	Apasha inintrusmiayi nantu urukaim péṉker ajasma . Niisha tiarmiayi “ Yau , nantu pukuntamtai , tsuemun michatramai ” tiarmiayi . Nuna antuk uchí aparí̱sha enentáimsamai .
43019031	Violence	Nu tsawantai̱ , kashinkia paskua námper uunt tsawantri̱ asamtai tura ayampratin tsawant aa asamtai , Israer-shuar jaka aya̱shí̱ nui̱ paant ai̱ṉ tusa nakitrarmiayi . Nu asamtai Piratun seainiak “ Krúsnum ajintrurma ainia nuna kaṉkajin suntar kupirkarti . Nuyá wari jákarmatai krúsnumia̱ júkiarti ” tiarmiayi .
43019012	Description	Piratusha nú chichamtaik Jesusan aṉkant akupkattsa wakerimiayi . Antsu Israer-shuar untsumainiak tiarmiayi “ Ju̱ aṉkant iníakmeka ame úunt akupniu amikri̱nchuitme . Ju̱ka “ úunt akupniuitjai ” taku atumí uunt akupníuri̱ nemasrinti ” tu untsumkarmiayi .
43014001	Faith	“ Kúntuts pujusairap . Yus enentáimtustarum , Winiasha enentáimtursatarum .
50001028	Faith	Atumí nemasri̱sha ishichkisha sapijmiamtikramkara̱i̱ṉ . Nu túrakrumin nu shuar emesratniunam weena nusha tura átum uwempratniusha paant nekanattawai . Núnisaṉ atí tusa Yus túraiti .
43015016	Grace	Aya atumí enentáimsamuri̱ji̱a̱i̱ṉ Wíi shuar ajaschamarme . Antsu akatramur ajastarum tusan atumniaka achikjarme Wi . Winia takatur takastiniaitrume . Túrarum péṉker túratniuitrume nerektinia áintsarmek . Tura nu nere amuutsuk tuke átiniaiti . Tuma asamtai winia Apar searmena nuna amastatui .
58011004	Faith	Apir Yúsan nekas enentáimtak Kaíṉja̱i̱ naṉkaamas péṉkera nuna Yúsan susamiayi . Túramtai Yus “ péṉkeraitme ” taku shiir yumiṉsamiayi . Tuma asamtai Apir jákaitiat tuke enentáimtikramji .
46004001	Recommendation	Jú̱nisaṉ ashí shuar enentáimturmastiniaitji . Iikia aya Kristu yáintri̱ntji . Kristu akatramuri̱ntji Yusna yaunchu nekaachma ana nu yamái etserkatin .
66006013	Description	Tura yaasha wampú nere̱ nase umpuim ti maju̱wa áintsaṉ kákekarmai .
46010014	Recommendation	Nu asamtai aneamu yatsuru peṉke ishichkisha ántar-yus enentaimtusairap .
45012021	Recommendation	Yajauch nupettamka̱i̱ṉ . Antsu péṉker túrakum yajauchia nu nupetkata .
55002014	Recommendation	Shuar jintintiakum ju̱ enentáimtikrata . Ii Uuntri̱ Yus íimmianum chichamja̱i̱ yajauch tunaiyara̱i̱ṉ tusam chicharkarta . Nu tunaitin peṉké áantraiti antsu ántuiniana nuna yajauch awajenawai .
59004008	Recommendation	Yúsa̱i̱ní weamkata tura Nii atumin wearmaktatrume . Tunáa shuartiram Kristu numpe̱ja̱i̱ nijiamartarum . Tura átum , Yussha tura ju̱ nuṉkanmaya̱sha mai métek wakerarmena nu , atumí enentái̱ naka eseeratarum .
59002009	Sin	Nú enentaiji̱a̱i̱ kuítrinniuja̱i̱ chichasminiaiti . Tura nuyá kuítrinchaja̱i̱ shiir chichaachkumka , niisháa enentáimta asam , nu akupkamu umirkachuitme . Tunáa túrame . Núnismek Yusa akupeamuri̱ji̱a̱i̱ amek sumamame .
52004007	Grace	Warí , Yus incha péṉkercha yajauch túratarum turamchaitji . Antsu aya péṉkerak túratarum turamji .
45001018	Sin	Shuar nekas chichaman nakitrar yajauchin túrataj tusar suriimiainiawai . Túrawar tuke tunaarintin áiniawai . Nu shuaran Yus ti kajerkar ti asutiátniun nayaimpinmaya̱ paant awajsaiti .
62004007	Faith	Aneamu yatsuru , anenaitin Yúsnumia̱ asamtai mai anenai ajartai . Shuar aneṉkratniua nuka Yusa uchiri̱ asa Yúsnancha nékawai .
62002009	Sin	Shuar “ tsáapninium pujajai ” táyat chíkich Yus-shuaran nakitiakka tuke kiritniunam wekaawai .
60004014	Grace	Krístunu asakrumin katsekkramkachartimpiash . Túmaitkiuisha Yusa Wakani̱ shiir ana nu atumi̱i̱n pujurtamkui shiir awajsamuitrume . Katsekkramainia nú shuar imia Yusa Wakani̱n yajauch áujmatainiawai . Tura átumka Yusa Wakani̱ shiir awajearme .
44021019	Grace	Páprusha áujas amik , Israer-shuarchanum ni étsermaja̱i̱ Yus túramia nuna yámankamtaikniumia̱ jukí chikichkimias ujakar ujakar awajsamiayi .
43008046	Sin	¿ Yaki chikichkí tunaaja̱i̱ súmamtikruamniait ? Nuikia Wi nekasa nuna tau a̱i̱sha ¿ urukamtai enentáimturtsuram ?
58010017	Grace	Nuyásha tawai : “ Ni yajauch tunáa túramuri̱n peṉké enentáimtuschattajai . ”
46001005	Grace	Jesukrístuja̱i̱ tsaniṉkia pujakrumin Yus atumin ti yáinmawai ashí péṉker ana nu enentáimtakrum tuke shiir chichastinian .
45015030	Recommendation	Yatsurú , ii Uuntri̱ Jesukrístunu asarum tura ni Wakaní̱ pujurtamkurmin anenia asarum Yus áujtursatarum . Núnisrum wiji̱a̱i̱ métek Yusna takastin yaintkiattarme .
43007020	Violence	Nu shuarsha tiarmiayi “ Wáurtsumek . ¿ Ya mantamataj tusa wakera ? ”
45003025	Grace	Tura Krístun akupkamiayi ni jakamuja̱i̱ ashí tunaan asakátratniun . Túramtai shuar Nin nekas enentáimtuiniakui Yus tsaṉkuramniaiti . Yaunchu tunáa túramun katsunteak enentáimtuschamiayi . Yamái tsaṉkuramnia nuna yaunchu nekáa , nuna túramniuyayi .
43018018	Description	Tsetsek asamtai suntarsha tura nui̱ takarniusha jinia ikiapárar ni nawe̱n anaak pujuarmiayi . Pítrusha nui̱ pachiiniak anamuk pujumiayi .
49006011	Recommendation	Apach máanainiak jiru entsarua núnisrum Yus susamuja̱i̱ entsartarum . Nuja̱i̱ íwianch nupettamkui tariartatme .
43013037	Faith	Nuyá Pítiur tímiayi “ Uunta , ¿ urukamtai yamaikia winichminiaitiaj ? Ámin yáiṉtajtsan jakataj tajai . ”
50004007	Faith	Nuiṉkia atumí enentái̱ aṉkant átinian , áentstikia peṉké nekaachminia nuna , Yus amastatui . Yus atumin aṉkant awajtamsa asa atumí enentái̱n tura atumí enentáimsamuri̱ncha yajauch waya̱wa̱i̱ṉ tusa shiir waitmaktatrume Jesukrístuja̱i̱ tsaniṉkiu asakrumin .
59003009	Faith	Nu iniaiji̱a̱i̱ Yus Apa shiir awajeaji tura nu iniaiji̱a̱i̱ṉ aentsti yajauch chichárnaiyaji . Áentsun Yus Niiji̱a̱i̱ métek-taku najanamaitiatar yajauch chicharnaiyaji .
46005010	Sin	Ju̱ nuṉkanam Yus-shuarchaka aya tsanirma , aya kuitniak ikiauwin , aya kasak , aya ántar-yusan tikishmatin áiniatsuk . Nú shuarja̱i̱ṉkia peṉké íischatniuitkiurmeka ju̱ nuṉkanmaya̱ jíinkintrume . Núnaka tátsujai .
44026009	Sin	‘ Tura wisha yáunchuka Nasarétnumia̱ Jesusnan umirkaruka kajerkatniuiti , tu enentáimniuyajai .
61002014	Sin	Nuwa̱n wakerutskeka íiniatsui . Tunaan yawe̱tainiatsui . Yúpichuch ainia nú shuaran netse túratniun wakerumtikiainiawai . Kuítian wakeruktinniasha ti nékainiawai . Jákatniunam sumamawaru áiniawai .
43010012	Description	Antsu aya kuitja̱i̱ takauka ni murikri̱chu áiniakui tura nekas wáinniuchu asa péṉker wáintsui . Kame uunt yawá winiakui murikiun ikiuki pisaawai . Uunt yawa̱sha murikiun achik tsakiṉmawai .
59001019	Recommendation	Tuma asamtai aneamu yatsuru , wárik chichastin enentáimprairap antsu antuktin emka enentáimprata . Núnisaṉ wárik kajekaip .
46009014	Recommendation	Núnisaṉ Yus-Chichaman etserniua nuka Yúsnan takasu asamtai péṉker ajamsatniuiti . Nuna Kristu akupkamiayi .
43012046	Grace	Wikia tsáapnin asan Winia enentáimturainia nuka kiritniunam wekasa̱i̱ṉ tusan ju̱ nuṉkanam táwitjai .
43005014	Description	Atak Jesus Yusa Uunt Je̱e̱n áishmaṉkan wáiniak tímiayi “ Antukta . Yamaikia shiir ajasume . Atak tunáa túrawaip ; nu arant ajasáim ” tímiayi .
46016014	Recommendation	Aneṉkartamuja̱i̱ mash túratarum .
43014015	Recommendation	‘ Atumsha anentkurmeka winia chichamur umiktarum .
58012025	Recommendation	Nuka ti peṉker asamtai Yus chichartamprumna nu nekas anturkatniuitrume . Yaunchu Yus jú̱ nuṉkanam murá chichaamun anturkachar asutniátniunam uwempracharmiayi . Nui̱kia Yus nayaimpinmaya̱ chichartamkurin ántachkurkia ishichkisha uwemprashtatji .
48004008	Sin	Yaunchu átum nekas Yus nékachkuram , ántar-yus írunna nu umirkamarme nekascha yúsak .
44003026	Grace	Iimiata , Yus ni Uchirí̱n iniantkimia nui̱ , atumin emka akupturmakmiarme . Atumsha , atumí tunaari̱ya̱ kanaktiarum tusa , tura atumin shiir awajtamsatniun wakerak túramiayi . ” Nunak tímiayi Pítiur .
44010039	Violence	Tura Israer-aents matsatkamunam tura imia Jerusaréṉ péprunmasha Jesus túramia nu , iisu asar , iisha étsereaji . Tura ayu , Nin achikiar krúsnum máacharmakia , tímiayi .
46001010	Recommendation	Yatsuru , ii Uuntri̱ Jesukrístu naari̱ pachisan , seajrume métek enentáimpratarum tusan . Níisháa níisháa enentáimprairap antsu chikichik enentáiji̱a̱i̱ métek enentáimsa pujustarum .
51001021	Sin	Atumsha nuik tunáa túrin asarum atumí enentái̱n Yusa nemasri̱ ámarme . Tuma asarum yajá wekaimiarme . Antsu Kristu , aentsu aya̱shí̱n aya̱shimiak , krúsnum wáitias jakamuja̱i̱ ii tunaari̱ asakármatai yamaikia Yusja̱i̱ nawamnaikiar shiir pujaji . Nuja̱i̱ Kristu in péṉker ajasuncha tunaan máatrachmancha tura sumamachuncha Yúsai̱ ejetamtatji .
55002022	Recommendation	Natsá wakerutai iniaisam esetram péṉker wekasata . Amesha ashí shuar shiir enentáiji̱a̱i̱ Yúsan áujena nuja̱i̱ Yus nekas enentáimtakum aneniakum ti shiir pujustá .
51003001	Faith	Nuikia Krístuja̱i̱ nantakin asarum nayaimpinmaya̱ írunna nu wakeruktarum . Nui̱ Kristu pujawai Yusa untsuurí̱ni̱ .
66008007	Violence	Emka suntar kachun umpuarmatai micha kákekamai . Nunasha ji numpaja̱i̱ pachimpramuncha nuṉkanam ajapawarmai . Túmakui menaintiu nakakma jeeán numincha tura ashí írunna nui̱ ekeemakmai . Tura ashí nuṉkanam chírichrin takamtsuk ekeemakmai .
66011017	Faith	“ Uunt Yusá , ti kakaram asam Ámiji̱a̱i̱ tujinkiatin atsawai . Yáunchusha , yamaisha , tura tuke amuutsuk iwiaaku pujuwitme . Ame ti kakarmarmiji̱a̱i̱ nekas akupkatin juarme yamaikia . Tuma asakmin yumiṉsajme , tiarmai .
43004010	Grace	Jesussha tímiayi “ Yus súamu nékakmeka tura entsa surusta tájam nusha nékakmeka ame antsu seattínme tura Wikia iwiaaku entsan amasaintjai . ”
51003004	Grace	Krístukete ii iwiaakmari̱ . Nii nayaimpinmaya̱ wantinkiuisha atumsha Niiji̱a̱i̱ métek wantinkiattarme . Tura Niiji̱a̱i̱ métek ti peṉker átatrume .
43020031	Faith	Antsu Jesuska Kristu asa Yusa Uchirí̱nti tu enentáimtustarum tusan jú̱naka áarmajai . Tura enentáimtakmin Jesus ni iwiaakmari̱n yamarma nuna amastatui .
62004006	Faith	Antsu iikia Yúsnaitji . Tuma asakrin Yúsan nékainia nu anturtamainiaji . Tura Yúsnachu ainia nu anturtamainiatsji . Nu̱ja̱i̱ nekas Wakanin takakusha tura wáitrin wakanin takakusha nekaamniaiti .
65001012	Description	Átum nuamtak anenaitiai-jisat nájankurmin nu shuar chikichan enentáimtutsuk Yusnasha ashamtsuk imia niṉki enentáimtumainiawai . Peṉké ántar áiniak yumi kia̱r tee ajasua núnin áiniawai . Tura nase umpuim yútutsuk naṉkamainiawai . Árak nerektin nantutin nerechua áanin áiniawai . Tuma ásar uwemu peṉké jaka áanin áiniawai .
44005015	Description	Tura chíkich aents ni shuari̱ jainia nuna jintiá amamtikiarmiayi . Peakja̱i̱ júkiar , tampunmasha eṉkeawar júkiar jintiá aya̱mach áepsarmiayi . Pítiur naṉkaamak ni wakaní̱ṉsha eṉkemprutmawainti tusar nu shuar túrawarmiayi .
49006016	Faith	Nuya̱sha ashí naṉkaamas , tantar takustinia áintsaṉ , Yus tuke nekas enentáimtustarum . Nuja̱i̱ íwianch eketrámkamusha uwemturtatme .
51003023	Recommendation	Ashí túramna nu asump enentáiji̱a̱i̱ takakmasta . Aya aentsuk yáiṉtinia áintsachu antsu nayaimpinmaya̱ Úuntrum yayá áitkiasrum takastarum .
58012016	Recommendation	Tsanirmawairap . Yusna nusha nakitrairap . Isaka uchirí̱ Esau péṉkera nuna nakitramiayi . Yus “ iwiai̱ri̱n núkap súsatniuiti ” timia nuna enentáimtuschamiayi . Tura asa aya ishichik yurumkaja̱i̱ yapaji̱ámiayi .
43018040	Sin	Nuiṉkia ashí kakantar untsumainiak “ Ju̱ akupkaip ; antsu Parapás akupkatá ” tiarmiayi . Nu Parapássha kásauyayi .
55003004	Sin	Amikri̱ncha surukartatui . Arantsuk tunaan túrawartatui . Waantu enentáimin ártatui . Yúsan nakitrar aya ni wakeramunak enentáimtusartatui .
50002009	Grace	Túramtai Yus nekas naṉkaamantu awajsamiayi . Ni náari̱ncha ashí paant awajsamiayi .
61001016	Description	Ii Uuntri̱ Jesukrístu kakarmari̱ tura ni táratniuri̱ etserkamajnia nu , aya áentsnumia̱ ántar chichamchauyi . Antsu imia ii ji̱i̱ji̱a̱i̱ Uunt Jesukrístu waantu ajasu wáinkia asar ujakmajrume .
61003016	Sin	Ashí papí aarmia nui̱ Pápruka wi tajana nuna chichaawai . Kame ni áarmari̱ chíkichka ishichik nekaachminiusha áiniawai . Nékachu ainia nú shuarsha , tura Yúsnum tariarcha ainia nusha Papru áarman yapaji̱áwar nusháa jintintiainiawai . Tura chíkich chichamsha Yus-Chichamnumia̱ ana nuna núnisaṉ túruiniawai . Túmainiakka niṉki emesmamainiawai .
44014014	Description	Tura Jesusa akatramuri̱ Pirnapísha Páprusha nuna nekaawar , auka nakitiaji tusar , ni pushiri̱n ja̱a̱rarmiayi . Túrawar aents írunmanum pachiniawarmiayi .
45015008	Faith	Ju̱na tajai . Kristu Israer-shuaran yáiṉtaj tusa támiayi . Tura Yus ti yaunchu nuna wea̱tri̱n “ túrataj ” timia nu uminkiat tusa támiayi . Nuja̱i̱ Yus timia nuna umikmia nu nekaamniaiti .
59001026	Sin	“ Nekas Yúsan shiir umirjai ” tana nu tura eseer chichaachkuṉka imia niṉki anaṉmamui tura “ Yúsan shiir umirjai ” tana nuna ántar tawai .
43015020	Recommendation	“ Takarniuka ni uuntri̱ naṉkaamaschaiti ” tíchamkajrum . Shuar Winia yajauch awajtusaru ásar atumniasha yajauch awajtamsartatui . Chikichcha umirtukaru ásar atumniasha umirtamkartatui .
43008031	Faith	Israer-shuaran Nin shiir enentáimtusarmia nuna Jesus tímiayi “ Wi tájarmena nu yawe̱tsuk túrakrumka nekas winia unuiniamur átatrume .
44007011	Description	‘ Tímiatam tsuka tura itiurchatcha ámiayi Ejiptu núṉkanam . Tura ju̱i̱ Kanaaṉ nuṉkanmasha núnisaṉ ámiayi . Tuma asamtai ii uuntri̱ yurumkan peṉké wáincharmiayi .
63001004	Faith	Ame uchiram Yus Apa akupkamuja̱i̱ métek umiiniakui nuna nekaan ti shiir enentáimprajai . Nekas-chichaman umin áiniawai .
54005008	Faith	Shuar ni je̱e̱n pujuinia nuna nekaska wáinkiatniuiti . Tura nuyá chíkich shuárnasha yáiṉtiniaiti . Túrachkuṉka Yus tana nuna umíatsui , tura Yus-shuarcha nuja̱i̱ naṉkaamas yajauchiiti .
58010022	Faith	Tuma asamtai , tuke enentáiji̱a̱i̱ Yus imiá nekas enentáimtusar Yusai̱ jeartai . Ii enentái̱ Kristu numpe̱ja̱i̱ nijiarma asamtai nekas enentáimtakur ii tunaari̱ja̱i̱ itit enentáimtumaschatniuitji . Tura ii aya̱shi̱sha péṉker entsaja̱i̱ imianniuitji .
48001023	Description	Aya antukarmai . “ Yaunchu in ti áintrammiaj nu yamaikia Yus-Chichaman étseruk wekaawai . Yáunchuka in amutmaktinian wakeriniaitiat yamaikia iniaisaiti ” tiarmai .
44027034	Recommendation	Seajrume , ishichkisha yurumárum kakaram ajastarum , uwemprataj tusarum . Iimiata , nekaatarum , imiatkisha túmatsuk péemkattarme ” tímiayi .
66002003	Faith	Ti wáitiayatmek katsuntram yawe̱tsuk Winia ti takartusuitme .
56002002	Recommendation	Antsu áishmaṉ katsunt Yusna ainia nu , ju̱ jintintrata . Nampechu , náṉkamas enentáimcha , esetas enentáimin arti . Yus tana nuna umirin tura anenain arti . Ni itiurchatrí̱i̱n Yúsan enentáimtusar katsuntin arti .
44017030	Recommendation	Aents Yúsan nékainiachuk túrawarmiania nuna Yuska yáunchuka pachischamiayi . Túrasha yamaikia Yus ashí aentsun chicharuk “ Tunaaruminia̱ enentáimpratarum ” túramji , tímiayi .
43019025	Description	Krúsnumsha Jesusa nukurí̱sha Kriúpasa nua̱rí̱ Marisha tura Máktaranmaya̱ Marisha wajaarmiayi .
66019013	Description	
46008009	Recommendation	Aṉkantaitme yúatin wakerakmeka . Tura anearta . Ame yúakmin chíkich shuar itiurchat enentáimna nusha ámin wáitmak yúaṉka ni enentái̱n tunáa ajastatui .
44013034	Grace	Tura Yuska Jesusa nantakmiari̱n jintintiak , tura ni a̱ya̱shi̱ káurchatniun jintintiak , chíkich Sarmu papinium ju̱na áamtikramiayi : “ Nekas péṉkeran Tawitian anajmatramaj nuna atumin amastatjai . ”
43014020	Faith	Tura nu tsawantai̱ ju̱ nekaattarme . Wisha winia Aparja̱i̱ tsaniṉkia pujakur chikichkiitji . Núnisnak Wisha atumja̱i̱ tsaniṉkian pujajai . Tura atumsha Wiji̱a̱i̱ tsaniṉkia pujarme .
62002003	Faith	Yus tana nu umirkurkia nuikia Yus nekas nékaitji .
43008024	Sin	Tuma asamtai tájarme “ Atumi tunaari̱ji̱a̱i̱ jakattarme . ” Nekas Wi tájana núitjai . Tura nu enentáimtachkurmeka atumi tunaari̱ji̱a̱i̱ jakattarme ” tímiayi .
66017006	Sin	Nu nuwa̱sha Yus-shuar Krístunun etserkar máawarma ainia nuna numpe̱n nampekuyi . Nuna wáinkian ti enentáimturmajai .
58012017	Description	Tura nuyá ni apari̱ ukunam túrunattana nuna takui Esau ti peṉkeran wakerimiayi . Tura ti úutkuisha ni apari̱ nin nakitramiayi tura ni chichasman yapaji̱átniun tujinkiamiayi .
43007012	Description	Ashí shuarsha Nin áujmatiarmiayi . Chíkich “ péṉkeraiti ” tiarmiayi . Tura chikichcha “ Péṉkerchaiti . Aya anaṉkartawai ” tiarmiayi .
44011021	Faith	Tura Uunt Jesus ikiakárma ásar , nú nuṉkanmaya̱ aents ti untsurí̱ yaunchu túrutairi̱n iniaisar Jesusan enentáimtuiniak Yus-shuar ajasarmiayi .
52002004	Faith	Antsu Yus in péṉker enentaimturmas Uwempratin Chicham etserkatarum tusa akatrampramiaji . Tuma asamtai núnisrik étsereaji . Túrasha aya aents waramtiksatai tusar étsertsuji . Antsu Niṉki Yúsak ii enentáin nekartamin asamtai , shiir enentáimtiksataitsar túraji .
46015057	Grace	Yamái antsu ii Uuntri̱ Jesukrístu túramuja̱i̱ jákatniunka Yus nupetkaiti . Tura incha nuja̱i̱ uwempratniun amaakui shiir yúmiṉkiaji .
54005005	Faith	Nekas waje̱ niṉki pujana nu Yúsan enentáimtak tsawa̱isha káshisha iniaitsuk Yúsan áujeawai .
43016024	Grace	Yamaisha Winia enentáimtursarum winia Apar seachurme . Seakrumniṉkia amastatui ti shiir warasaruk tusa ’ tímiayi .
46007021	Recommendation	Chíkich shuara takarniuri̱ asam ti itiurchat pujakmesha itiurchat enentáimpráip . Tura aṉkant jíinkimniaitkiumka jíinkitiá .
65001019	Sin	Nu yajauch shuar atumín akantamenawai . Ju̱ nuṉkanmaya̱nak páchiniak Yusa Wakani̱n takakainiatsui .
48001006	Sin	Maa , nekasaash timiá wárik Yus ikiukmiarum . Kristu in ti anenma asamtai Yus ni shuari̱ ajastinian in anaitiamkamji . Urukamtaitsuk nuikia imiá wárik ni chichame̱ inaisamarum nusháa chicham umikrum uwemprataj tusarum .
58012014	Recommendation	Ashí péṉker túrakrum ashí shuarja̱i̱ nawamnaikiarum péṉker wekasatarum . Tunaan túrinkia Yusai̱ peṉké jeashtatui .
43021006	Description	Tutai Jesus tímiayi “ Neka untsuurnumaani̱ ajunkatarum . Nui̱ achiktatrume . ” Nii timia núnisaṉ túrawar namakan ti achikiar nekan júsatniun tujinkiarmiayi .
46007019	Recommendation	Israer-shuaraitkiumsha tura Israer-shuarchaitkiumsha nuka enentáimtuschatniuiti . Aya Yus tana nu umirkatin nekas enentáimtustiniaiti .
45012008	Recommendation	Chíkich shuar ikiakártiniaitkiumka nekas péṉker ikiakárta . Súsatniuitkiumka shiir enentáiji̱a̱i̱ ementutsuk súsarta . Shuaran wáinin atí tusa Yus apujtamsaitkiuiṉkia ti enentáimsam túratá . Tura shuar itiurchat pujuinia nu yáiṉtinian Yus suramsaitkiuiṉkia shiir enentáimsam túratá .
44019002	Faith	Tura aniasmiayi “ Atumsha Yus-shuar ajasmarmena nui̱ , ¿ Yusa Wakaní̱ atumí enentái̱n eṉkemturmakaitrum ? ” Tutai niisha tiarmiayi “ Atsá . Iikia nuka peṉke áyatkisha ántichuitji Yusa Wakaní̱ awai támaka ” tiarmiayi .
53003014	Recommendation	Ju̱ papinium ii tájinia nuna , shuar umiktinian nakitiakuiṉkia “ umichuiti ” tákuram , ni natsa̱rat tusarum ikiuktiarum .
46015050	Sin	Ju̱na tájarme , yatsuru . Aya̱sh númpentin asa nayaimpiniam , Yus akupeana nui̱ , waya̱chminiaiti . Iis , káutaiṉkia káurchatniunam waya̱chminiaiti .
43006027	Recommendation	Ju̱yá yurumak amuukatin asamtai ti pachisairap . Antsu amuukashtin yurumak tuke iwiaaku pujustinian amaana nu takarsatniuiti . Nú yurumkanka Wi , Aents Ajasu asan , susattajrume . Yus Apa nuna túratniun surus “ Ju̱ka shuáran Yáiṉkiartiniaiti ” túrutui ” tímiayi .
59004003	Sin	Tura seakrumsha yajauch searme . Atumí péṉkeri̱ji̱a̱i̱ warastin enentáimiu asarum searmena nusha wáintsurme .
49005020	Faith	Ii Uuntri̱ Jesukrístu náari̱ji̱a̱i̱ ashí irunna nu Yus Apa tuke yumiṉsatarum .
48003006	Faith	Yaunchu ii uuntri̱ Apraám enentáimpratai . Yus-Chicham nin tawai : “ Apraám Yúsan enentáimtusmatai Yus “ Ayu , péṉkeraitme ” tímiayi ” tawai .
66021023	Grace	Nu péprunmasha tsawaí-nantusha kashí-nantusha atsumchamai . Antsu Yusa winchari̱ tsáapin awajmiai . Núnisaṉ Muriksha tsáapin awajmiai .
45008009	Faith	Tura átumka aya̱sh wakeramu umirtsuk tura Yusa Wakaní̱ pujurtamkurmin ni wakeramu enentáimtiniaitrume . Ashí shuar Krísturtin ainia nu ni Wakani̱n takaku áiniawai . Takakchaitkiuṉka nuikia Krístunuchuiti .
45011023	Faith	Núnisaṉ Israer-shuar ataksha Yúsan enentáimtuiniakui páchitsuk ataksha anujkachminkait . Nekas túrattawai .
66014005	Description	Nu shuar peṉké wáitruachu ásar Yúsai̱sha ti shiir tunáa máatrachu armai .
44024014	Faith	Túrasha ju̱na paant ujaajme . Jesus yamarman jintíana nuna umíajai . Kame Israer-aentska wáitiaiti tuinia nuna wikia umíajai . Túrasha nuna túran ii uuntri̱ Yusri̱ akupkamia nunak umiktasan pujajai . Jes , ashí Muisais aar akupkamia nuna tura ashí Yúsnan yaunchu etserin aar akupkarmia nunasha uminiaitjai .
45013008	Recommendation	Kuitja̱i̱ tumashrintin airap . Antsu mai anenai tuke ajatarum . Chíkich shuar aneakum nin péṉker túrattame . Túram ashí akupkamu páchitsuk umirkattame .
66016009	Sin	Tura shuar ti sukuám wáitiarmia nu , nu wáitkiastinian nérenniun Yusan yajauch chicharkarmai . Tura ni tunaari̱n enentáimtsuk Nin shiir awajsatniuncha peṉké nakitrarmai .
66021012	Description	Pepru yantame̱sha ti yakí péṉkramuyi tura wáitiri̱ tuse amai . Tura nu wáitinium suntar wajatiarmai . Nu wáitinmasha Israer-shuara uuntri̱ tuse armia nuna naari̱ áarmauyi .
48003013	Grace	Tura Kristu yamaikia uwemtikrampramji . Akupkamun umirkachu yumiṉkramuiti tana nuka in túramtsuji . Antsu Kristu in yainmaktin krúsnum jaka yumiṉkramu ajasmiayi . Kame áarmaiti : Shuar jakati tusa numiniam nenasma yumiṉkramuiti .
48001013	Sin	Tura wi yáunchu ti yajauchin túramiaj nuka antukchakaitrum . Israer-shuar Yúsnan takainia nútiksanak wisha takasmajai . Tuma asan Yus-shuaran ti kajerkan tuke pataatukmajai amuktaj tusan . Nusha nékarme .
66020002	Description	Nu suntarsha Ti Kajen Yajasman jiru kampurmaja̱i̱ jiṉkiamai . Nu Yajasma iwianchi kapitiántri̱ Satanas tutainti . Yáunchuya̱-napiti niisha . Tura nu iwianchin jiṉkiá mir uwí pujusat tusa
44008009	Description	Tura nú nuṉkanam uwishin Semuṉ pujumiayi . Nuikkia wi ímianaitjai tusa Samarianmaya̱ aentsun anaṉniuyayi .
50003010	Faith	Tuma asamtai ashí naṉkaamas wakeraj nu jú̱iti : Krístun péṉker nekaan nekas enentáimtustinniasha tura ni iniantkimiu kakarman takustinniasha wakerajai . Tura Niiji̱a̱i̱ métek ajastinian wakerakun ni wáitkiamunam tsaniṉtinniasha tura Nii jakamia núnisan jákatniuncha wakerajai .
54005022	Recommendation	Yus-shuara uuntri̱ atí tusam wárik anaikiaip . Wárik túramka chikicha tunaarí̱n sumamattame . Ashí tunaanum peṉké pachiinkiaip .
56002003	Recommendation	Tura núnismek nuwa̱ katsunt Yusna ainia nusha ju̱ jintintrata . Niisha núnisaraṉ Yus-shuarti túramnia nuna péṉker túrawartí . Tsanumin tura nampen áchartí . Antsu péṉker wekasatniun unuinin arti .
46007038	Recommendation	Tuma asamtai nuatmamtikiaṉka péṉker túrayi tura apujsaṉka nu naṉkaamas péṉker túrayi .
59001022	Recommendation	Yus-Chicham umikta . Aya ántukaip . Aya ántakmeka amek anaṉmamattame .
43007001	Violence	Nu naṉkaamasmatai Jesus Kariréa nuṉkanam wekaimiayi . Jutía nuṉkanam wéchamiayi Israer-shuara uuntri̱ nui̱ máataj tutai .
46001030	Grace	Tura Yus atumin Krístuja̱i̱ tsaniṉ apujtamsaiti . Tura Kristu enentáimtusar Yus nekas nekataiṉkia nekaattaji . Kristu enentáimtakrin Yus shiir enentáimturmaji , péṉker awajtamji , tura uwemtikramji .
43013005	Description	Nuyá nijiaamatainium entsan yará ni unuiniamuri̱ nawe̱n nijiatramiayi . Tura awaṉkémja̱i̱ japirmiayi .
44022004	Violence	Tura Jesusan umirkaru ármia nuna máataj tusan pataatukni wekaimiajai . Túran áishmaṉkan nuwa̱ncha achikian sepunam eṉkeataj tusan túrimiajai .
43007043	Description	Tuma asamtai shuar niisháa niisháa enentáimprar kanakiarmiayi .
60005002	Recommendation	Yus-shuar ame íistiniaitmena nu , péṉker iistá , murikiu wáinin ni murikri̱n wainnia áintsamek . Nakittsuk , shiir enentáimsam túrata , Yus wakerana nuke . “ Chíkich akupta asamtai túrattajai ” tútsuk tura nuja̱i̱ kuítrintin ajastin enentáimtsuk nekas wakeritia , Yusa takatri̱ asamtai .
46015056	Sin	Yaunchu Yus akupkamu tiniu asamtai shuar tunáa tura jákatniuiti .
59005004	Sin	Ame takat iniararam ementushim akirarmamna nu “ akirkati ” turamainiawai . Anearta . Yaki̱yá Yus , nayaimpinmaya̱ suntara uuntri̱ , nu takartamniu chichame̱n antukai .
60002001	Recommendation	Tuma asamtai , ashí yajauch ana nu iniaisatarum . Anaṉkatin , ántar-chichamtin átin , chikichna wakeruktin , ashí tsanumpratniusha iniaisatarum .
46007039	Recommendation	Nuwa̱ aishri̱ iwiaaku pujakuiṉkia tuke niiji̱a̱i̱ tsaniṉ pujustiniaiti . Tura ni aishri̱ jakamtai aṉkant ajas ni wakera nuja̱i̱ Yus-shuaran iis nuatnaikiamniaiti ,
55002018	Sin	Niisha nekas chichaman iniaisar tura ashí Yus-shuar nantaktincha naṉkaamasai tuíniakui chíkich chíkich shuar Yúsan naka enentáimtuiniatsui yamaikia .
48005006	Faith	Nekas Krístunuitkiurkia tsupirnaktin atsumatsji . Antsu aya Yus nekas enentáimtakur ashí anenaitniuitji .
58005009	Grace	Nuja̱i̱ ti nekas Uwemtikin ajasmiayi . Tura shuar umirainia nuna tuke uwem ataksha Yus-Papinium jú̱nis tawai : “ Mirkisetékka Yúsnantikrarminiaiti .
46016001	Recommendation	Yusa kuitri̱ irurtinkia , Yus-shuaran Karasea nuṉkanam tímiaj núnisnak atumniasha tájarme .
49005022	Recommendation	Núwa̱ka Krístun umirna núnisaṉ ni áishri̱ncha umirkatniuiti .
43008012	Faith	Ataksha Jesus Yusa Uunt Je̱e̱n iruntrarun tímiayi “ Ju̱ nuṉkanam Wi tsáapninia áintsan shuara enentái̱n tsáapniajai . Ashí Wiji̱a̱i̱ tsaniṉ wekaana nú shuar ni enentái̱n kiritniunam wekasashtatui antsu tsáapnin yamaram iwiaakman súana nuja̱i̱ wekasattawai . ”
65001017	Recommendation	Tura atumsha , aneamu yatsurú , ii Uuntri̱ Jesukrístu akatramuri̱ yáunchu “ aneartarum ” tiarmiania nusha enentáimtustarum .
44017025	Grace	Niisha aents yáinkiat tusa atsumatsui . Warí , imia-niṉki Niisha ii iwiaakmari̱n , ii maya̱ttairi̱ncha tura ashí írunna nunasha súramtsujik , tímiayi .
62005009	Faith	Aents étserainiakui ántureaji . Nuna naṉkaamas Yus ni Uchiri̱n tana nu nekas anturkatniuitji .
45013014	Faith	Ii Uuntri̱ Jesukrístu túramia núnisrik túratai . Tura ii aya̱shí̱ wakeramu umikiat tusar tsaṉkatkashtiniaitji .
58011030	Description	Israer-shuarsha Yúsan shiir enentáimtuinia ásar Yus timian umirkar siati tsawant Jerikiú péprun téntakarmatai a̱a̱ tanish sáanákmiayi . Nuja̱i̱ ti yúpichuch nupetkarmiayi .
44019011	Grace	Tura aentsti túrachminian túrat tusa Yuska ni kakarmari̱n Páprun susamiayi .
43008034	Sin	Jesus tímiayi “ Timiá nekasaiti , ashí shuar tunaan túruinia nuka nu tunaaja̱i̱ emetamuiti . Tuma asa takarniua núnisaṉ ajasuiti .
62004011	Faith	Aneamu yatsuru , Yus núnis anenma asakrin iisha núnisrik mai anenai ajartai .
44002028	Grace	Tura iwiaaku átin jintia jintintrutamame . Tura tuke pujurtakum waramtikrustatme . Tu áarmiayi Tawit ’ tímiayi .
54004013	Recommendation	Wi jeatsa̱i̱ṉ Yus-Chicham áujeakum shuar jintintiata . Túram Yus-shuar ikia̱kárarta .
47004008	Description	Tuma asamtai ii itiurchatri̱ árentmaku áriniṉ tuke jiinkimniaitji . “ Itiurkatjik ” taji , túrasha Yus yáinmaji .
44002013	Description	Tura chikichcha wishikiarmiayi . “ Nampeku áiniatsuash ” tiarmiayi .
66021018	Description	Nu péṉkramusha jaspi kayaja̱i̱ najanamuyi . Péprusha aya kúrikiyi . Nu kuri ti peṉker sáarauyi .
66015006	Description	Tura Ti Shiir Tesaamunmaya̱ siati suntar siati wáitkiastinja̱i̱ jíinkiarmai . Niisha ti shiir pújun entsaru armai . Netsepnumsha kurin emenmama armai .
45012014	Recommendation	Yajauch awajtamainia nu shiir awajsatarum . Yus yajauch yumiṉtsuk nu shuaran péṉker túrawarat tusarum seattiarum .
66001015	Description	Ni nawe̱sha ti wincha asa jiru yaṉkutaku jiamua áinis néwar ajarmiayi . Ni chichame̱sha ti kakaram asa uunt entsa téter ajá áintsauyi .
43017026	Grace	Nú shuaran Ámin nekarmawarti tusan jintintiaitjai . Tura nu arantcha jintintiattajai . Núja̱i̱ṉkia Wisha ni enentái̱n pujurkui Winia anenmena áintsaṉ niisha aneṉkratin ajasartatui ” áujtak tímiayi Jesus .
45008032	Grace	Ni Uchirí̱ncha suritramkachmiaji antsu in jarutramkat tusa akupturmakmiaji . Tura asa ni Uchirí̱ji̱a̱i̱ métek ti shiira nuna ashí suramsashtatjik .
65001018	Sin	“ Amúamu tsawant ishichik ajatesmatai shuar Yúsnan wishikrar nakitrartatui . Tura ni yajauch wakeramuri̱niak umíi pujuartatui ” tiarmiayi .
45011018	Recommendation	Tura kanawe̱ tsupikmaja̱i̱ naṉkaamantu enentáimtumasaip . Warí , ame kakarmarmi̱ji̱a̱i̱ numi wajatsui antsu ni kakarmari̱ji̱a̱i̱ iwiaakme .
47001024	Faith	“ Aya wi tájana nútiksarmek Yus enentáimtustarum ” waantu enentáimtumasar nu titin nakitiaji . Yus nekas enentáimtusmaaja̱i̱ kaka̱a̱rme . Antsu nekas warastarum tusar wakeraji .
43011001	Description	Petania péprunam áishmaṉ , ni naari̱ Rásaru , jaa pujumiayi . Nu péprunam Marí ni ka̱i̱ji̱a̱i̱ Mártaja̱i̱ pujumiayi .
52004008	Sin	Tuma asamtai shuar ju̱ chichaman nakitiakka áentsun nakitiatsui , antsu Yúsan nakitraiti . Tura nu Yussha ni Wakani̱n amaawiti tunaan túrashtinian .
62004002	Faith	Ju̱ja̱i̱ nekapsarum ya nekas Yusa Wakani̱n takaka nu nekaattarme : Shuar “ Jesus Yusa Uchiri̱ Krístuitiat nekas aents ajas aya̱shimkiamiayi ” tana nu Yusa Wakani̱n nekas takakui .
65001008	Sin	Ayu . Atumí̱i̱n yajauch shuar ainia nu , yaunchu túrunamun enentáimtsuk tuke yajauch enentáimiainiak ni aya̱shin yajauch awajmamainiawai , Yusnasha nakitiainiawai , tura ashí akupin ainia nunasha yajauch áujmatainiawai .
60003011	Recommendation	
51001023	Faith	Tuma asamtai Jesukrístu shiir enentáimtusrum kakaram ajasrum katsua̱rtiniaitrume . Tura uwempratin chicham antukuitrum nuyá kanakchatniuitrume . Ju̱ uwempratin chichaman ashí nuṉkanam etsernakuiti . Wisha , Papru asan , etserkatniun yaimjai .
43008059	Violence	Nuna takui kayan achikiar “ Jesusan tukutai ” tiarmiayi . Tura Jesus ú̱u̱mak ni matsatmanum ajapéniṉ weak Yusa Uunt Je̱e̱nia̱ jiinki wémiayi .
49004024	Recommendation	Tura yamaram enentáimtairam emetatarum . Nuka Yusja̱i̱ métek najanamu asa nekas péṉker tura shiira nuna tuke túriniaiti .
66014012	Faith	Nu asamtai ni chichame̱n umirainiak Yusna ainia nuka Krístun ti shiir nemarainia ásar nu tsawantai̱ itiurchatnum pujuiniak katsuntratin áiniawai . ”
44013030	Description	Túramunak Yus jakamunmaya̱n iniantkimiayi .
43010011	Description	Wikia péṉker wáinniuitjai . Péṉker wáinniuka ni murikri̱n uwemtikrartaj tusa jakattawai .
49003002	Grace	Yus anentak Yus-Chichaman atumin etserkatniun akatar akuptukuiti . Nu nékatsrumek .
56003010	Recommendation	Shuar tsanumprur yajauch enentáimtunaimtikiana nu chicharkata . Ántachkuiṉkia ataksha chicharkata . Tura peṉké tujinkiamka ji̱i̱ki akupkata .
43010019	Description	Israer-shuarsha nuna antukar niisháa enentáimprar kanakiarmiayi .
43003033	Faith	Antsu ni chichame̱n ántana nuka “ Yusa chichame̱ imiá nekasaiti ” tawai .
61003014	Recommendation	Nu tuma asamtai , aneamu yatsurtiram , ju̱ túrunati tusarum nákarmena nui̱ , imiatkinchanum wekasam chamir enentáimja̱i̱ makuuchmin Yus wáitkiati tusarum wekasatarum .
53003001	Faith	Nuyá , yatsurú , Yusa chichame̱ shiir pampartí tusarum Yus áujtursatarum . Átum Yus-Chicham wakerukmarmena áintsaṉ ashí nuṉkanam wakerukartí tusarum Yus seatarum .
47004014	Faith	Yus kakarmaiti . Uunt Jesusan jakamunmaya̱n iniantkimiayi . Incha núnisaṉ Jesusja̱i̱ iniantamkittiaji . Tura atumja̱i̱ métek ni pujamunam juramkittiaji . Nusha paant nékaji .
59005014	Recommendation	Yus-shuartiram , shuar jáakka , Yus-shuara úuntri̱n untsukti . Tura niisha taarti . Tura Jesusa naari̱ pachikiar asuitiji̱a̱i̱ jaa shuaran ishichik kuerarti . Túrawar Yúsan áujtusarti nu shuaran .
44007023	Description	Estepaṉ tuke étseruk juna tímiayi : ‘ Nuyá Muisais kuarenta ( 40 ) uwí takaku asa Israer áentsun iyutaj tusa wakerimiayi , ni shuari̱ asamtai .
44023027	Violence	Israer-aents ju̱ áishmaṉkan maatai tusar wakeruiniak achikiarmiayi . Tura niisha Rúmanmaya̱ áentsuitkui wikia nuna nekaan suntarja̱i̱ werin jukimjai .
44019029	Description	Nuiṉkia aents páchim enentáimprarmiayi . Túmainiak Masetúnianmaya̱ Kayuncha Aristárkuncha Páprun nemari̱n ármia nuna achikiar japirkutak iruntai je̱a̱nam júkiarmiayi .
44003014	Sin	Jesus péṉker nákak enentáimniuyana nu “ akupnakchati ” tímiarme . Antsu shuáran main akupnakat tusarum wakerimiarme .
44015009	Faith	Yus incha aushatka awajtamsachmaji , tímiayi . Antsu métekraketji . Tuma asamtai niisha Yúsan enentáimtuiniakui , Yuska enentái̱ya̱n ni tunaari̱n japirarmai , tímiayi .
46011028	Recommendation	Nu asamtai ashí shuar ju̱ apatkun yútsuk tura ju̱ piniṉnumia̱ncha úmutsuk ni enentái̱n iwiaratniuiti Yusja̱i̱ .
46015058	Faith	Nu asamtai , aneamu yatsuru , kakaram ajasrum yawe̱tsuk naṉkaamas Yusa takatri̱ takastarum . Ii Uuntri̱ Krístuja̱i̱ tsaniṉkia takaarum nuka peṉké ántrachuiti . Nu paant nékarme .
46004016	Recommendation	Tuma asamtai wi wekaajna áintsaṉ wekasatarum atumsha .
46001021	Faith	Aya ni nékamuja̱i̱ aents Yúsan nekaacharmiayi . Núnisaṉ atí tusa Yus túramiayi , timiá neka asa . Antsu ashí aentsun Yus ni chichame̱ja̱i̱ uwemtikratniun wakerimiayi . Chíkich “ ántraiti ” tuiniana nu chichamja̱i̱ṉkⁱ Yus Nin enentáimtuinia núnaka uwemtikratniun wakerak túramiayi .
60003001	Recommendation	Tuma asamtai , nuwa̱tiram atumí áishri̱ umirkatarum . Amesha péṉker , Yus umirka weká asakmin , áishrum Yus-Chichaman umirchaitiat , ame túramurmin nekáa , ámeka chichaatsminiṉ , niisha Yus-shuar ajastinian wakerittiawai .
47005020	Recommendation	Krístunu ataksamu asar , Yuska “ winia Uchirja̱i̱ nawamnaikiatarum ” tusa ii wene̱ja̱i̱ atumin seatmarme . Tuma asakrin , Kristu náari̱i̱n “ túratarum ” tájarme .
44002024	Description	Túramunak Yus Jesusan jákatniun nupetmamtik iniantkimiayi , tuke jákachmin asamtai .
59002007	Sin	¿ Níṉkichuk ainia Kristu naari̱ shiira nuna ántar pachikiar peṉké yajauch áujmatainia nu ? Tura átumka nuna naari̱ tuke shiir awajkurmin , ashí shuar “ Kristu shuari̱ ” túramainiawai .
54003003	Description	Nampechusha tura suiir enentáimtichusha átiniaiti . Aya kuítian ikiauṉkatniun enentáimtuschatniuiti . Antsu tsaṉka átiniaiti . Kajechusha átiniaiti . Chikichnancha wakerutkashtiniaiti .
43004014	Grace	Antsu Wi súajna nú entsan umarka peṉké kitiamchattawai . Antsu nu entsa Wi susamuka ni enentái̱n púkunia áintsaṉ tuke pajamtiatui nuja̱i̱ tuke iwaaku pujustí tusa .
62002005	Faith	Antsu shuar Yus tana nuna umireakka Yúsan ti shiir aneawai . Túrakur Niiji̱a̱i̱ tsaniṉkiar pujamu nékaji .
66016013	Description	Tura nuyá ju̱na wainkiamjai . Ti Kajen Yajasma wene̱ya̱sha , Entsaya̱ Yajasma wene̱ya̱sha tura núnisaṉ peṉké Kukaria̱ Yajasma ántar yúsnan etserniua nuna wene̱ya̱sha puachia núnin yajauch wakan menaint jíiniarmai .
59002008	Recommendation	Yus-Chichamnum ju̱ akupeamu nekas péṉkeraiti : “ Ame aya̱shim aneamna núnismek ame írutramuram aneeta . ” Nu nekas umirniuitkiurmeka maak .
47004005	Faith	Iisha étserkur , Jesukristu ii Úuntri̱nti tu étsereaji . Iikia atumí úuntri̱ntji tátsuji . Antsu , Jesus ii uuntri̱ asamtai , atumi̱ yáintri̱ntji , taji .
46015033	Recommendation	Anaṉnawairap . “ Péṉkeraitiatam yajauch shuarja̱i̱ tsaniṉkia wekakmeka yajauch máatrattame ” tiniu áiniawai .
58013020	Grace	Imiatkinchanum apujkartinia nú Yus , Jesukrístun jakamunmaya̱ iniantkimia nuka , ni numpé̱ kakarmari̱ji̱a̱i̱ ashí péṉker ana nuna suramsarti . Nuja̱i̱ ni wakeramu túrattarme . Tura Jesukrístu kakarmari̱ji̱a̱i̱ ashí ni wakeramun in pujurtamas takasti . Ii Uuntri̱ Jesukrístu ashí Yus-shuaran ti peṉker Wáinniuiti . Tura ni numpe̱ja̱i̱ Yamaram Chichaman kakaram awajsamiayi . Nu Chichamsha tuke meṉkakashtatui . Aya Kristu tuke shiir awajnasti . Núnisaṉ atí .
50001027	Recommendation	Kristu chichame̱ ti peṉker asamtai atumsha aya péṉkera nuke túratarum . Wi atumja̱i̱ pujaknasha tura yajá pujaknasha átum ti shiir túrarmena nuna antuktinian wakerajai . Ashí shuar uwempratin chichaman nekaawar umirkarat tusarum chikichik enentáiji̱a̱i̱ kakaram ajastarum .
46006014	Grace	Tura Yus ii Uuntri̱ Jesusan iniantkimia núnisaṉ ii aya̱shí̱ncha nu kakarmari̱ji̱a̱i̱ iniantkittiawai .
55001006	Recommendation	Tuma asakmin tájame : Yusna takasái tusan winia uwejrun ámin awanteakui Yus kakarman suramsamia nuja̱i̱ atak kakaram takasta .
60004006	Grace	Túrasha jaka armia nu Yusa shiir chichame̱ ujankarmiayi . Ni a̱ya̱shi̱i̱n ashí shuarja̱i̱ métek jakamniaitiataṉ Yus iwiaaku pujana núnisaṉ ni wakaní̱i̱ iwiaaku pujusarat tusa ujankarmiayi .
46007023	Recommendation	Ti wáitsamiayi Kristu in aṉkant awajtamsatniun . Ni numpe̱ja̱i̱ sumakma asarum shuar emetamu áirap .
46010010	Recommendation	Yussha yajauch áujmatsashtiniaiti . Nuna túrawarmatai Yus ni suntari̱n akupak untsurí̱n maawarmiayi .
47002017	Faith	Kame untsurí̱ aents kuítian achiktaj tusar Yusa chichame̱n yapajinia núniskechuitji . Antsu Krístunu ajasu asar , Yus akupkamu asar , Yus íimmianum anaṉtsuk esetsar étsereaji .
45015001	Recommendation	Yusja̱i̱ katsua̱ru ájinia nu iik enentáimtumatsuk kakarmachu ainia nu yáiṉtiniaitji .
50002024	Faith	Kame Kristu yáintkiui wíkisha wárik íimniaitjarme .
66007001	Description	Nu naṉkaamasmatai kuatru nayaimpinmaya̱ suntar , nunkaa kuatru yantamé̱n wajan wainkiamjai . Nusha kuatru nase kukarsha , nayaantsanmasha tura kampunniunmasha nasenkacharat tusar wajatiarmai .
60004003	Sin	Warí , Yúsan nékainiatsna nú shuar túruiniana nu atumsha núkap túrichmakuram . Yus-shuar ajatsuk tsanirmatin wakerimiarme . Yajauch túratniusha , nampernum nampekrum ti yurumárum , enentáincha ajasrum charaatum ajatniusha , ántar-yusa namperi̱i̱n yajauch ana nu najanatniusha nusha ashí wakerimiarme .
66011005	Violence	Shuar nin yajauch awajsataj tutai ni wene̱nia̱ jinia ji̱i̱ki nemasri̱ ashí áesatniuiti . Núnisaṉ nin yajauch awajsatniun wakera nuka jákartatui .
44023005	Recommendation	Tutai Papru tímiayi “ Yatsuru , wisha Patri uuntri̱ áutskaitia tíchamjai . Nékaitkiunka núnaka tícha̱a̱jai . Kame wisha nékajai , Yus-Chichamnum tawai “ Atumí uuntri̱ yajauch chicharkairap ” tawai ” tímiayi .
66022015	Sin	Tura antsu Yúsan enentáimtachuka , wawekratniuka , tsanirmatan pujurainia nuka , maṉkartinkia , ántar-yus tikishmatniuka , tura ashí shuar wáitian wararainiak tuke túrin ainia nuka a̱a̱ matsatainiak peṉké waya̱chmin áiniawai .
66002014	Sin	Túrin áminiṉ ju̱na títiatjame . Atumi̱i̱nia̱ shuar yaunchu Yúsnan etserin Param yajauch jintíamun tuke emetainiawai . Niisha Israer-shuaran tunáa awajsat tusa kapitián Parakan unuiniarmiayi . Nuyá Parak Yus-sutai namaṉken maar yúatniun Israer-shuaran jintintiamiayi . Núnisaṉ ti tsanirmatniun jintintiamiayi .
53001003	Faith	Yatsurú , átum péṉker matsatu asakrumin iisha Yus tuke yúmiṉkiaji . Átumka Yus nekas enentáimtustin nú núkap nekaakrum wéarme . Tura nuamtak aneniastincha nú núkap nékarme . Nu tuma asamtai Yus yumiṉsatniuitji .
46012002	Sin	Yaunchu átum Yus-shuar tuke ajatsuk chíkich shuarja̱i̱ métek ántar-yus tikishmatramarme . Niisha ántar-yus ásar áujmattramsachmin ármiayi .
49005025	Recommendation	Kristu ni shuari̱n ti aneak nin yáiṉtaj tusa jákatniun surumakmiayi . Núnisrumek áishmaṉtirmesha atumi nuwé̱ aneatniuitrume .
45012017	Recommendation	Shuar ámin yajauch awajtamkuisha nincha yapajkiataj tu enentáimsáip . Aents íisam péṉker áminia nu amesha tuke túratá .
60005006	Recommendation	Wats , Yus timiá kakaram asamtai , amek nekamam , péejchach enentáiji̱a̱i̱ enentáimtumasta . Nuiṉkia tsawant jeamtai ni wakerak Yus ámin peṉkeri̱ awajtamsattawai .
44014017	Grace	Tuma aiṉ shuaran péṉker awajsamuja̱i̱ Wiitjai Nekas Yus tusa paant awajmamsamiayi . Kame yumi yutuktinian nayaimpinmaya̱ akupturmaji . Tura ejemarar warasarmí tusa yurumak nerektinniasha súramji ” tímiayi .
54003011	Recommendation	Nuwa̱sha péṉker asamtai ashí shuarsha nin shiir enentáimtustin áiniawai . Tsanumniuchu antsu esetar enentáimiar nii chichaa ímiatrusaṉ umin átiniaiti .
66002021	Sin	Niisha ni tunaari̱n enentáimiar iniaisat tusan nákasuitjai . Tura nakitiawai .
44012020	Description	
43008049	Sin	Jesussha tímiayi “ Iwianchrukchaitjai . Áyatik winia Aparun shiir enentáimtikiajai . Tura átumka yajauch chichartarme .
43006018	Description	Tura nase ti umpúakui chíchimi ti wajaimiayi .
45008018	Faith	Maa , yamái ti wáitiakrisha ukunmaṉka nayaimpiniam ti shiir pujakur nu wáitsamu kajinmatkittiaji .
62002012	Grace	Uchitirmincha , Jesukrístu jakamuja̱i̱ atumí tunaari̱ tsaṉkurnaru asakrumin ju̱na áateajrume .
55001009	Grace	Ii péṉker túrichu áriniṉ Yus in anenma asa uwemtikramar péṉker túratniunam apujtamsaitji . Iisha Jesukrístuja̱i̱ tsaniṉkiaru asakrin tura Yus nuna túratniun wakerak túramiayi . Yaunchu ju̱ nuṉka atsai̱sha in tuke waitnentrampramiaji .
43019006	Violence	Israer-patri uuntri̱sha suntarsha Jesusan íisar ataksha ataksha kakantar untsumainiak “ Krúsnum jakati ” tiarmiayi . Piratusha “ Átum júkiirum máatarum . Ni tunaari̱n peṉké wáittsujai ” tímiayi .
60001010	Grace	Yus áentsun waitnenta asa , uwemtikrataj tusa tuke wakerimiayi . Núnaka Yúsnan etserin etseriarmiayi . Kristu Wakani̱ ni enentái̱n pujuriarmia nu , túruntsa̱i̱ṉ Kristu wáitsatniuri̱n jintíarmiayi . Tura ukunam ni ti shiir pujustintri̱ncha etseriarmiayi . Túrasha “ tuu áishmaṉkait Kristu tutai , tura urutiák túrunat ” tusar nu etserin émamkesar anintrusarmiayi .
63001007	Sin	Ju̱ nuṉkanam anaṉkartincha ti írunui . Jesukrístu nekas aents ajas akiiniamia nuna enentáimtuiniatsui . Nu shuar anaṉkartin ásar Kristu nemasri̱ áiniawai .
44024005	Sin	Ju̱ áishmaṉ Papru , suṉkura utsukratniua núniniaiti . Niisha ashí nuṉkanam mesetan najanatniun Israer áentsun ikiakáiniaiti . Tura Jesusa aentsri̱ , Nasarénu tuinia nuna úuntri̱nti .
54003016	Grace	Maa , imiá nekasaiti , Yus iwiainturmakma ashí naṉkaamas ti peṉkeraiti . Tura jú̱iti : Yuska aents ajas jú̱ nuṉkanam paant wantinkiamiayi . Yus Wakancha “ ti shiiraiti ” Nin tímiayi . Yusa suntari̱sha Nin wáinkiarmiayi . Ashí nuṉkanam nu etsernakmiayi . Túramtai ashí nuṉkanmaya̱ shuar umirkarmiayi . Tura nayaimpiniam waketkimiayi .
66016021	Violence	Núnisaṉ nayaimpinmaya̱ uunt kaya núnisaṉ micha kákeramai . Ti uunt áiniak kintiarja̱i̱ métek kijin armai . Shuarsha nuja̱i̱ ti wáitiainiayataṉ áyatik Yúsan yajauch chicharkarmai .
61003013	Faith	Tura iikia yamaram nayaimpisha , yamaram nuṉkasha ati tusar nákaji . Nu átatui , tímiayi Yus . Tura nui̱sha aya péṉkerak átatui .
66006014	Description	Nayaimpisha papí penuara júamua áintsaṉ meṉkakamai . Tura naintcha yajá apujnasarmai . Tura nuṉkasha nayaantsanam ajapén atentrainia nusha yajá apujnasarmai .
58010010	Grace	Jesukrístu Yúsan umiruk jákatniun chikichkí surumakmatai Yus in tunaarincha shiir awajtamsaitji .
52001002	Faith	Iisha Yus áujkurkia atumniasha tuke enentáimtusar Yus shiir yumiṉsaji .
66006004	Violence	Túrutkui chíkich kawai kapa̱a̱kun wainkiamjai . Nui̱ ekeemia nuna puniá úuntan susamuyi . Nusha shiir pujuscharat tusa ashí jú̱ nuṉkanmaya̱ shuaran máanaimtikiatniun akupkamuyi .
54006001	Recommendation	Takarniutirmesha , atumí uuntri̱ ti shiir umirkatarum . Túrachkumniṉkia chíkich shuar Yusnasha ii unuiniamuncha yajauch áujmattsartatui .
51003009	Recommendation	Yus-shuar ajasrum yaunchu enentáimtairam iniaisamarme . Tura yaunchu túrutairmesha iniaisaitrume . Tuma asarum nuamtak tsanumprunairairap tura wáitruawairap .
66002020	Sin	Túrin áminiṉ ju̱na títiatjame . Nu nuwa̱ Jesapír awematsme . “ Yúsnan unuiniajai ” tinia Wíi shuaran ti anaṉkenawai . Tura ti tsanirmatniuncha tura ántar-yus-sutai namaṉken maar yúatniun jintintiainiawai .
48003008	Grace	Yamái páantaiti . Yus ashí Israer-shuarchancha tawai “ Aya winia enentáimtursarum péṉker átatrume ” . Israer-shuarchasha nuja̱i̱ péṉker ajastinia nuna ti yaunchu neka asa , Apraáman ujakmiayi , “ Ámiji̱a̱i̱ ashí aents ti shiir ajasartatui . ” Tu ujakmiayi .
58012005	Recommendation	Yus nekas ni uchiri̱n chicharkatniua áinis túramprum nu kajinmatkichmashuram . Jú̱nis tawai : “ Uchirú , wi jintintramajmena nu kajinmatkip . Asutiámkuisha kúntuts pujusaip . Kame Uuntka Nii aneana nuna jintintiawai . Tura ni uchiri̱ ajasat tusa achíana nuna asutiawai . ”
58013017	Recommendation	Yus-shuaran akupin ainia nu umirkarum shiir enentáimtikratarum . Ni takatri̱n Yúsan ujaktin ásar atumí wakani̱n shiir wainiainiawai . Niisha itiurchatcha antsu wakerumainian túrawarat tusarum shiir yáiṉtarum . Nu túrachkumka ¿ itiurak yainmakarat ?
44013019	Description	Tura nuya̱ṉka siati áentsun mátsatkainian , Kanaan nuṉkanam matsamarmia nuna amukarmiayi . Nú nuṉkan ii yaunchu úuntri̱n susataj tusa Yus túramiayi .
54006003	Faith	Shuar ti shiir naka chichaman ii Uuntri̱ Jesukrístunu ana nuna nakitiak antsu niisháa chichaman étserkuṉka
63001010	Recommendation	Shuar Kristu chichame̱n jintíachu atumí je̱e̱n írmástaj tusa jeakui awa̱yáwairap tura “ shiir taume ” tiirap .
47001005	Grace	Warí , Kristu wáitsamuri̱ núkap pachiinkiaitjinia núnisrik ni atsaṉkramuri̱n núkap pachiinkiaitji .
65001011	Sin	Maa , anearartí . Kaíṉ yajauchin túramia núnis tura ásar jákartatui . Tura Parama áinis kuítian ti wakeruiniak imia niṉki tunaanum tsaṉkamakaru áiniawai . Tura Kurea áinis ashí akupniun nakitin áiniak kajiṉkiartatui .
65001010	Sin	Túrasha ju̱ shuarka nékainiatsna nuna náṉkamsar yajauch chicharainiawai . Tura nékainiana nuka yawá áinis enentáimtsuk áyatik nékainiawai . Tura núja̱i̱sha imia niṉki yajauch emesmamainiawai .
58011007	Faith	Yus , ‘ amaarkatniun akupkattajai ” tiniu asamtai , Nuaisha Yúsan nekas enentáimtak , amaarun wáinchaitiat , “ túrunattawai ” tímiayi . Túrak Yus timiaja̱i̱ métek uunt kanun najana ni shuari̱ncha uwemtikramiayi . Tura Yúsan nekas enentáimta asamtai Yus “ péṉkeraitme ” tímiayi . Tura ni umirkamuja̱i̱ chíkich shuar Yúsan enentáimtachun súmamtikiawarmiayi .
58009006	Description	Núnis aa asamtai Shiir Tesaamunam ashí Yúsnan pujurin tuke wáiniak Yúsnan takasarmiayi .
44007051	Sin	Estepaṉ tuke étseruk : ‘ Tura átumka Israer-shuartirmeka atumí enentái̱ji̱a̱i̱ tuke umichuitrume . Atumí kuishi̱sha weaktsui tura Yus nékachua núniniaitrume . Yusa Wakaní̱ji̱a̱i̱sha tuke nemasnaikiaitrume . Tura atumí yaunchu úuntri̱ji̱a̱i̱ métek túrarme ’ tímiayi .
54001009	Sin	Kame akupniuka péṉker shuaran itit awajsatniun akupenatsui . Antsu yajauch shuar ju̱na túrin ainia nuna itit awajsatniun akupenawai : Tunáa shuarnasha , umichuncha , Yúsnasha tura ashí Yúsnancha nakitiainia nunasha , aparí̱n máinniasha , nukurí̱n máinniasha , kame maṉkartinniasha ,
46005009	Recommendation	Nuik papin áatramajrumna nui̱ “ Tsanirma shuarja̱i̱ṉkia íischatniuitrume ” tímiajrume .
48001015	Grace	Túrasha wikia akiintsai̱ṉ Yus winia achirkamiayi , tura ti aneṉkratmari̱ji̱a̱i̱ winia anaitiukmiayi .
45007015	Description	Kame túrajna nuna itiurchat enentáimtajai . Péṉker túratniun wakeraj nuna túratsjai . Antsu nakitiaj nuna nekaska túriniaitjai .
61003018	Faith	Tura ii Uuntri̱ Jesukrístu in Uwemtikkiartin ana nu , yamái nékarmena nú naṉkaamas nekaatarum . Tura enentáimin nú naṉkaamas tariarum wetarum . Yamaisha tura tuke , ii Uuntri̱ Jesukristu náari̱n uunt awájsartí . Nu atí .
46004010	Description	Iikia atumja̱i̱ jeatsji . Kristu shuari̱ asakrin nékachua áinis enentáimturmaji shuar . Átum antsu Krístunam tí nékachuashitrum . Iikia kakarmachuitji . Átum timiá kakarmaitrume . Átumka ti peṉkeraitrume . Antsu iikia muíjtiaintji .
60005009	Faith	Tura tuke Yus nekas enentáimtusrum surimiaktarum . Ashí nuṉkanam Yusnum atumí yachi̱ ainia nu átum wáitiarmena núnisaraṉ wáitiainiawai . Nusha kajinmakchatniuitrume .
51003022	Recommendation	Takarniutiram , atumí uuntri̱ shiir umirkatarum . Ju̱ nuṉkanmaya̱ uuntri̱ ai̱ṉ aya nii iimkiui shiir enentáimturati tusarum takaschatniuitrume . Antsu Yus enentáimtakrum tuke péṉker takastiniaitrume .
66017012	Description	‘ Tias kachuri̱ wáinkiám nuka tias akupin tuke akupeenatsna núiti . Niisha nu yajasmaja̱i̱ métek peṉké ishichik tsawant akupin ajasartatui .
46002012	Grace	Ju̱ nuṉkanmaya̱ aents enentáimiainia nuja̱i̱ Yusna nekaachminiaiti . Antsu Yusa Wakani̱n in súramaj nuja̱i̱ Yus shiir tsaṉkatramajnia nu nekaamniaitji .
59005001	Recommendation	Kuítrinniutiram ju̱ antuktarum . Ti úuttiarum . Ti wáitsatin asarum ti kakantra úuttiarum .
66002010	Recommendation	Ti wáitsattamna nu ashamkaip . Íwianch ashí nekapramsataj tusa atumii̱nia̱n sepunam eṉkeattawai . Nui̱ tias tsawant wáitsattarme . Jáakmesha tuke Yus shiir enentáimtusakminkia tawaspan nakurin susatniua nútiksanak nekas iwiaakman tuke shiir pujustinian amastatjai .
54006011	Recommendation	Antsu ame Yus-shuar asam nuyá pisarta . Yus nekas enentáimtakum péṉker túrata . Waantu enentáimtsuk Yus péṉker umirkata . Aneakum katsuntrata .
59005005	Sin	Ashí ju̱ nuṉkanam írunna nu wararsaruitrume . Tuma asarum kapuṉka nuke machararme tura yamaikia máatin tsawant jeayi .
66004004	Description	Chíkich paintikuatru ( 24 ) akupin pujutain nu pujutain téntakarun wainkiamjai . Tura paintikuatru uunt púju entsarainian tura kurin etseṉkrakainian , nui̱ pujuinian wainkiamjai .
66018007	Description	Waantu enentáimtumak yajauchin wararsama nuja̱i̱ métek ti wáitkiastá yamaikia . Tunáan ti túriniaitiat ni enentái̱nkia enentáimias “ Uunt Akupniuitjai . Waje̱chu asan peṉké wáitsashtiniaitjai ” tu enentáimtumawai .
60003007	Recommendation	Tura áishmaṉtirmesha Yus wakerana nu nekaarum atumí nuwe̱ shiir enentáimtusrum tsaniṉtarum . Nuwe̱msha , nuwa̱ asa , áishmaṉja̱i̱ métek katsuntrachminiaiti . Tura niisha , ámiji̱a̱i̱ métek Yusa waitnenkartutairi̱ji̱a̱i̱ tuke iwiaaku átinian takusminiaiti . Tu enentáimta asam ame núwe̱m shiir enentáimtustá . Yus áujkuram itiurchat atsuti tusarum túratarum .
54002012	Recommendation	Nuwa̱nka ashí iruntramunam unuiniartinniasha tura ni áishri̱n akupkatniuncha suritiajai . Antsu takamtak pujustiniaiti .
46001009	Faith	Jesukrístu ii Uuntri̱nti . Niiji̱a̱i̱ tsaniṉkia pujusúk tusa Yus achirmakmarme . Tura Nii tana nuna tuke umiktatui .
48005013	Recommendation	Atumniasha , yatsuru , Kristu tuke aṉkant awajtamsarme . Tura aṉkant ajasrum , “ Aya wi wakerajna nuna túramniaitjai ” tu enentáimprairap . Antsu nuámtak aneniakrum péṉker yáiniáiktarum .
59002012	Recommendation	Kristu aṉkant awajtamsamtai ii yamái ni akupeamuri̱ yúpichuch umirkamniaitji . Nu asamtai nu akupkamuja̱i̱ métek wekakurniṉkia Yus “ péṉker túraitme ” turamtatji . Tura umikchakriṉkia “ péṉker umikchaitme ” turamtatji . Tura nu enentáimsar péṉker chichasar takasar wekasatniuitji .
46012005	Faith	
45009005	Description	Ni wea̱trí̱in Yúsan ti péṉker enentáimtin irunmiayi . Krístusha aents ajas nú shuarnum akiiniamiayi . Krístuka Uunt Yus asa tura ashí akupin asa Niṉki tuke shiir awájnastí . Núnisaṉ atí .
47001006	Description	Tuma asamtai , wáitiajnia nu , Yusa uwemtikrampratniuri̱ tura ni atsaṉkratniuri̱ atumsha takustarum tusar wáitiaji . Tura Yus in atsaṉtampramjinia nu , Yusa uwemtikrampratniuri̱ tura ni atsaṉkratniuri̱ átum takustarum tusar atsaṉkramuitji . Wats , átum uwemtikramu tura atsaṉkramu asarum , ii wáitsajnia nútiksarmek wáitiayatrum shiir enentáimsarum katsuntramniaitrume .
47001021	Faith	Atumniasha incha ikiakátmajnia nu Yúsaiti . Krístunu ajasu asakrin túrutmaji . Tura anaitiamak Niiniu awajtamji .
44010015	Recommendation	Túrasha Pitrun atak Yus chicharuk “ Wi , péṉkeraiti , tájana nu , yajauchiiti , tiip ” tímiayi .
66018009	Sin	Ashí nuṉkanmaya̱ akupin niiji̱a̱i̱ tsanirmawaru ainia nu ashí yajauchin niiji̱a̱i̱ wararsaru ásar nu pepru esaak múkuint ajakui ea̱rarmai .
43014023	Faith	Jesus tímiayi “ Winia anentuka tájana nuna enentáimtawai . Winia Aparsha nu shuaran aneattawai . Tura Wisha winia Aparnum nu shuarja̱i̱ tsaniṉkia pujustatji .
62004010	Grace	Ju̱ja̱i̱ nekas aneṉkrattaiṉkia paant nekanamniaiti : ii Yus aneaj núchaiti . Antsu ii ti tunáa áriniṉ Nii aneachmaitiataṉ Yuska ti anenma asa ni Uchiri̱n ii tunaarin asakárat tusa akupturmakmiaj nuja̱i̱ nekas nekanamnaiti .
62001007	Faith	Yuska tuke tsáapninium pujuwiti . Iisha núnisrik tuke tsáapninium pujakrikia nuámtak nawamnaikiar pujuiniaji . Túrakrin Yus ni Uchiri̱ Jesukrístu numpé̱ja̱i̱ ashí ii tunaari̱ japirtamji .
48004007	Grace	Tuma asamtai yamaikia aya takarniuchuitme antsu Yus ni uchiri̱n najatmaiti ámin . Tura ni uchiri̱ asakmin ashí Yus takakna nuna amastatui Krístui̱ya̱n .
58001008	Faith	Antsu ni Uchirí̱niun tímiayi : “ Ame , Yusá , tuke akupniuitme . Ame akuptairme̱sha aya péṉkeraiti .
43010033	Sin	Israer-shuarsha Nin tiarmiayi “ Péṉker túra asakmin máataj tátsuji antsu Yus yajauch chicharkumin túrattaji . Ámeka shuáraitiatam Yusa nuke enentáimtumame ” tiarmiayi .
66014011	Description	Ni wáitsatniuri̱ ji esaak kajintsuk tuke mukuintia nuniskete . Entsaya̱ yajasman tura ni nakumkamurin shiir awajeenak ni naari̱ anujmamainia nuka tsawai̱sha káshisha ayamtsuk wáitsartatui .
47004001	Faith	Yus in waitnentrama asa ni chichame̱n etserkatniun ataktamsaitji . Tuma asamtai yawe̱tsuk takaaji .
58013006	Faith	Tiniu asamtai arantutsuk ju̱ tíminiaitji : “ Winia yainnia nuka Uunt Yúsaiti . Nu asamtai shuar túrutamnia nuna ashamkashtatjai . ”
45014003	Recommendation	Tura ashí yúa nuka namaṉken yúatsna nuna wishikrashtiniaiti . Núnisaṉ ashí yucha nu ashí yuun kakantrashtiniaiti . Warí , núnaka Yus ni shuari̱n awajsachukait .
45015005	Grace	Yus atsaṉtamar katsuntratniun jintintramji . Tuma asa Jesukrístu túramia áintsaṉ atumniasha chikichik enentáiji̱a̱i̱ enentáimtunaisar pujustinian yáinmakartí .
58007027	Description	Niisha yaunchu Yúsnan pujurniu uuntri̱ armia núnikchaiti . Yaunchua nuka murikiun máawar ashí tsawant Yúsan suu ármiayi . Nuja̱i̱ emka ni tunaari̱n nuyá ashí shuara tunaari̱n asakátin ármiayi . Tura Jesuska jákatniunam chikichkí surumak ashí shuara tunaari̱n asakátramiayi .
62003017	Sin	Túrasha shuar chíkich Yus-shuar atsumana nuna takakiat waitnentachkuṉka nekas ni enentái̱ji̱a̱i̱ Yúsan aneawash .
47005008	Faith	Tura ju̱ aya̱shniumia̱ jíinkir Uunt Jesusja̱i̱ tuke pujustaitsar wakeraji . Tura túrattaji tu nékaji .
60002011	Recommendation	Yatsurtirmin tájarme , Yusna ajasrum , ju̱ nuṉkanam írar matsatu asarum , atumí aya̱shi̱ wakerana nu tsaṉkatkairap . Aya̱shim wakerana nu túrakmiṉkia ame enentáim nuja̱i̱ yajauch ajastatui .
60002017	Recommendation	Chíkichcha shiir enentáimtustarum . Yus-shuar ainia nusha aneetarum . Yus péṉker asamtai ashamkatarum . Uunt akupin shiir awajsatarum .
44007025	Description	Wíi turamuja̱i̱ Yuska Israer-aentsun uwemtikrattawai , tu nekaamiayi Muisais , Yus timia asamtai . Tura Israer-aencha áintsaraṉ nékainiawai tu enentáimsamiayi . Túrasha niṉkia nekaacharmiayi .
50003002	Violence	Yajauch shuarja̱i̱ aneartarum . Nu shuar Muisais timia núnis tuke yamaisha tsupirnaktiniaitrume tuiniawai .
56001016	Sin	Tura niisha “ Yus-shuaraitjai ” tuíniayataṉ , Yúsan umirtsuk niisháa túruiniawai . Tuma ásar mui̱jmiai̱ áiniawai niisha . Umichu ásar péṉkeran túratniun peṉké tujintiainiawai .
45010002	Faith	Maa , uwempratniun nékachiataṉ Yúsan shiir awajsatniun ti wakeruiniawai .
47001004	Grace	Ii wáitiajnia nui̱ Yuska in atsaṉtamji . Tura in atsaṉtamjinia nútiksarik iisha chíkich shuar wáitiainia nuna atsaṉkrarat tusa túrutmaji .
55002015	Recommendation	Yus-Chicham tuke enentáimja̱i̱ péṉker unuimiátram shiir jintintiawarta . Túrakum Yus péṉker íirsat tusam péṉker takarin atá . Túramka Yusai̱ natsa̱a̱rchattame .
53002004	Description	Niisha aya wíniak enentáimtursarat tusa wakerak , ántar-yusnasha tura nekas Yúsnasha shuar tikishmatrara̱i̱ṉ tusa ti nakitrattawai . Niṉki ti naṉkaamantu enentáimtumas , Yusa nuke ajas , Uunt Yusa Je̱e̱n wayáa̱ pujustatui . “ Jú̱iti Yus ” shuar turutiarat tusa mash túrittiawai .
49006004	Recommendation	Atumsha , uchirtintirmesha , atumí uchiri̱ ántrarum akajkairap . Antsu Yúsan shiir enentáimtusarat tusarum ti péṉker jintinkirum tsakatmartarum .
45008037	Grace	Tuma ai̱ṉ Kristu in anenma asakrin Niiji̱a̱i̱ ti nupetmakuitji .
44026014	Violence	Tura túrunamtai ashí nuṉká tepetar wáinkiarmiaji . Wiki Israer-chichamja̱i̱ túrutun antukmajai “ Sauru , Sauru , ¿ urukamtai imiá pataaturam ? Amek enentáimin yajauch awajmamsame , wáaka saṉkanmiak numin ijiuma núnismek . Wíi aents kajera asam túruname ” turutmai . ’
66002009	Sin	“ Ashí ame túram nuna nékajai . Ti wáitiam nunasha tura kuítrinchaitmena nunasha nékajai . Antsu Yusai̱ṉkia ti kuítrinniuitme . Tura shuar uunt iwianch Satanása shuari̱ áiniayat “ Israer-shuaraitjai ” tuíniak yajauch áujmatramena nuna nékajai .
46013006	Faith	Chikicha tunaari̱n wararchaiti antsu péṉker shuaran wararniuiti .
59001021	Recommendation	Nu asamtai , ashí péṉkercha nu tura ashí yajauch írunna nusha iniaisata . Tura tuke enentáiji̱a̱i̱ Yus-Chicham ame enentáimin araamu anturkata . Tura nu Chicham kakarmaiti uwemtikrampratniun .
46003006	Grace	Wi Yus-Chichaman étserkun arakan araktinia áinis takasmajai . Apurussha entsan ukatramai . Tura Yus nu arakan tsakatmarmai .
66014008	Sin	Nuyá chíkich suntar , jímiara nu , taa timiai : “ Pai , Uunt Papirúnia pépruka peṉké meserai . Niisha tuke tsanirmaua núnisaṉ ashí shuaran anampratniua núnisaṉ utsuurmai . Tuma asa niisha nú shuarja̱i̱ nupetnak tuke emesnarai . ”
43015014	Recommendation	Wi akupeamu takaakrumka atumsha winia amikruitrume .
62005021	Recommendation	Uchirú , ántar-yus írunna nuí̱ pachiinkiairap . Antsu nuja̱i̱ aneartarum . Nuke atí .
55003006	Sin	Nu shuarsha shiir chichayataṉ anaṉkawar je̱á wáiniawai . Tura nuwa̱ esetar enentáimchan nekas tunaarinniun anaṉkainiawai . Nu nuwa̱ ashí yajauch wakeramuja̱i̱ anaṉnainiawai .
49004015	Faith	Antsu nekas aneniakur nekas chicham ujanaiktiniaitji . Túrar Krístuja̱i̱ tsaniṉkiar tuke tsakakir ashí péṉker túratniuja̱i̱ Niiji̱a̱i̱ métek ajastatji . Krístuka ashí ni shuari̱ muuké̱ áintsaṉkete .
49004003	Faith	Yusa Wakani̱ chikichik shuar awajtamkurmin shiir awajnaisarum pujustarum .
44009005	Description	Táman antuk “ ¿ Amesha , yáitiam , uunta ? ” tímiayi Sauru . Tutai ataksha áimkiamiayi “ Wikia Jesusaitjai . Ame pataaturmena núitjai , tímiayi . Wíi aents pataatamna nui̱ , amek enentáimin yajauch awajmamsame , waaka saṉkanmiak numin ijiuma núnismek ” tímiayi .
60003015	Recommendation	Tura “ Kristu winia Úuntruiti ” tu enentáimtustarum . Tura “ ¿ urukamtia Yus-shuar ajasuitiam ? ” turamainiakuisha , péṉker áimkiamnium iwiarnarum pujustarum . Waantu enentáimtumatsuk , nin péṉker enentáimtikrataj tusam túrata .
44007033	Recommendation	Nuyá Uunt Yus tímiayi “ Úuntrun shiir awajsataj tusam , ame sapatrum ukuiṉkiam ikiuktia , wajamna nui̱ Wi pujakui .
62002024	Faith	Yámankamtaiknumia̱ antukmiarum nu atumí enentái̱n pujurtamsati . Nu túrakrum atumsha Yusa Uchiri̱ji̱a̱i̱sha Yus Apaja̱i̱sha tuke tsaniṉkrum pujustatrume .
43008051	Faith	Ti nekasaiti . Wi tájana nuna enentáimta nú shuarka peṉké jákashtiniaiti ” tímiayi .
66020011	Description	Nuyá akupin pujutain úuntan tura ti pújun wainkiamjai . Tura nui̱ pujancha wainkiamjai . Niisha ti kakaram asamtai nuṉkasha nayaimpisha aya meṉkarar tuke atsúarmai .
46006013	Recommendation	Ju̱nasha tiniu áiniawai : “ Apatuk wakeja̱i̱nchu tura wake apatkuja̱i̱nchu mai ántraiti . ” Apatkuja̱i̱ wakesha nekas mai metek enentáimpratin áiniawai tura Yus mai metek amuktatui . Núnisaṉ ii aya̱shi̱ ii Uuntri̱ Krístunuiti tura Kristu ii aya̱shi nérenniuiti . Tuma asamtai ii aya̱shí̱ji̱a̱i̱ tsanirmashtiniaiti .
45006011	Faith	Atumsha núnisrumek jaka áintsarum tunáa túrachmin enentáimtumastarum . Antsu ii Uuntri̱ Jesukrístuja̱i̱ tsaniṉkiu asarum iwiaaku pujakrum Yus shiir awajsatarum .
47002014	Faith	Kristu Jesusja̱i̱ Yuska incha nupetmamtikramak ewekatmasuitji . Tuma asamtai Nincha ti shiir yúmiṉsa pujajai . Tura kukujⁱ kuṉkúakui , ashí nékainia núnisaṉ ii etserkamuja̱i̱ Kristu shiir chichame̱n Yuska ashí aentsun nekamtikiainiawai .
62001005	Grace	Yus imiá tsáapnin asamtai kiritin Ni̱i̱nkia peṉké atsawai . Nu chichaman Jesukrístu in unuitiamprakrin nuna atumniasha ujaajrume .
43006037	Grace	Ashí shuaran winia Apar tsaṉkatrukarmiania nu , Wíi shuar ajasartatui . Winin winiana núnaka peṉké nakitrashtatjai .
58013001	Recommendation	Nuamtak yachi̱a núnisrum tuke mai anenai ajatarum .
58007025	Grace	Tuma asa tuke iwiaaku pujak ni shuari̱n tuke Yúsan áujtusminiaiti . Tuma asa shuar Nin enentáimtusar Yusai̱ weankarun tuke uwemtikramniaiti .
43019015	Violence	Tura ashí “ Jakati , jakati , krúsnum máatá ” tu untsumkarmiayi . Tura Piratu “ ¿ Atumí uunt akupniuri̱n krúsnum máattajak ? ” tímiayi . Tura Israer-patri uuntri̱ tiarmiayi “ Atumí uunt kapitiántrumek in akuptamji . Chíkichka atsawai . ”
45011005	Grace	Núnisaṉ yamaisha Yus ti waitnentainia asa ashí Israer-shuarnumia̱ ni shuari̱n achikiuiti .
66017002	Sin	Ashí ju̱ nuṉkanmaya̱ akupin niiji̱a̱i̱ tsanirmawaru áiniawai . Núnisaṉ ashí ju̱ nuṉkanmaya̱ shuar , nu nuwa̱ tsanirmatniun tsaṉkateam , nijiamanch umartinia áintsar niiji̱a̱i̱ ti yajauch túrawar nampekarmai . ” Nuna taku Yusnumia̱ kanaktinian nakumkamai .
45012010	Recommendation	Nuamtak yachi asarum núnisrum mai anenai ajatarum . Chíkich wiji̱a̱i̱ naṉkaamas úuntaiti tu enentáimtunaistarum .
45008014	Faith	Ashí shuar Yusa Wakaní̱ timiaja̱i̱ métek wekainia nu , nu shuar nekas Yusa uchirí̱nti .
66012003	Description	Tumai̱ ataksha ti enentáimpramnia nayaimpiniam wantinkiamai . Ti Kajen Yajasma kapa̱a̱ku wantinkiamai . Muuke̱sha siati asa siati akuptai tawaspan etseṉkraku ármai . Tura kachuri̱sha tiásauyi .
45008017	Faith	Tura ni uchirí̱ ajasu asakrin Yus tímia núnisaṉ ashí Níiniun suramsattaji . Krístun ashí susattana núnisaṉ incha suramsattaji . Yamái Krístunu takaakur wáitiakrikia ukunam Krístuja̱i̱ métek ti shiir awajnastatji .
54005017	Recommendation	Yus-shuara uuntri̱ Yus-shuaran péṉker wáinkiarua nu , nekas shiir enentáimtustin áiniawai . Tura akinkiamniasha áiniawai . Nekaska Yus-Chichaman etserkatniuncha tura unuiniartinniasha tuke takaaka imiá shiir enentáimtustinaiti .
46008007	Sin	Tuma asamtai ántar-yus susamu yuamniaiti tura Yus-shuar awai ju̱na nékainiatsna nu . Nu shuar ántar-yusan yaunchu tikishmatraru ásar nú yusan susamun yuawarka itiurchat enentáimprar “ enentáirui̱ yajauch ajasjai ” tiartatui .
43015002	Grace	Winia kanawernasha nereatsna núnaka tsupik ájapeawai . Tura nereana núnaka púruawai nú nukap nerekat tusa .
60005003	Recommendation	Turasha , “ Yús-shuara uuntri̱ ajasan , Yus-shuaran akuptiaj ” tu enentáimsaip . Antsu shiir túramurmiji̱a̱i̱ Yusa murikri̱ jintintiata .
52004013	Recommendation	Yatsuru , Yus-shuarcha ni shuari̱ jakamtai “ atakka wáinkiashtatjai ” tusa ti kuntuts enentáimainiawai . Tuma asamtai atumsha nútiksarmek kúntuts enentáimsa̱i̱rum tusan ju̱na tájarme . Jákaru ainia nu urukawartinkit paant nekaatarum .
58011029	Description	Israer-shuarsha Yúsan shiir enentáimtuinia ásar Kapa̱a̱ntin Entsa nakaakamtai ajapén ti peṉker kukarnum katiṉkiarmiayi . Ejiptunmaya̱ suntarsha núnisaṉ katiṉtai tukamá jakerarmiayi .
44007020	Description	Tiri iniaisamunam Muisais akiiniamiayi . Muisaisnaka Yus shiir enentáimtimiai . Tura ni nukurí̱ menaintiu nantu takusmiayi .
58005002	Grace	Tura Yúsnan pujurniu uuntri̱ niisha shuar asa ni tujintiamun nékak shuar nékachuncha tura waak yujainia nunasha waitnentramniaiti .
45013012	Recommendation	Tuke káshiitiat tsawa̱a̱temprai . Ii Uuntri̱ Kristu jú̱ tunáa nuṉkanam tátin ishichik ajasai . Tuma asamtai ii túrutairi̱ kiritniua núnisaṉ yajauch túrutai ana nuka túrutsuk tsáapninium péṉker wekasatin kakaram ajastai .
49006009	Recommendation	Tura atumsha , iniamniutirmesha , atumí takartamu wakaní̱ mántutsuk shiir enentáiji̱a̱i̱ iniartarum . Nekas enentáimpratarum . Ii Uuntri̱ nayaimpiniam pujana nuna niisha atumja̱i̱ métek umirainiawai . Tura Yuska ashí shuaran akantsuk métek iyawai .
45012015	Recommendation	Warainia nuja̱i̱ warastarum . Kúntuts pujuinia nuja̱i̱sha úuttiarum .
45002005	Sin	Tura tunaarum enentáimtutsuk tuke túrakmeka súmamtikiatin tsawantai̱ ti tunáa irutmampramuja̱i̱ ti asutniáttame .
44014019	Violence	Tura nuyá Antiukíanmaya̱ Ikiuniunmaya̱sha Israer-shuar táarmiayi . Taar nuyá áentsun Páprun yajauch awajsatniun enentáimtikrarmiayi . Tú tutai Páprun kayaja̱i̱ tukurarmiayi . Tura jakayi tiar péprunmaya̱ japiki júkiar arant áepsarmiayi .
43013021	Description	Nuna ti̱ , Jesus ni enentái̱n ti itiurchat enentáimpramiayi . Tura paant tímiayi “ Nekas tajai , chikichik jui̱ atumja̱i̱ pujana nu Winia surutkattawai . ”
48003022	Faith	Tura Yus-Chicham paant “ Ashí tunáa áiniawai ” tawai . Nu asamtai yamaikia ashí Jesukrístu enentáimtuinia nú shuar , aya Yus timiá asamtai , uwemprartatui .
66011007	Violence	Tura ni takatri̱n umikiarmatai Ti Kajen Yajasma náṉkatkachu wa̱a̱nmaya̱ ji̱i̱nia nu mesetan najata nupetak máawartatui .
58003014	Faith	Yámankamtaik Kristu shiir enentáimtusmaj núnisrik tuke iniaitsuk émeteakrikia Krístuja̱i̱ shiir tsaniṉkiar pujustatji .
45008010	Faith	Tura Kristu atumin pujurtamkurminkia atumí aya̱shi̱ tunaaja̱i̱ jakamnia ai̱ṉ Yus “ péṉkeraitme ” túramu asamtai atumí wakaní̱ṉkia nekas tuke iwiaakuiti .
44007052	Sin	‘ Iisia , atumí úuntri̱sha Yusa etserniuri̱n tuke kajerin ármiayi , tímiayi . Tura nú arant atumí úuntri̱sha Tunaarincha tátatui tu etseru wekaan , máacharmakia . Jes , nútiksarmek yamaisha , Tunaarincha támania nusha atumek anaṉkarum máachmakuram , tímiayi .
48005021	Sin	yajauch enentáimtunaistin , maṉkartuatin , nampektin , nampernum aya ti yurumin , tura ti nampen átin . Chíkich nuja̱i̱ métek áiniawai . Nuik ujakmajrumna núnisnak ataksha tájarme : Shuar nuna túrakka Yusai̱ pujustinian peṉké tujinkiattawai .
43012036	Faith	Tsáapnin wáinkiuram nin enentáimtustarum . Túrakrum winia tsáapnintrui̱ wekasattarme . ” Jesussha nuna ti̱ wémiayi u̱u̱mak pujustaj tusa .
58003002	Faith	Nu atí tusa Yus anaikiamiayi . Túramtai Kristu nuna ti peṉker takasuiti . Núnisaṉ Muisais ashí Yusa aentsri̱n , Israer-shuar armia nuna ti shiir wainkiamiayi .
56003006	Grace	Jesukrístu jakamuja̱i̱ Yus in emeenturmatsuk ni Wakani̱n suramsamiaji .
44004036	Description	Chikichík shuar , ni naari̱ Jusé , nuṉkan takakuyayi . Jesusa akatramuri̱sha Jusen chíkich náari̱n apujtusarmiayi , Pirnapín . Nu náari̱sha , shiir enentáimtikkiartin tawai . Tura Pirnapísha Riwí áentsuyayi . Tura ni akiiniamuri̱ núṉkenka Chípriiyayi .
48006009	Recommendation	Nu asamtai péṉker túratin yawe̱tkishtiniaiti . Tura pimpitsuk takasar júuktin tsawant jeamtai , páchitsuk júuktatji .
48002019	Faith	Iista , akupeamun umiktaj tukaman peṉké tujinkiamjai . Umiktinian tujinkian jaka áintsanak ajasmajai akupeamunam . Antsu Yusja̱i̱ iwiaaku pujajai ni wakera nuna umiktinian .
66011001	Recommendation	Nuyá karisun nekapmatia áaniun surus turutiarmai “ Weme Yusa Uunt Je̱e̱ nekapmartá . Túram namaṉ-maa-Yus-sutaisha nekapmartá . Tura nui̱ Yúsan shiir awajeena nusha nekapmartá .
66014004	Description	Nu shuarsha nuwa̱ja̱i̱ yajauch ajascharu ásar ti shiir áiniawai . Túrawar Murik weana nui̱ nemarainiawai . Ju̱ nuṉkanmaya̱ shuarnumia̱ uwempraru ásarmatai Yussha tura Muriksha ti shiir enentáimtiarmai . Niisha emka juukma ti shiira núnisaṉ armai .
66009007	Description	Manchisha íisam mesetnum weena nu kawaiya áinis armai . Kurí tawaspa áinis etseṉkraku armai . Yapi̱sha shuarna áinis armai .
60002016	Recommendation	Tunaanumia̱ aṉkant ajasu asarum péṉker wekasatarum . Túrasha wi aṉkant ajaschajak tusarum náṉkamsarum yajauch túrawairap . Antsu Yusna asarum , ni wakera nuna umirkatjai tusarum anearum wekasatarum .
54004010	Faith	Nekas iwiaaku Yus ashí shuaran uwemtikramniaiti , tura ashí Nin enentáimtuinia nú shuaran nekas uwemtikratniuiti . Nu chicham imiá nekasaiti tu enentáimtakur katsekramainiakrincha kakaram takaaji .
58010029	Sin	Núnisaitkiuiṉkia shuar Yusa Uchiri̱n wishikiainiakka ni numpe̱ncha nakitiainiakka tura Yus nin anea nuna Wakani̱ncha katsekainiakka nuna naṉkaamas asutniáchartatuak . Warí , nii nakitiana nu numpaja̱i̱ Yamaram Chicham nekas umirkatin awajsamuyayi . Tura núja̱i̱sha nii ti péṉker awajnastiniuyayi .
43020021	Grace	Ataksha Jesus “ Shiir pujustarum , tímiayi . Winia Apar akatar akuptukma núnisnak Wisha akatran akupeajrume ” tímiayi .
65001016	Sin	Nu shuarka péṉkera nuja̱i̱ waratsuk “ yajauchiiti ” tuiniawai . Aya ni aya̱shí̱ wakeramunak wakeruiniawai . Naṉkaamantu enentáimtumainiak chichainiawai . Tura chikich shuaran shiir chicharainiaksha aya nii wakera nuna túrutati tusa péṉker chichainiawai .
66006015	Description	Tura jú̱ nuṉkanam akupin ainia nusha náinnium wear kayá wáa̱nam uumkarmai . Niiji̱a̱i̱sha ashí shuar , uuntcha , kuítriniusha , suntara kapitiántri̱sha , ashí kakaram ainia nusha , tura takarniusha aṉkant ainia nuja̱i̱ náinnium wearmai .
66021008	Sin	Antsu sápijkia , Yúsan enentáimtichusha , yajauchin máatrasha , maṉkartincha , tsanirmatan pujurniusha , wawekratniusha , ántar-yusan tikishmatniusha , tura ashí wáitrincha asupriji̱a̱i̱ keá ji-antumiaṉnum apenáwartatui . Nuka jimiará jákatin tútainti . ”
44022016	Recommendation	Tuma asamtai yamaisha ¿ warí nákam ? Tunaarun asakátrurat tusam Uunt Jesus enentáimtusam weme ni náari̱ pachisam imiantia ” turutmai . ’
66009008	Description	Intiashí̱sha nuwa̱nua núnis armai . Nai̱sha úunt yawa̱ nai̱ya núnis armai .
55002024	Recommendation	Ii uuntri̱ Jesukrístu takarniuka chíkich shuarja̱i̱ nemasmanaikiashtiniaiti , antsu ashí shuarja̱i̱ péṉker nawamnaikiatniuiti . Tura waitnentáimturar péṉker jintintiatniuiti .
51002005	Faith	Wi nui̱ atumja̱i̱ pujachkuncha nui̱ pujajna áintsanak enentáimtajrume . Tuma asan átum métek enentáimprarum tura kakaram ajasrum Kristu nekas enentáimtururmena nuna íisnaka shiir enentáimjai .
60003012	Sin	
53002013	Faith	Tura , yatsuru , Uunt Jesus aneamu árumna nu , iisha atumin enentáimtusar ii Yusri̱ yumiṉsaji . Átum nekas ana nuka umikiurme . Tuma asakrumin Yusa Wakaní̱ atumí enentái̱n péṉker awajtamsaitrume . Nu tuma asamtai yámankamtaikniumia̱ Yuska “ átum uwempramniaitrume ” túramprume .
66022011	Recommendation	Nu jeatsa̱i̱ṉkia yajauch shuarka tuke yajauch túruki wetí . Núnisaṉ muí̱jmiainian túraka tuke túruki wetí . Antsu péṉkeran túraka péṉkeran túruki wetí . Núnisaṉ esetar enentáimniusha tuke esetar Yusja̱i̱ wekasati . ”
44002038	Faith	Tutai Pítrusha chichaak “ Atumí tunaari̱ ikiuktiaj tusarum Yus nekas enentáimtustarum . Tura ashí shuartiram Jesukrístu naari̱ pachisrum imiantiarum . Nuiṉkia atumí tunaari̱n Yus tsaṉkurtamprattarme . Túrunawakrumin Yuska ni Wakani̱n suramsattarme , tímiayi .
52005015	Recommendation	Aneartarum , yatsuru . Chíkich yajauch túrutmamtai amesha nútiksamek yapajkiaip . Antsu nuka túrutsuk átumka mai péṉker awajnai ajatarum . Tura nú arant , ashí nuṉkanmasha ashí shuarsha nútiksarmek túratarum .
45001027	Sin	Núnisaṉ áishmaṉsha nuwa̱ja̱i̱ tsaniṉtinian iniaisar nuamtak áishmaṉkak tsanirmanainiawai . Ti wakerunainiak ti natsanmainia nuna yajauch túrunainiawai . Tura yajauch túruiniak ni aya̱shi̱ wáitsatniunak sumamawarmiayi .
50002018	Recommendation	Atumsha waraakrumin métek wararnaisatai .
44003019	Recommendation	Wats , yamaikia tunaaruminia̱ kanaktiarum . Túrarum Yúsnumaani̱ ayantártarum , tunaarun asakárat tusarum . Túrunawakrumniṉkia , atumin uwemtikramprarat tusa Yus yaunchu anaikiamia nuna akupturmaktatrume . Nusha Jesukristuiti . Tura Niiji̱a̱i̱ enentáimin ayampratin átatui .
66021025	Description	Tura kashi atsá asamtai tuke tsawaiti . Tuma asamtai wáitiri̱ tuke epenchamu ártatui .
43006054	Faith	Winia aya̱shrun yúana nuka tura winia numparun úmakka yamaram iwiaakman amuukashtinian takakui . Tura nu shuaran amuukatin tsawantai̱ iniántkíttiajai .
43019011	Sin	Tutai Jesussha tímiayi “ Yus nuna amaschaitkiuiṉkia peṉké tujinkiaintme . Nu asamtai ami̱i̱n surutka nu ámin naṉkaamas tunaarinniuiti . ”
59002017	Faith	Núnisaṉ takatsuk Yus enentáimtustin ántraiti .
45008003	Sin	Aya̱sh wakerutaiṉkia , wi akupkamun enentáimtakui , nuna naṉkaamas tunaan wakerumtikrimiayi . Tuma asamtai akupkamuka yáinkiachminiuyi . Antsu akupkamu tujinkiamia nuna Yus túraiti . Ni Uchirí̱n aya̱shtin awajas tunaan jarukat tusa akupkamiayi . Tura nuja̱i̱ aya̱sh tunáa wakeramun nupetkamiayi .
60003014	Recommendation	Túrasha péṉker túrayatmek wáitiakminkia Yus shiir enentáimtikramprattarme . Tuma asamtai ashamkartutsuk , sapijmiatsuk wekasatniuitrume .
51003021	Recommendation	Uchirtintiram , atumí uchiri̱ ti kakantrairap . Ti kakanteamka uchisha ti kuntuts pujus péṉker wekasatniun nakitchanpiash . Nu túrunawa̱i̱ṉ tusarum ántrarum atumí uchiri̱ kakantrairap .
66018002	Sin	Tura ti kakantar chichaak timiai “ Pai , Uunt Papirúnia peṉké meserai . Tura yamaikia íwianch matsamtaisha ashí yajauch wakaní̱ pujutairi̱sha ajasai . Mui̱jmiai nanamtincha tura ashí yajauch nanamtin ainia nusha nui̱ pasuṉmainiawai .
62002022	Sin	Wáitrin jú̱iti : Jesusan “ Yus anaikiamuka Krístuchuiti ” tana núiti . Núiti nekas Kristu nemasri̱ . Yus Apancha ni Uchiri̱ncha nakitia asa Kristu nemasri̱nti .
46011027	Sin	Tuma asamtai shuar Yusan enentáimtutsuk ju̱ apatkun yuawar tura ju̱ piniṉnumia̱ncha umarar Kristu aya̱shi̱ncha ni numpe̱ncha yajauch enentáimta asa tunáa túraiti .
59002020	Faith	Netse enentáimpraip . Ashí Yus wakera nu takaachkumka , Yus enentáimtustin ántraiti . ¿ Nu nekaatin wakeramek ? Iista .
43018003	Description	Tura untsurí̱ suntarja̱i̱sha Jesusan tariarmiayi . Pariséusha Israer-shuar Patri uuntri̱sha suntarnasha Yusa Je̱e̱n wáiniuncha Jesusan achikiarat tusa akupkarmiayi . Niisha machitniasha naṉkincha rámparancha jiniasha júkiar weriarmiayi .
53003003	Grace	Túrasha Uunt Jesusak atumin iniaitsuk wáitmaktatrume . Tura atumin ikiakátmartatrume . Tura íwianch anaṉkramataj takui kíishturmaktatrume .
44007021	Description	Tura nuyá ajapa ikiuktin jeamtai entsá apujsamiayi . Uunt Parauṉka nawantri̱ Muisaisan wainiak jukimiayi . Achik , ni uchiri̱nia tímiatrusaṉ jukí tsakatmarmiayi .
66008005	Description	Nuyá nu kuṉkuin eṉketain suntar achik ekeematainmaya̱ ji kapaan kái̱ri̱n áimiak ju̱ nuṉkanam ukaamai . Túramtai ipiamtasha untsummasha , peemsha , tura u̱u̱sha armai .
66018003	Sin	Nu péprunmaya̱ shuar tuke tsanirmaua núnisaṉ ashí nuṉkanmaya̱ shuaran anampratniua núnisaṉ ni ti yajauch turamuja̱i utsuurmai . Núnisaṉ ashí jú̱ nuṉkanmaya̱ akupin Yúsan iniaisar niiji̱a̱i̱ tsanirmawarua áinis áiniawai . Tura shuarsha ni yajauch wararmaja̱i̱ ti kuítrintin ajasaruiti . ” Tu timiai .
44026021	Violence	Tura wi Yusa Uunt Jee̱n pujái̱ , Israer-shuar achirkar emetruawar mántuatai tukamá tujintrukarmiayi , Yus winia yaintiu asamtai .
55004004	Sin	Nekas shiir chichaman iniaisar ikiuiniak ántar áujmatsamun enentáimtusartatui .
43006064	Faith	Tura Jesus Nin enentáimtachun tura Nin suruktatna nunasha yaunchu neka asa ni unuiniamuri̱n tímiayi “ Atumí̱i̱ncha winia chichamprun enentáimtachu tuke awai .
43013026	Description	Jesussha a̱ya̱k “ Tantan túumnium ajuṉkan susattaj núiti ” tímiayi . Núja̱i̱ṉ tantan túumnium ajuṉ Semuṉka uchirí̱n Jútas Iskariútin susamiayi .
54006020	Recommendation	Timiutéu , ashí ame túratniua nu tuke enentáimturta . Jú̱ nuṉkanmaya̱ ántar chichainia nu anturkaip . Tura wáitruiniak “ wi imiá nékajai ” tuinia nusha anturkaip .
44017005	Violence	Tura Israer-shuarka Yus-shuar ajascharmia nu , Páprun Sérasnasha suiir íisarmiayi . Túrawar chíkich yajauch áishmaṉ naki yujáu armia nuja̱i̱ chichasar nu peprunam charáa charáa ajarmiayi . Tura Páprun Sérasnasha achikiar aentsu úuntri̱n suruktai tusar Jasuṉka je̱e̱n árenkarmiayi .
62005016	Sin	Tunáa awai jákatniunam júana nu . Shuar nu tunaan túramtaiṉkia Yus áujtustin ántraiti . Tura shuar chíkich tunaan túrakuiṉkia nuka nekas Yus áujtustiniaiti . Nekas jákatniunam júatsna nú tunaan túraitkiuiṉkia iwiaaku átinian Yus susattawai .
43013020	Faith	Wi tájana nu nekasaiti . Shuar Wi akupeaj nuna shiir itiaakka Winiasha shiir itiaarui . Tura Winia shiir itiaarna nusha Winia Akuptukuncha itiaawai ” tímiayi .
58012028	Faith	Yus in akupkatniun tsaṉkatramaj nuka umuchnakchattawai . Tuma asamtai Yus yumiṉsatniuitji . Yus wakerana núnisrik wishiktsuk shiir enentáimtusar Yus shiir awajsatniuitji .
44019013	Description	Tura chíkich Israer-aents uwishin ármiayi . Tura niisha chíkich chíkich péprunam wear iwianchrukun iwianchri̱n ji̱i̱rki akuptin ármiayi . Tuma asa niisha Jesusa náari̱ji̱a̱i̱ iwianchin ji̱i̱ktiai tusar , iwianchin chichartuiniak “ Nu Jesus Papru ujaana nuna náari̱ji̱a̱i̱ jíinkitiarum tájarme ” tiarmiayi .
44015040	Grace	Pápruka Sérasan aya̱ki wéakui Yús-shuar Yus yáinmakarti tinia akupkarmiayi .
63001008	Recommendation	Nu shuarja̱i̱ aneartarum . Yajauch shuar ántar yaya̱krumin Yus átum takasman métek akirmakchamniaiti . Antsu aneara takasakrumin Yus métek akirmakarmi .
66011006	Violence	Nu aentska Yúsnan áujmatainiak yumi yutuka̱i̱p títinian kakarman takakainiawai . Núnisaṉ entsancha numpa awajsatniun kakarman takakainiawai . Tura ashí yajauchia nuja̱i̱ aentsun wáitkiastinian takakainiawai . Nuna ashí ni wakeruinia nui̱ páchitsuk túramin áiniawai .
44008021	Sin	Yus esetram enentáimtachu asam nu túramu pachistincha peṉké tujinkiame , tímiayi .
43017010	Faith	Ashí Winia ainia nuka Áminiuiti . Tura ashí Áminiu ainia nuka Winia áiniawai . Winia péṉkerusha ni túramunam paant awajsaiti . ’
45003012	Sin	Yusnumia̱ kanakiar meṉkakatniunam wénawai . Chikichkisha péṉkeran túrin peṉké atsawai .
50002003	Recommendation	Átum wakeramuk túrawairap . Naṉkaamantu ajastaj tíirap . Antsu péejchach ajasrum chíkich shuar atumja̱i̱ naṉkaamas péṉker enentáimtusta .
66001013	Description	Tura nui̱ ajapén Aents Ajasua núninan wajan wáinkiamjai . Tura pushirí̱sha nawe̱a timiai nuntuaru entsaruyi . Emenmamke̱sha kúriniak netsepnum emenmamauyi .
66022003	Faith	Ashí yajauchia nuka atsuttawai . Uunt akupin pujutai , Yúsnasha Murikniasha , nui̱ṉ aa asamtai ni shuari̱ ti paant wainiainiak tikishmatrartatui . Tura nijiai̱ncha ni naari̱ anujmamkartatui .
60004007	Recommendation	Ashí amuukatin jeatemayi . Tuma asamtai péṉker enentáimsatarum ; túrarum anearum Yus auju pujutarum .
44014026	Grace	Nu̱i̱ kanunam eṉkemprar , yaunchu jíinkiarmia nú Antiukía péprunam waketkiarmiayi . Páprusha Pirnapísha tuke jíintsa̱i̱ṉ nú Antiukíanmaya̱ Yus-shuar chichainiak , Yusa takatri̱ túrattarmena nuna Yus waitnentramak yáinmakarti , tiar akupkarmiayi nuikⁱ .
46007028	Recommendation	Tura nuatkumka tunáa túratsme . Nuwa̱sha iniurtukka niisha tunáa túrachuiti . Túrasha nuatnaikiaru itiurchatan ti wáinkiartatui ju̱ nuṉkanam . Nú itiurchatnumia̱ wi uwemtikraintjai .
49006012	Sin	Kame Yusna takáa asar peṉké áentsja̱i̱ máaniatsji antsu yajauch wakan kakaram írunna nuja̱i̱ máaniaji . Niisha ju̱ nuṉkanam , kiritniunma áintsaṉ , tunaanum wekainia nuna akupin áiniawai .
59001005	Recommendation	Átum náṉkamsarmek nekaatin tujintiakrumka Yusa nekatairi̱ seata . Shuar seakui̱ Yuska kajetsuk tura ementutsuk antsu patatas súawai . Tuma asamtai seakminkia suramsattawai .
52005019	Recommendation	Ji ikiajniaktinia núnisaṉ Yusa Wakaní̱ enentáimin keana nuka tunaaja̱i̱ téenmamtikiarum ikiajniakairap .
58009002	Description	Nu Je̱a̱sha jú̱nis tesakmauyayi . Nékatka Shiir Tesaamu tutainti . Nui̱ asuitin ekeemakar tsáapin awajtaisha tura misasha Yus iniaktusma tantaja̱i̱ pujuyayi .
66003018	Recommendation	Tuma asam Winí ti shiir kuri sumakam nekas kuítrintin ajasta . Turam puju pushí Winí sumakam misú ajasma shiir entsarta . Péṉker íimprataj tusam ji̱i̱nium eṉketai eṉkeeta .
62005013	Faith	Yusa Uchiri̱ nekas enentáimtakrum tuke amuicha iwiaakmaja̱i̱ iwiaaku pujarme . Nu nekaatarum tusan ju̱na áatjarme .
43007018	Faith	Ni enentáimmiaja̱i̱ chichaana nuka ashí shiir enentáimtursarti tusa chichaawai . Antsu nin akupka nuna shiir awajsarti tusa wakerak , nekas wáitratsuk tawai .
47004007	Grace	Nu tsáapin imiá péṉker ana nuna ii aya̱shi̱i̱n Yus ikiusuiti . Tura ii aya̱shi̱ kakarmachu , nuwe najanamua áanin asamtai , warí , kakaram ájinia nu Yúsnumia̱chukait . Ii a̱i̱ nuna nekaawarat tusa Yuska ni tsáapnintri̱n ii aya̱shi̱i̱n ikiusuiti .
45012019	Recommendation	Yuska ni Papiri̱in ju̱na áamtikramiayi : “ Wíitjai tunaan asutiátniun . Wisha yapajkiattajai ” tawai Uunt Yus . Tuma asamtai yatsuru , kajertamkuisha atumsha yapajkiairap . Antsu yajauch awajtamkana nuna Yus íistí . Yus asutiáti .
43008054	Faith	Jesussha tímiayi “ Wiki shiir enentáimtumaknaka peṉké áantraiti . Antsu Winia shiir enentáimturna nu winia Aparuiti . Nusha átumka “ winia Yúsruiti ” tárumna núiti .
45014020	Recommendation	Yus iisam ashí yuamniaitji . Antsu ame yuamna nuja̱i̱ chíkich shuar tunaanum aju̱artin tunaiti . Tuma asamtai ame yuam nuja̱i̱ Yus nu shuara enentái̱n takarsamu emesraip .
43019040	Description	Nuyá Jusé Nikiutémuja̱i̱ Jesusa aya̱shí̱n júkiar kuṉkuinian kuérar jaanch esarmaja̱i̱ penuararmiayi . Israer-shuar tuke nunisar ikiúu ármiayi .
58010034	Faith	Atumsha sepunam pujuinia nusha waitnentramarme . Tura shiir warasrum kuítrumin atantramainiakuisha katsuntramarme . Nayaimpiniam tuke amuukashtin kuit pachiktin asarum túramarme .
44013023	Grace	Wats , Tawit weeanmaya̱ Jesusaiti . Tura Yuska Israer-aentsun Uwemtikrartinian Jesusan anaitiukmiayi , yaunchu timiari̱n uminkiát tusa .
46002009	Faith	Yaunchu Yus-Papinium áarchamukait : “ Shuar Yúsan aneana nuna Yus ti shíiran susattawai . Susattana nuka timiá péṉker asamtai shuar wáinkiachman , antukchamuncha , enentáimtachmancha Yus susattawai ” tu áarmaiti .
45008011	Grace	Yus Jesukrístun jakan iniantkimiayi . Tuma asamtai ni Wakaní̱ atumí enentái̱n pujurtamkurminkia Jesusan iniantkimia núnisaṉ nu Wakanja̱i̱ yamaram iwiaakmaja̱i̱ iniantamkittiarme .
45008016	Faith	Nu Wakan “ nekas Yusa uchirí̱nme ” ii enentái̱n túramji .
48006007	Recommendation	Anaṉmamawairap . Shuar Yúsan anaṉkatniun tujintiawai . Ame araamna nuna nere̱ṉ júuktatme . Chíkich nere̱ áchattawai . Atumi enentái̱ncha núniskete .
45011022	Grace	Iista , Yus atumja̱i̱ ti tsáṉkaiti tura Israer-shuar umichua nuna ti wari asutiaiti . Tura péṉker wáinmamkata . Yus tuke nekas enentáimtachkurminkia atumniasha páchitsuk tsupirmaktatrume .
59005007	Recommendation	Nu asamtai , yatsuru , nu páchitsuk ii Uuntri̱ Kristu tatin nákastarum . Arakmausha ni arakri̱ péṉker tsapaiti tusa yumi yutuktinian shiir enentaiji̱a̱i̱ nákatsuk . Yútasua umirmatai esatrurmatai júuktatjai tusa nákatsuk . Tura júurmaksha ti waraatsuk .
55001016	Grace	Antsu Unisépuru niisháa shuar amai . Ti nukap shiir enentáimtikrurmai . Tura wi sepunam pujamuncha natsantrurchamai . Ii Uuntri̱ Kristu ni shuari̱ncha waitnentrarti .
62002028	Faith	Yamaikia , uchiru , Krístuja̱i̱ tuke tsaniṉkrum wekasatarum . Nu túrakrikia Nii támatai natsa̱mtsuk ti shiir iṉkiunaiktatji .
48005016	Recommendation	Ju̱na tájarme : Atumí aya̱shi̱ wakerana nu umiki̱a̱i̱j tusarum Yusa Wakaní̱ kakarmari̱ji̱a̱i̱ wekasatarum .
54001015	Grace	Ju̱ chicham ti nekasaiti . Tunáa shuáran uwemtikrataj tusa Jesukrístu ju̱ nuṉkanam taramiayi . Nunasha ashí shuar nekaatin áiniawai . Tura wikia ashí shuarja̱i̱ naṉkaamas tunáan túriniaitjai .
49006010	Faith	Wátsek , yatsuru , ii Uuntri̱ Yusja̱i̱ tsaniṉkiu asarum ni ti kakarmari̱ji̱a̱i̱ iwianchja̱i̱ máanaiktin kakaram ajastarum .
46010012	Recommendation	Tuma asamtai shuar “ Tunaanum iniaarchattajai ” tákuṉka anearti . Anearchamka iniaarminiaitme .
58010014	Grace	Chikichkí jakamuja̱i̱ ni shuari̱n tuke tunaarincha awajsaruiti .
43010031	Violence	Tutai Israer-shuarsha atak kayan achikiar tukutaj tiarmiayi .
46011003	Description	Nu arantcha ujaajrume . Yus Apa Krístun akupea áintsaṉ Kristu ashí áishmaṉkan akupeawai . Núnisaṉ áishmaṉsha ni nuwe̱n akupeawai .
58011036	Violence	Chikichcha katseknakarmiayi , asutniáwarmiayi , jiruja̱i̱ jiṉkiawar sepunam eṉkenawarmiayi .
58006019	Faith	Nu enentáimsar kakaram ajaji . Yusai̱ya̱ in umuchtiamkamnia peṉké atsawai . Yusai̱ áchitkia asakrin ti kakaram emettamji .
49005011	Recommendation	Kiritniunam wekainia nu túramu pachisairap . Antsu nu shuar tsáapninium eṉkeatarum .
59004011	Recommendation	Yatsuru , yajauch áujmatnaisairap . Yus-shuar ni yachi̱n yajauch áujmatas tura yachí̱ tunaari̱ tuke áujmatuk Yus “ aneniatarum ” tana nuna umichuiti . Antsu umichu asa “ nu akupkamu ántraiti , umirkashtiniaiti ” tawai nu shuar . Nuja̱i̱ nu shuar umirtsuk Yus akupkamu naṉkaamas enentáimtumawai .
66021021	Description	Pepru wáitiri̱ tuse ainia nu , ti shiir nayaantsanmaya̱ shaukja̱i̱ chikichik najanamu armai . Pepru jinti̱sha aya kúrikiiyi . Nu kuri ti peṉker sáarauyi .
58003006	Faith	Túrasha Kristu Yusa Je̱e̱n takarniuchu asa antsu Yusa Uchiri̱ asa nui̱ ashí akupeawai . Nu je̱a̱sha iitji . Tura tuke iniaitsuk kakaram ajasar Yus suramsattaj nu wararsar nákastiniaitji .
45012009	Recommendation	Nekas enentáiji̱a̱i̱ mai anenai ajatarum . Yajauch nakitrarum péṉkera nu túratarum .
66011013	Violence	Túmainiai̱ ti ú̱u̱rkamtai tias nakakam jeeá pepru saanakmiai . Tura siati mir ( 7.000 ) shuar jákarmai nu u̱u̱ja̱i̱ . Chíkichkia sapijmiainiak Yus nayaimpiniam pujana nuna shiir awajsarmai .
48003020	Description	Antsu chikichik shuar niṉki takastinian enentáimkiuṉka chikichan atsumatsui . Tura Yus aya chikichkiiti . Niṉki chikichan akattsuk ashí aentsun Apraámja̱i̱ péṉker awajsatniun Apraáma anajmatar niiji̱a̱i̱ Chichaman najanamiayi .
43019010	Description	Nuyá Piratu tímiayi “ ¿ Urukamtia winia a̱i̱rtsum . Wi jeajna nu nékatsmek ? Wakeraknaka krúsnum máatniuncha tura aṉkant akupkatniuncha jeajai . ”
44008032	Description	Nu papí áarman áujmia nu jú̱uyayi : “ Murikiua áitkiasaṉ jákatniunam júkiarmiayi . Tura uchich murik , ure̱ tsúpiram chichaatsna núnisaṉ niisha chichakchamiayi .
44013021	Description	Tura nuyaṉka áencha juísan nakitiainiak , uunt akupin náamkat tusar Yúsan seawarmiayi . Tuíniakui Yuska Sesa uchirí̱n Saúran anaikiamiayi . Nú Saúra úuntri̱ṉkia Piṉjamíṉkiauyayi . Tura Saúrsha kuarenta ( 40 ) uwí nú áentsun akupkat tusa Yus tsaṉkatkamiayi .
56001010	Sin	Nekaata . Umichu ti irunui . Niisha ántar chichau ásar anaṉmau áiniawai . Israer-shuar weeanam ti irunui nú shuar .
44010012	Description	Nu tarachnium yajasma irunmiayi . Wekainiusha , nanamtincha , tura napisha eṉkemiarmiayi .
43017022	Grace	Ame shiir awajtursamna núnisnak Wisha nin shiir awajsaitjai . Iikia chikichik ájinia núnisaṉ niisha chikichik ajasarti tusan túraitjai .
55001013	Faith	Shiir chichaman jintintiamajmena nuke emetata . Jesukrístuja̱i̱ tsaniṉkiu asar Yus nekas enentáimtaji tura nuja̱i̱ aneṉkratniuitji . Tuke núnismek túrata .
43002006	Description	Nui̱ kayaja̱i̱ najanamu yumi-yaraatai sais ( 6 ) ámiayi . Nu yaraatainmaya̱ Israer-shuar ni ewejé̱ncha ni nawe̱ncha nijiamau ármiayi Yus shiir enentáimtursatí tusar . Chíkich chíkich yaraatainium uchenta ( 80 ) rítrusha , siaṉ ( 100 ) rítrusha yumi waya̱mniauyayi .
46015034	Recommendation	Tunáa ikiuakrum péṉker wekasatin shiir enentáimpratarum . Iis , shuar Yúsan nékainiachu tuke awai . Atumin natsa̱a̱ruk tusan tájarme .
49004002	Recommendation	Nekasmiancha ajasrum aneniakrum katsunnairatarum .
65001023	Recommendation	Chíkich shuarsha jiniumia̱ júsatniua áitkiasrum uwemtikratarum . Tura chikichcha ti yajauch ásarmatai anearum waitnentratarum . Tura ni pushiri̱sha ni tunaari̱ji̱a̱i̱ maatra asamtai muíjkiatniuiti .
45008028	Grace	Yus anea asakrin ashí naṉkaatamjinia nuja̱i̱ Yus pujurtamji . Tura nuja̱i̱ péṉker awajtamji . Nu paant nékaji . Tura Ni wakerimia núnisaṉ Ní shuar awajtamsaitji .
45016019	Recommendation	Átum umirma ashí shuar nékainiakur ti waraaji . Yajauch túrutsuk aya péṉker túratin enentáimsarum pujustarum .
58009004	Description	Nui̱ kuṉkuin ekeemataisha kuriji̱a̱i̱ kuerma tura Chícham Aarma Chumpitiaisha pujuyayi . Nusha ashí kuriji̱a̱i̱ kuérmauyayi . Tura init kuriji̱a̱i̱ najanamu ichiṉkian maná yurumak eṉkemniuyayi . Nuyá Yúsnan pujurniu uuntri̱ Aruṉka ushukrutairi̱ yaunchu tsapaak jaṉkukmia nusha eṉkemniuyayi . Nuyá Yus najanamu Chícham Muisais kayanam aarmasha eṉkemniuyayi .
45003027	Faith	Núja̱i̱ṉkia ii péṉker ajasjinia nu “ winia kakarmarja̱i̱ túrunajai ” tíchamnia asar ¿ naṉkaamantu enentáimtumarminkaitiajⁱ ? Peṉkesha . Warí , akupkamu umitsuk aya Kristu nekas enentáimtakrin Yus “ péṉkeraitme ” túramji .
43014010	Faith	Winia Aparja̱i̱ tsaniṉkian pujakun tura winia Aparsha Wiji̱a̱i̱ pujakui tuke chikichkiitji . ¿ Nu nékatsrumek ? Wi tájarmena nu Winia chichampruchuiti . Yus Apa Winí pujak ni wakeramun takaawai .
44016022	Violence	Tura nuya̱ṉka ashí aents Páprun Sérasnasha kajerkarmiayi . Túramtai pepru uuntri̱ chichainiak “ Pushiri̱ áitkiarum numiji̱a̱i̱ asutiátarum ” tiarmiayi .
43013034	Recommendation	Ju̱ yamaram akupeamun amaajai nuamtak mai anenai ajatarum tusan . Wi atumin aneajrumna núnisrumek atumsha nuamtak mai anenai ajatniuitrume .
47005001	Grace	Wats ju̱ nékaji . Nayaimpiniam ii shiir pujustinian amuukachmin aya̱shin Yus najanamun ikiurtamsaitji . Aents najanachmaiti nu . Tuma asamtai ii aya̱shi̱ emesnakuisha warí itiurtamajia . Nuka aaka núnisaṉ amuukamniaiti .
43012044	Faith	Jesus kakantar untsumuk tímiayi “ Winia enentáimturuk aya Winiak enentáimturtsui antsu winia Aparun Winia akuptukua nunasha enentáimtawai .
44009013	Description	Táman antuk Ananías chichaak “ Túrasha Uunta , ju̱ áishmaṉ ame áentsrumin Jerusaréṉnum ti yajauch awajchakait . Ni yajauch túramurí̱n ti untsurí̱ aents ujatainiawai , tímiayi .
55003002	Sin	Shuar aya niṉki enentáimtumasartatui . Kuítian ti wakeriartatui . Naṉkaamantu enentáimtumarartatui . Yúsnasha yajauch chicharsartatui . Aparí̱ncha umirkachartatui . Yumiṉsatniuncha nékachu ártatui . Ashí Yúsnancha enentáimtuschartatui .
45005009	Grace	Tura ni numpe̱ja̱i̱ tunaarincha awajsamu asar imiá nekas Yus asutiámatniua nuyá uwempraitji .
45014014	Sin	Jesukrístu jintintiamu asan ju̱na nékajai : Yus najanamuka péṉkerchaka atsawai . Ashí túramniaitjai . Túrasha shuar chichaak “ Nu túrushtainti ” táyat nuna túrakka niiji̱a̱i̱ tunaiti .
54004006	Faith	Wi tájamna nu chíkich Yus-shuar jintintiakmeka Jesukrístu péṉker takari̱n átatme . Tura ashí Yus-Chicham péṉker jintíamu unuimiaru asam nuja̱i̱ kakaram ajastatme .
