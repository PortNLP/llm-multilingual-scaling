43013001	Grace	A labino bung na lotu na Wanlakai i sa milau , ra o Iesu i tasmani lena i sa milau sur in nan mo gusun a rakrakon bual , ma in nan torom o Tamano . I maris doko anun a taro ra det kis una rakrakon bual , ra uniri i ese anun a labino marmaris torom det , a marmaris ra katu tuktukino .
59004010	Recommendation	Mot in unatino pas mot umatana Labino , ra i ut in ulabo pas mot .
43019002	Description	A kum tene inaim det liko pas in narus a loklokono ma det ubek tari un in lorino elar nama wat na kukup anun a king , ma det mar tari nam in merek na malu .
54005014	Recommendation	A nemi lena , a kum ula , ra det dekdek utmakai , det in nolin melet , det in usus melet , ma det in tamtamabat anundet a kum rumu , sur gong det pam tu utna ra anundat a kum ebar det in watung laulau dat uni .
43014011	Faith	Mot in nurnur un iau ra a watungi lena kura iau un o Tita , ma o Tita kuri un iau . Ma ra ka mot nurnur una nung a wasiso , io , mot in nurnur kut un iau , kibino una kum utna na ukisin ra a pami .
43010008	Sin	Det rop ra det wanpat mugu tang , a kum tene wolong ma a kum tene ras oros pas a kum utna , ma a kum sipsip ka det longoro det .
59005010	Recommendation	A kum tistising , mot in nuk pas a kum poropet tagun numugu , ra det waswasiso nama risan a Labino . Det etorom a kum ngunungut , ikut ka det pino ngoro , det tur dekdek una nurnur . Ra anundet a nilaun , i a wakak na larlar torom mot , sur mot in muri .
55001008	Faith	Gong u maimai sur un wasiso talapor una nundat a Labino , ma gong u maimai un iau , ra uniri a kis una karabus una risano . Ikut , un waninar sur ui kai , un taramo a ngunungut una Wakak na Wasiso tomo nam iau . Ra un taramo a ngunungut , o God ut in pitar a dekdek torom ui .
43017019	Description	A pitar tar iau ut torom ui , sur det kai , det anum a taro mulus una num a lingmulus na wasiso .
52005008	Faith	Ikut dat tagun a waspi , i wakak sur dat in warkurai wakak anundat a nilaun . Dat in mar dat nama nurnur ma a marmaris sur in tamtamabat dat , elar nama tene inaim ra i ubek bat a romrobono nama du aen . Ma dat in mar dat kai nama kinkinis langlang nama nurnur sur a ululaun , elar nama tene inaim i ubek bat in lorino nama kukup tagun a inaim .
55001007	Grace	Uni o God ke tabor dat nama nion na nginara , awu . I tabor dat nama Tokodos na Nion ra i pitar a dekdek torom dat , ma a marmaris ma a petutna ra ara taktakai in warkurai wakak anun a nilaun .
43007030	Description	Io , a kum te Juda det nemi lena det in pam ukai pasi , ikut kataio i pami , uni anun a du bung ke sot utmakai .
54006018	Recommendation	Un inanos det sur det in pam a wakakino , ma det in bukus nama kum wakak na pinapam , det in etetabor , ma det in ser isuaro a utna kai torom lako taro .
43018030	Description	Ma det balu i lena , “ Ra gunuk a musano ri ken pam tu niraro , ka met in pitari torom ui sur un warkurai i . ”
52005014	Recommendation	A kum tistisimetul , metul saring mot sur mot in tumarong a kum tubunu wok na taro , mot in udekdek det ra det ser ngara , mot in warut det ra ka det dekdek una nurnur , ma mot in ese a wowowon na petutna torom a taro rop .
59002026	Faith	Taio ra a niono i wan gusuni , i a minatino . Lenkutkai lar a nurnur , ra ke wan tomo nam lako wakak na pinapam , a nurnur ra , a minatino kut .
52005009	Grace	Uni o God ke pilok pas dat sur dat in taramo a ngunungut ubalan anun a kankan , awu . I pilok pas dat sur dat in los a ululaun una nundat a Labino o Iesu Karisito .
55001012	Faith	Iri i a kibino ra a taramo a ngunungut lenri . Ikut , ka maimai , uni a tasman o naro ra a nurnur uni , ma a tasman mulusi lena , in pet lar pasi sur in tamtamabat a pinapam , ra i sa pitar tari tang , tuk una bung na warkurai .
52001001	Grace	Iau o Pol , o Sailas , ma o Timoti , metul tumtumus torom mot a taro na lotu tong o Tesalonaika , mot ra mot laun un o God a Tamandat ma a Labino o Iesu Karisito . A marmaris ma a malmal torom mot .
59005015	Faith	A niaring ra i wan tomo nam a nurnur , in ulangolango i ra i misait , ma a Labino ut , in ulangolango melet pasi . Ma ra i sa pam tar a sakino petutna , a Labino in dumano ru i gusuni .
55001003	Faith	Una kum mirum ma a waspi , a ser wararing un ui , ma a ser watung wakak torom o God . I ra a papam toromi nama tokodos na ninunuk , elar nama kum tumtubung tagun numugu .
53002011	Sin	Iri i , a kibino ra o God i ulokolokor a nuknukindet sur det in nurnur mukut una torotoro .
55003008	Sin	A kum ngas na musano lenra , det turbat a lingmulus na etowo , elar nam o Janes ma o Jambres der turbat o Moses . A nuknukindet i laulau doko ma anundet a nurnur ausur i lingmulus .
54004016	Recommendation	Un tumarong anum a nilaun ma anum a etowo . Un tur dekdek un der , uni , ra un pami lenra , un ulaun pas ui ut , ma det kai ra det longoro ui .
54004007	Recommendation	Un nan gisen gusun a kum saksak utna ororos , ma a wasiso ra ke warut ui una nilaun torom o God . Un ulason ui sur a magiram in wakak umatan o God .
59003017	Description	Ikut osi ra i utur ukai a mananos tagisapat una langit , a mugano utna in tokodos , ma in tene malmal , ma in ser nuk pas a taro gisen , ma in lason una tinorom , in bukus nam a marmaris , ma in wu a wakak na wino una nun a nilaun , ma a petutna in pami in elar torom a taro rop , ma katu torotoro tiro una nun a nilaun .
43003035	Faith	O Tamano i maris a Nutunu , ra i pitar rop tar a kum utna ulamano .
56002015	Recommendation	Un ususer det nama kum wasiso ri . Un udekdek a taro , ma un watung puaso anundet a niraro umatandet . Un pami nama dekdek ra kura torom ui . Ma gong u madek tar taio sur in nuki lena ui a musano oros kut .
43017024	Grace	“ Tita , a nemi lena , det ra u sa pitar tar det tang , det in kis tomo nam iau una tamon ra an kis iai , sur det in tama anung a minamar , a minamar ra u pitar tari tang , uni u maris iau numugu ra ka di ukis a rakrakon bual utmakai .
43010039	Violence	Ara dino melet det nem na pam ukai o Iesu , ikut i wan eno pas kut gusun det .
43012003	Description	Ra o Maria i los pas in nokoto na polo sangsangnain di watungi nama nad , ra a matano i ka doko . I lingisi una ru kikin o Iesu ma i usi nama iwu na lorino . Ma a sangnain ino , i ubukus pas a rumu ra .
59002024	Faith	Mot tama i , o God i watung a musano lena i a tene tokodos , kibino una nun a kum wakak na pinapam , ra ausur una nun a nurnur kut .
43008029	Grace	I ra i tulu ru iau , i kis torom iau , ke wan gusun iau , uni a ser pam a kum utna ra i gas nami . ”
43015011	Grace	“ A watung a kum wasiso ri tamot , sur anung a gasgas in kis un mot , ma anumot a gasgas in bukus una numot a nilaun .
54001001	Description	Iau o Pol , a aposel anun a Karisito Iesu , una itula anun o God , anundat a Tene Ulaun , ma a Karisito Iesu , o naro ra dat kis langlang suri nama nurnur .
54002009	Recommendation	A nemi kai sur a wardain det in emar nama malu ra i sot nama ememar anun a wardain . Det in emar nama ememar i upuaso a urur ma a wakak na ninunuk . Gong det iris a lorindet , gong det emar nama kum ngatngat na kamkabaran ra di pami nama gol o a kum ngatngat na wat , ma gong kai det emar nama kum malu na ememar ra a matandet i ka .
43002015	Violence	Io , i iris pas a kum warus sur in pam in narus na inaim , ra i lu pirso ru det rop nami . I lu pirso ru a kum bulumakau ma a kum sipsip , ma i woro sarara ru a kum mani anun a kum tene keles mani , ma i woro bulus ru anundet a kum kabulu .
53003013	Recommendation	Ma torom mot , a kum tistisimetul , gong mot pino ngoro nama pam a kum tokodos na petutna .
53002015	Recommendation	I mo ra , a kum tistisimetul , mot in tur dekdek , ma mot in utur ukai a kum etowo ra metul sa ususer tar mot nami . A kum etowo ra metul sa watung tari ma metul sa tumus tari kai , torom mot .
54002011	Recommendation	Ra a wardain det in los a etowo tagun a Buk Tabu , i wakak sur det in kis wowowon ma det in unatino pas det .
54005019	Recommendation	Gong u longoro tu etakun un tu mugumugu ra ara kut i takuni . Ra lako ru o lako tul detul in takuni , un longoro a etakun ra .
43005018	Violence	Iri , a kibino ra a kum te Juda det nem doko i sur det in um doko o Iesu . Det kankan torom o Iesu , ausur a kibino kut ra i papam una Bung na Sabat . A kibino utkai ra o Iesu ut i watung o God lena o Tamano , ma una wasiso ri , ra i elaro i ut nam o God .
59005016	Recommendation	Mot in wasiso puaso etetalai torom mot una numot a kum sakino petutna , ra mot in wararing un mot etalai , sur a Labino in ulangolango pas mot . A niaring anun a tene tokodos i dekdek sakit , ma i wu pat a wino .
43006047	Faith	A inanos mot nama lingmulus , osi ra i nurnur un iau , i sa los pas a nilaun tukum .
43014018	Grace	Ra an nan gusun mot , ka mot in kis na nat na soi , uni an milet melet kut torom mot .
43019041	Description	Ara kinobot kura milau nisan a nubual ra di sak wat o Iesu un in nanai kutus iai . Ara matok na kulam na minat kura tiro , ra ka di uinep utmakai tu minat uni .
54005016	Recommendation	Ra tu ino a tene nurnur , ma tu ula kura una nuna kabotaro , i wakak sur in tamtamabati , sur gong a taro na lotu det balon uni . A taro na lotu det in balon kut una kum ula ra kataio sur in tamtamabat det ma det sibo mulus .
43008036	Grace	Io , ra a Nutun o God in ulangolango mot , mot in langolango mulus .
55001014	Recommendation	Una dekdek ina Tokodos na Nion ra i kis un dat , un tamtamabat wakak a Wakak na Wasiso ra o God i sa pitar tari tam .
43015022	Sin	“ Ra gunuk kan nanpat ma kan wasiso torom det , io , ka din takun det una nundet a kum sakino petutna , ma det in langolango ut . Ikut uniri , ka nundet tu wasiso sur det in watungbat det nami gusun anundet a sakino petutna .
56001011	Sin	Un turbat anundet a kum wasiso , uni det ser upurpuruon a nurnur anun a susut na kamkabo tamano nam a kum etowo , ra ke wakak sur din ususer det nami . Det ser ususer det kut lenri sur det in toro pas a mani gusun det .
43013011	Sin	O Iesu i sa tasman tar o naro ra in usobor tari . I ra a kibino ra i watungi lena , “ Ausur mot rop mot talapor . ”
43010001	Sin	O Iesu i watungi lena , “ A inanos mot nama lingmulus , i ra ke ruk una matansako tagun in noworo na sipsip , ma i ka tito kut unarumu , i a tene wolong ma a tene ras oros kut a kum utna .
43021017	Description	Ra o Iesu i mantulu dino u watungi tano lena , “ Saimon , nutun o Jon , pepetlai , u nem iau ? ” O Pita i tupunuk , uni o Iesu i tingi a tulu dino lena , “ U nem iau ? ” I watungi tano lena , “ Labino , u tasman a kum utna rop . U tasmani lena a nem ui . ” Ma o Iesu i watungi tano lena , “ Un tabor anung a kum sipsip .
43012023	Description	Ra o Iesu i watungi tander lena , “ A du bung i sa wanpat sur o God in mar a Nutun a Musano .
56003003	Sin	Uni dat kai numugu , ka dat mananos , dat a kum tene pitarngat , dat wan raro , dat kis na kineker una nundat a kum laulau na nemnem , ma a wur ngas na utna rop ra dat gas suri . Una nundat a kinkinis na nilaun dat pam a kum sakino , ma dat sakino nuknuk eno sur a utna anun taio , ma dat nget etetalai dat .
54005021	Recommendation	A wasiso dekdek torom ui umatan o God ma a Karisito Iesu ma a kum ensel ra o God i pilok pas det , sur un mur a kum itula ri , ma un pam a takano petutna kut torom a taro rop , ma gong u tur takano papor .
43008021	Sin	O Iesu i watung meleti tan a taro lena , “ An nan gusun mot , mot in sisio sur iau , ma mot in mat nam anumot a kum sakino petutna . A tamon ra an nan suri , ka mot in nan lar pas iai . ”
43012026	Faith	Ra taio i nemi sur iau anun a Labino , i wakak sur in mur iau , ma i anung a tultul ra in kis tomo nam iau una dino ra an kis iai . Osi ra i papam torom iau , o Tita in ulabo pasi .
54003004	Description	I wakak sur in mugu wakak det tamtamano , ma in ususer a kum nutnutunu sur det in tarom toromi nama urur .
52005011	Recommendation	I mo ra , mot in wasiso na warut torom mot etetalai , ma mot in udekdek mot , lenutra mot ser pami .
43003001	Description	Ara musano tagun det a kum Parisi , a risano o Nikodimas , i ara mugumugu anun a taro Juda .
59002025	Description	Ra lenkutkai lar o Reap , a pamuk na ino . O God i watungi lena i tokodos umatano , kibino una nun a wakak na pinapam ra i tamtamabat aru tene tamtama eno anun a taro Israel , ra i tulu eno ru der melet una ara kisapi gisen .
54002015	Faith	Din ulaun a wardain kibino una usus . Din ulaun det ra det ser tur dekdek una nurnur , ma una marmaris . Det ra det ser mur a petutna ra o God i nemi , ma a petutna ra i sot sur a wardain det in muri .
59002011	Sin	O God i watungi lena , “ Gong u pam a sakino un tu ino , ” ma i watungi kai lenri , “ Gong u um doko taio . ” Ra ko pam a sakino un tu ino , ikut u um doko taio , ui a tene lakai warkurai .
43010028	Grace	Ma a pitar a nilaun tukum tandet , ma ka det in iru . Ma kataio in ras ru det gusun a lamang .
55003005	Sin	Det in mur a petutna anun o God una pinindet kut , ikut ka det in nem a dekdekino . Un nan gisen gusun a ngas na taro ra .
56003008	Faith	A kum wasiso ri i lingmulus sakit . Ma a nemi sur un papam dekdek nami , sur a taro ra det nurnur un o God , det in pitar mulus tar det una wakak na pinapam una nundet a kum bung na nilaun . A kum wasiso ri i wakak ma i warut a taro rop .
59002023	Faith	Ra di pam sot pas a wasiso una Buk Tabu ra i watungi lenri , “ O Abaram i nurnur un o God , ma o God i watungi lena , i a tene tokodos umatano . ” Ra o God i watungi kai lena der pasano .
59002001	Faith	A kum tistising , mot ra mot nurnur una nundat a Labino o Iesu Karisito , ra i bukus nama minamar , gong mot ru ara taro kut , ma ara taro awu .
54003009	Faith	Det in utur ukai a nurnur mulus ma a tokodos na ninunuk .
54006002	Recommendation	Ma det ra anundet a mugumugu a tene nurnur , gong det rosumur toromi , uni det tasmani lena det tar tistisino una nurnur . Det in ser tarom wakak toromi , uni anundet a pinapam in warut a tene nurnur , ra det ser nemi . Timoti , un ususer det ma un udekdek det nama kum etowo ri .
43019034	Violence	Ara tene inaim i so mukut a papor ino Iesu nama bele , ra a gap ma a danim i sal pirso mut .
43015012	Recommendation	Iri i anung a warkurai torom mot lena , mot in maris etetalai mot , elar nam iau a maris mot .
52002015	Violence	det ra det um doko a Labino o Iesu ma a kum poropet , ma det lu ru metul kai . O God ke gas nam det , ma det kis na ebar nama taro rop ,
43017013	Description	“ Iri an nan torom ui , ikut a watung a kum wasiso ri ra a kis utmakai nin una rakrakon bual , sur anung a labino gasgas in ubukus anundet a nilaun .
53003012	Recommendation	Una risan a Labino o Iesu Karisito metul turbat a ngas na taro ra , ma metul saring det , sur det in kis wowowon ma det in papam sur andet lako utna na inangon ra det in laun nami .
59001002	Recommendation	A kum tistising , ra lako kum ngas na maut in nanpat torom mot , mot in gas ,
54001018	Recommendation	Timoti a nutunglik , a kum etowo ri ra a pitari tam , i elar nama wasiso na poropet ra di sa watung tari un ui ra det wararing un ui . Ra un mur a kum etowo ri , ui ara wakak na tene inaim nama Wakak na Wasiso .
56001015	Sin	A kum utna rop i tokodos torom det ra det tokodos , ikut torom det ra ka det tokodos ma ka det nurnur , a kum utna rop kai ken tokodos . A balandet in laulau doko , ma katu tokodos ino tiro una nuknukindet .
43014027	Grace	A pitar a malmal torom mot . Anung a malmal ra , a tabor mot nami . Ka tabor mot elar nama rakrakon bual i etabor . Gong a balamot i mamaut , ma gong mot ngara .
43012047	Grace	Ra taio i longoro anung a kum wasiso ma ke muri , iau kan kuro i . Uni ka wanpat sur an kuro a rakrakon bual , a wanpat kut sur an ulauni .
54001017	Faith	Dat in pitar a wariru ma a wasiso na ululabo torom a King ra i laun tukum , ma ken mat , i ra ka dat tama i , ra i sot kut a God . A wasiso na ululabo toromi ken rop ma ken rop . Amen .
53003010	Recommendation	Ra metul kis nisamot , metul pitar a warkurai ri torom mot : Ra taio ke nemi sur in papam , gong kai i wangon .
43003016	Grace	“ O God i maris a rakrakon bual , ra i pitar tar a Nutunu ara sot kut , sur osi ra in nurnur uni , in laun tukum ma ken iru .
43020003	Description	Io , o Pita der nama nat na ususer ra , der wan sur a kulam na minat .
54002007	Faith	Iri a kibino ra o God i pilok pas iau sur an aposel ma an warawai nama Wakak na Wasiso , ma an ususer a taro ra ausur a taro Juda nama nurnur mulus . A watung a lingmulus , ausur a torotoro .
43006056	Faith	Osi ra in nan a pining ma in inum a gaping , in laun un iau , ma iau an laun uni .
43011027	Faith	O Mata i balu i lena , “ Ma Labino , a nurnur lena ui a Karisito a Nutun o God , i ra o God i tulu ru i urin una rakrakon bual . ”
55002016	Recommendation	Un nan gisen gusun a kum wasiso ra ke sot nama nemnem anun o God , uni a taro ra det balon nama ngas na wasiso lenra , det in nan bakbak ma det in bakbak doko gusun o God .
43021015	Faith	Ra det sa wangon rop , o Iesu i watungi tan o Saimon Pita lena , “ Saimon , nutun o Jon , u nem doko iau taun det ri , niko ? ” I balu i lena , “ Lingmulus , Labino , u tasmani lena a nem ui . ” O Iesu i watungi tano lena , “ Un tabor anung a kum nat na sipsip . ”
53003015	Recommendation	Ikut gong mot tama i elar nam anumot a ebar , mot in utumarong pasi kut elar nam a tisimot .
56002014	Faith	I pitar tar anun a nilaun un dat , sur in kul ulangolango pas dat gusun anundat a kum sakino petutna rop , ma in utalapor pas dat , sur dat anun a taro mulus ut , ra dat nem doko i sur dat in pam a kum wakak na pinapam .
43005024	Faith	“ A inanos mot nama lingmulus , osi ra i longoro anung a kum wasiso ma i nurnur un o naro ra i tulu ru iau urin , i sa utur ukai a nilaun tukum , ma ken iru una warkurai . I sa wan gusun a minat sur a nilaun tukum .
54003006	Sin	Gong taio i mugumugu na lotu ra i nukpukus matok taru kut , sako in umuman labino , ra in puku , ma din warkurai i elar nam o Satan .
43004046	Description	O Iesu i wan melet utong o Kana una papor Galili , a tamon ra i pukus tar a danim sur a wain iai . Ara mugumugu anun a gapman , a nutunu lik a musano i misait tong o Kapernaum .
43019029	Description	In teken nokoto na wain ra i mititir kura tiro . Det los pas ara utna ra i ser dop a polo , ra det puk pasi una wain ra . Det ubek pasi un in nanai ra di watungi namin isop , ra det tulsu toto i usapat sur a wan o Iesu .
43016023	Faith	“ Una bung ra , ka mot in ting melet iau mo un tu utna . A inanos mot nama lingmulus , o Tita in tabor mot nama kum utna ra mot saringi nama risang .
59004017	Sin	O naro ra i tasman a wakakino sur in pami , ikut ke pami , i pam a sakino petutna .
43016002	Violence	Det in turbat mot gusun a kum rumu na lotu . Numur a du bung in nanpat , ra a taro ra det um doko mot , det in nuki lena det pam ut a pinapam anun o God .
43018023	Description	O Iesu i balu i lena , “ Ra a sa watung tar tu utna i raro , un watung talapori torom a taro rop ri . Ikut ra a utna ri a watungi i lingmulus ut , sur asau ra u pasor iau ? ”
54006009	Sin	Ma det ra det nem a labino mani , det in puku una ululam , ma det in iru un in nukun , ma a kum nemnem ororos kut , ma a nemnem sur a utna ra , in banlaulau det . Ra in woro pirso a susut na taro una minat ma a iniru tukum .
52001004	Faith	A kum tistisimetul , mot ra o God i maris mot , metul tasmani lena i sa pilok pas mot ,
59001027	Faith	Ikut , ra dat warut a kum nat na soi , ma a kum ula , ra det pot na marmaris , ma dat tumarong dat kai gusun a kum dur na petutna tagun a rakrakon bual , iri a lingmulus na lotu , ra i tokodos , ma katu utna i raro uni umatan o God a Tamandat .
43001029	Faith	Ara bung numur , o Jon i tama o Iesu i wan nanan toromi , ra i watungi uni lena , “ Mot tama i , a Sipsip anun o God , i ra in lakro ru a sakino petutna anun a rakrakon bual .
43010010	Grace	A tene wolong i ruk kut sur in wolong , ma in um doko a kum sipsip ma in banlaulau det . Ikut iau , a wanpat sur det in utur ukai a nilaun , a nilaun ra i bukus nama wakakino .
59004009	Recommendation	Mot in tupunuk , mot in domos , ma mot in tangis una numot a kum sakino petutna . Mot in pukus anumot a ninongon sur a tinangis , ra mot in pukus anumot a gasgas sur a tupunuk .
43006039	Grace	Iri i a nemnem anun o Tita , i ra i tulu ru iau urin , lena , gong taio tagun det ra i sa pitar tar det tang in iru . An ukatutur pas det rop melet gusun a minat una bung na warkurai .
52003006	Description	Uniri o Timoti i sa milet melet gusun mot tagitiro urin sur mir . I los a wakak na wasiso talapor un mot torom mir , una numot a nurnur ma anumot a marmaris . I inanos mir lena , mot ser gas ra mot ser nuk melet pas anundat a kum kinkinis tomo numugu , ma mot nem doko i sur mot in tama metul , elar nam metul kai metul nem doko sur metul in tama mot .
43012006	Sin	O Judas ke maris a sibo na taro , awu . I watungi lenri uni i ser tamtamabat anundet a mani ma i ser loslos eno i , uni i a tene wolong .
54006006	Faith	Ikut ra dat mur a petutna anun o God , tomo nama gasgas una sau ra o God i etabor nami , i ra a ululeng mulus .
59002014	Faith	A kum tistising , in wakak pepetlai ra taio in watungi lena i nurnur , ikut ke pam tu wakak na pinapam ? Pepetlai , a ngas na nurnur ra , in ulauni o awu ?
43007025	Description	Ara taro tagisapat o Jerusalem det iting lena , “ I mo ri a musano ra det nem na um doko i ?
43020022	Faith	Ra i sa watung tari lenri , i wup det nama wuwu na wano , ma i watungi tandet lena , “ A Tokodos na Nion ri , mot in utur ukai i una nilaun anumot .
43014012	Faith	“ A inanos mot nama lingmulus , o naro ra i nurnur un iau , in pam a kum pinapam elar nami ra iau a ser pami . Ma in pam a kum lamlabino pinapam tan a kum pinapam ra a sa pam tari , uni an nan torom o Tita .
56002009	Recommendation	Un inanos a kum tene ititula sur det in taromlu anundet a kum mugumugu una kum utna rop , ma det in ugasgas det nama kum pinapam rop ra det in pami , ma gong det balu wasiso .
54003007	Recommendation	I wakak sur a mugumugu i a ngas na musano ra a taro kai ra ka det ser lotlotu , det ser ru i . Ra awu , det in watung suri , ma in iru un in nukun anun o Satan .
43006040	Faith	Una nemnem anun o Tita , det rop ra det tamtama torom a Nutunu ma det nurnur uni , det in laun tukum , ma iau an ukatutur pas det gusun a minat una bung na warkurai .
54001006	Sin	A ramano taro det sa wan gisen gusun a kum wakak na petutna ri , ma det mur a kum wasiso ororos mukut .
54004014	Recommendation	Gong u madek ru a etabor na Nion , ra di pitar tari tam , una du bung ra a kum poropet det wasiso na poropet , ma a kum mugumugu det ubek tar a kum lamandet sapat netes un ui .
52005016	Recommendation	Mot in ser gasgas .
52004014	Faith	Dat nurnur lena o Iesu i mat , ma i laun melet . I mo ra dat nurnur lena , det ra det nurnur un o Iesu , ma det sa mat , o God in ukatutur det ma det in nan tomo nam o Iesu , ra in milet melet .
43010009	Grace	Iau a matansako , osi ra i ruk uni , din ulauni . In ruk ma in pirso ma in etorom kut ana utna na inangon .
43011004	Faith	O Iesu i longoro i , ra i watungi lena , “ Ausur o Lasarus in mat una misait ri . I misait kut , sur din tama a minamar anun o God , ma sur din mar kai a Nutun o God nami . ”
43019017	Description	O Iesu i pirso gusun a tamon Jerusalem , i los pas anun in nanai kutus ra i wan sur a nubual di watungi nama “ Nubual na Lor na Minat , ” ma una wasiso Ibru di watungi lena o Golgota .
52004006	Recommendation	Gong tu pasamot i pam a sakino una ino anun tu tisino ra i nurnur . Ra in pami lenra i usobor o tisino . Metul sa watung tari , ma metul sa utumarong tar mot lena , a Labino in pitar a warkurai na minabalu torom det , ra det ser pam a kum petutna lenri .
43005020	Faith	O Tamano i maris o Nutunu , ma i ese i una kum utna rop ra i ser pami . Ma in ese i kai una kum utna ra i labo taun a kum utna ri , sur mot in kisin uni .
57001022	Recommendation	Ara utna kai : A saring ui sur un waninar tu kukur rumu sur iau , uni a nurnur lena , o God in upirso ru iau gusun a karabus sur an milet melet torom mot . Iri i a win anumot a kum niaring .
52005012	Recommendation	A kum tistisimetul , metul saring mot sur mot in pitar a urur torom anumot a kum mugumugu , ra det papam dekdek epotor tamot , ma det ususer mot .
43009022	Description	O tamano ma o nano der wasiso lenri , uni der ngaran a kum te Juda , ra det watungi lena , ra taio in nurnur un o Iesu lena i a Karisito , din turbat ru i gusun a rumu na lotu .
59005013	Recommendation	Ra taio tagun mot i taramo a maut , i wakak sur in wararing . Ra taio i gasgas , i wakak sur in kele a kum kelekele na ulabo torom o God .
55002010	Faith	Kuri a taramo a kum ngunungut , ikut a tur dekdek ut , sur det ra o God i sa pilok pas det , det kai det in los a ululaun ra i kis una Karisito Iesu , tomo nama minamar tukum .
54005020	Recommendation	Ra tu mugumugu in pam a sakino petutna , un ukodosi umatana taro na lotu rop , sur in utumarong lako taro kai tagun det .
43019023	Description	Ra a kum tene inaim det sa sak wat tar o Iesu un in nanai kutus , det los pas anun a kum malu ra i rakupbat anun a ememar nami , ma det isuaro pasi una a wat na tinibo , a rara tene inaim anun ara tinibo . Det los pasi kai anun in namalu ra i pipisi . In namalu ra , katu sunusuk uni , in teken kudulano malu kut .
43020005	Description	I par pirso , ma i kiet , ra i tama a kum malu , ikut ke ruk .
43014021	Faith	Osi ra i utur ukai anung a kum warkurai ma i tarom uni , i ra i maris iau . O Tita in marisi , ma iau kai an marisi , ma an ese iau toromi . ”
55002023	Recommendation	Un nan gisen gusun a kum wasiso ororos ra katu kukuraino , uni det in ukatutur a kum wasiso na engaras .
43018031	Description	O Pailat i watungi torom det lena , “ Mot in ben pasi , ma mot ut mot in warkurai i elar nam anumot a warkurai . ” A kum te Juda det watungi tano lena , “ Torom met i tabu sur met in um doko taio . ”
52004003	Recommendation	O God i nemi lena , anumot a nilaun gong i dur umatano , ra mot in nan gisen gusun a kum pamuk na petutna .
59004001	Sin	Asau a kibino ra mot waim ma mot engaras etetalai ? I kibino una numot a kum laulau na nemnem ra det waim una numot a nilaun .
53001004	Faith	I mo ra , metul ut metul ser watung ulabo pas mot torom a taro na lotu anun o God una kum tamon . Metul ser watung ulabo pas mot una numot a tuntunur dekdek ma anumot a nurnur , ubalan a kum mamaut ra mot taramo i ma a kum ngunungut ra a taro det banlaulau mot nami .
54004001	Sin	A Tokodos na Nion i watung puaso i lena , una kum tintinip na bung , lako taro det in nan gisen gusun a lingmulus na nurnur , ma det in mur a kum nion ra det ser torotoro , ma det in mur a kum etowo anun a kum laulau na nion .
56003001	Recommendation	Un inanos melet anum a taro sur det in urur torom a kum mugumugu tagun a gapman , ma torom det rop ra a warkurai kura un det . Det in tarom , ma det in kis na waninar sur det in pam a kum wakak na pinapam .
53003006	Recommendation	A kum tistisimetul , metul saring dekdek mot nama risan a Labino o Iesu Karisito lena , mot in nan gisen gusun a kum tubunu wok na tistisindat ra ka det ser mur a kum etowo ra metul inanos tar mot nami .
59004004	Sin	Mot sa wan gusun o God , elar nam a ino ra i wan pas gusun anun a musano , ra i nolin tomo nama ara musano bulung . Ka mot tasmani lena , ra mot nem a petutna tagun a rakrakon bual , mot a kum ebar anun o God ? Osi ra i pilok pas a rakrakon bual sur der pasano , i a ebar anun o God .
54005001	Recommendation	Ra un ukodos tu musano ra a mugano tam , gong u wasiso na kankan , un wasiso wowon kut elar nam i ra u pami torom o tamam . Un pam a wakak na petutna torom a kum barman elar nam i ra u pami torom a kum tistisim .
43004052	Description	I ting det lena , “ Asi na du bung mulus ra a nutunglik i langolango melet uni ? ” Det balu i lena , “ Nubung , una ara pakano bung una lirop a mararong i rop gusuni . ”
43019031	Violence	A kum te Juda det saring o Pailat sur din sak pakpak tar a kum kikindetul , sur detul in mat lakit , ma din los pirso ru a pinindetul gusun a tulin nanai kutus , uni a bung ra , i a bung na waninar , a bung numugu tan ara labino Bung na Sabat , ma ka det nemi lena a pinindetul in kete una tulin nanai kutus una Bung na Sabat .
43019012	Description	O Iesu i watung tari lenra , ra o Pailat i lari sur in ulangolango ru i . Ikut a kum te Juda det kukukuk toromi lena , “ Ra un palos ru i , ka mur pasano nama Sisa ! Uni taio ra i ulabo pasi lena i a king , i kutus a warkurai anun a Sisa . ”
43014001	Faith	O Iesu i watungi tandet lena , “ Gong i mamaut a balamot , mot in nurnur un o God , ma mot in nurnur kai un iau .
43015016	Grace	Ausur mot pilok pas iau , iau ut a pilok pas mot . Ra a pitar a pinapam tamot sur mot in nan ma mot in wu a wimot , ma a wimot in kis tukum . Ma o Tita in tabor mot nama kum utna rop ra mot sasaring suri nama risang .
55002014	Recommendation	Gong u mana nama wasiso torom anum a taro nama kum etowo ri . Un utumarong det umatan o God lena , gong det engaras una kum wasiso , uni ke gas un tu utna , ma in banlaulau det ra det longoro i .
59004008	Recommendation	Mot in nan milau torom o God , ra o God in nan milau torom mot . Ma mot a kum tene sakino , mot in gos a kum lamamot , ma mot ra aru nuknukimot , mot in utalapor a balbalamot .
59002009	Sin	Ikut , ra mot ru ara taro kut , ma ara taro awu , mot pam a sakino petutna . Ra a kum Warkurai anun o God i takun sot pas mot lena , mot a kum tene lakai warkurai .
52004007	Grace	Uni , o God ke kabo pas dat sur a dur na petutna , i kabo pas dat sur dat in mur a tokodos na nilaun .
43008046	Sin	Osi tagun mot in takun sot pas iau un tu sakino petutna ? A watung a lingmulus ino , ra ilai ra ka mot nurnur un iau ?
43007020	Violence	A kunur na taro det balu i lena , “ A laulau na nion kura un ui . Osi i nem na um doko ui ? ”
43018018	Description	A bung na mirum ra , i kotokoto doko . Io , a kum tultul ma a kum tene tamtamabat tagun a rumu na etabor det sur tomo pas a kabo lakit na sungun , det tur talilis pasi ma det minori . O Pita kai i tur tomo nam det sur in minor .
43013037	Faith	O Pita i tingi lena , “ Labino , sur asau ra kan mur ui uniri ? Ka ngara ra an matbat ui . ”
59003009	Faith	Dat watung ulabo pas a Labino a Tamandat nam a karmendat , ma dat watung laulau i kai a taro nami , det ra o God i ukis tar det elar nam a malalar ino .
43010012	Description	A musano ra di doki kut , ausur a tene tamtamabat mulus anun a kum sipsip , ma a kum sipsip ausur anunu . Ra in tama pas a ngalngalia na pap in nanpat , in kalabor pas gusun a kum sipsip , uni i papam kut sur a mani , ma ke maris a kum sipsip . Ma a ngalngalia na pap in karkarot det ma in lu sarara ru det .
59001019	Recommendation	A kum wakak na tistising , mot in tasman a utna ri : I wakak ra mot rop , mot in longoro lakit , ikut gong mot wasiso lakit , ma gong mot kankan lakit .
43012046	Grace	A sa wanpat urin una rakrakon bual elar nama talapor , suri ra i nurnur un iau , ken kis una dumirum .
43005014	Description	Numur ut , o Iesu i barato pas a musano ra una rumu na etabor . I watungi tano lena , “ Tama i , uniri u sa langolango . Gong melet mo u pam tu sakino , sako tu laulau na utna sakit in nanpat un ui numur . ”
43014015	Recommendation	“ Ra mot in maris iau , mot in tarom una anung a kum warkurai .
55002022	Recommendation	Un nan gisen gusun a kum nuknuk na barman , ma un mur a tokodos na petutna , ma a nurnur , ma a marmaris ma a malmal , tomo nam det ra det ser wararing torom a Labino nama tokodos na nuknukindet .
43004010	Grace	Ikut o Iesu i balu i lena , “ Ra u tasman a etabor anun o God , ma u tasman osi kai ra i saring ui sur lako danim , un saringi , ma in tabor ui nama danim na nilaun . ”
43020031	Faith	Ikut di tumus ukai pas a ramano kum utna ri , sur mot in nurnur lena o Iesu i a Karisito , a Nutun o God . Ra mot in nurnur uni , mot in laun nama risano .
43018040	Sin	Det balu i nama labino walngandet lena , “ Gong ! Ka met nem o Iesu . Palos ru o Barabas ! ” O Barabas i a tene sakino sakit .
55003004	Sin	Det in usobor a kum paspasandet , det in pam a kum tuptup na petutna , det in ulabo pas det ut , det in nem doko a gasgas tagun a rakrakon bual , ma ka det in nem o God .
59001026	Sin	Ra taio in nuki lena , i sa lingmulus na tene lotu , ikut , ra ke tumarong in karmene , i toro pasi ut , ma anun a lotu in utna oros kut .
43015020	Recommendation	Mot in nuk pas a wasiso ra a sa watung tari tamot lena , ‘ A tultul ke labo taun anun a labino . ’ Ra det banlaulau iau , det in banlaulau mot kai . Ra det tarom una nung a wasiso , det in tarom kai una numot a wasiso .
43008031	Faith	O Iesu i watungi torom a kum te Juda ra det nurnur uni lena , “ Ra mot in tarom una nung a etowo , io , mot anung a taro na ususer mulus .
54005008	Faith	Ra taio ke warut a kum kukunu , ma det kai ra tagun anun a rumu , i sa wan gisen gusun a nurnur . I ra i laulau sakit tan a taro ra ka det nurnur .
56002002	Recommendation	Un ususer a kum musano ra a kum mugano tam , sur det in tumarong a magirandet , det in los a ngas na nilaun ra a taro det in ru det uni , det in warkurai bat anundet a nilaun , det in lingmulus una nundet a nurnur , anundet a marmaris ma anundet a tuntunur dekdek ra det etorom a mamaut .
43019025	Description	O nan o Iesu i tur milau nisan in nanai kutus anun o Iesu . I tur tomo nama tisino a ino , ma o Maria kai a ino anun o Kilopas , ma o Maria Magdalen .
43014020	Faith	A bung ra an katutur melet gusun a minat , mot in tasmani lena kura iau un o Tita , ma mot kai kuri un iau , ma iau kura un mot .
43008024	Sin	Iri a kibino ra a watungi tamot lena , mot in mat nam anumot a kum sakino petutna . Ra ka mot nurnur un iau lena iau ut i , ri iau , io , mot in mat nam anumot a kum sakino petutna . ”
43007012	Description	A susut na taro det wasiso eno un o Iesu . Ara taro det watungi uni lena , “ I ara wakak na musano , ” ma ara taro kai det watungi lena , “ Awu , i ben raro a taro . ”
52002004	Faith	Awu ! Metul wasiso puaso nam a Wakak na Wasiso , uni o God i sa lar tar metul , ma i nurnur un metul lena metul in pami . Ka metul wasiso puaso sur metul in ugasgas a taro nami , awu , sur o God ut in gas uni , i ra i sa lar tar metul .
54005005	Faith	A ula , ra kataio i tamtamabati ma i sibo mulus , i nurnur kut un o God ma i kis langlang sur in waruti . Una kum mirum ma a waspi , i ser wararing sur o God in waruti .
43016024	Grace	Tuk uniri , ka mot sasaring utmakai sur tu utna nama risang . Mot in sasaring ma din tabor mot , sur a gasgas in bukus una numot a nilaun .
43021006	Description	O Iesu i watungi tandet lena , “ Mot in woro a bene una papor sot na lamamot , sur mot in dat lako kiripo . ” Det woro i lari ra i watungi . Io , det lagano datdat tar a bene , uni i bukus nama kum kiripo .
53003014	Recommendation	Ra taio ke mur anumetul a wasiso una pas ri , mot in nuk ukai i . Gong mot lason tomo nami , sur in maimai una magirano .
43006027	Recommendation	Gong mot papam kut sur a utna na inangon ra i ser mereseng . Mot in papam sur a utna ra in kis tukum sur a nilaun kura numur , ra a Nutun a Musano in tabor mot nami . Uni o Tamano , o God i sa ese tari lena i mulaot un asau ra a Nutun a Musano i pami . ”
59004003	Sin	Ra mot wararing , ka mot utur ukai a utna ra mot sasaring suri , uni a nuknukimot ke tokodos . Mot sasaring kut sur a utna ra in ugasgas mot ut .
54005022	Recommendation	Gong u ubek lakit aru lamam netes un taio ma u wasiso udani sur a pinapam anun a Labino . Ma gong u mur a taro una sakino petutna . Un tumarong anum a nilaun sur in tokodos .
56002003	Recommendation	Lenkutkai ra , un ususer a kum wardain ra a kum mugano tam , sur det in lason una kisapi na urur una nundet a nilaun , gong det emang , gong det tene ininum , ikut det in ususer a taro nam asau ra i wakak .
59001022	Recommendation	Mot in mur a wasiso anun o God , ra gong mot longoro oros tari kut , sako mot in toro pas mot melet ut .
43007001	Violence	Io , numur o Iesu i wan tuptupukus una kum tamtamon tong una papor Galili . Ke nem na wan tuptupukus tong una papor Judia , uni a ramano kum te Juda det epak sur det in um doko i .
43013005	Description	I lingis pas a danim una besen ra i gos a kum kikin anun a kum nat na ususer nami , ma i us sengesenge det nama tawol ra i ker pasi uni .
43007043	Description	Ma a nuknukin a taro uni , ke takai .
59005004	Sin	Tama i , ka mot tokom tar a taro ra det papam una amot a kum kinobot , ra a ikul anundet i takun mot . Ra o God a Dekdek na Labino i sa longoro tar a tinangis anundet ra det pasong .
55002018	Sin	ra der sa wan raro gusun a lingmulus . Der watungi lena , dat sa katutur melet gusun a minat . A wasiso ri anunder , i banlaulau a nurnur anun a ramano taro .
43008012	Faith	O Iesu i wasiso melet torom a taro , ra i watungi lena , “ Iau a talapor anun a rakrakon bual . Osi ra i mur iau , in pam ukai a talapor na nilaun , ma ken nan melet una dumirum . ”
43008034	Sin	O Iesu i balu det lena , “ A inanos mot nama lingmulus , osi ra i pam a sakino , i a karabus anun a sakino petutna .
54004013	Recommendation	Un dekdek nama luk a Buk Tabu torom a kum tene nurnur , ma nama warawai ma a etowo torom det , tuk an nanpat .
43017026	Grace	A sa watung ese tar ui torom det , ma kan mana nama wasiso talapor un ui torom det , sur det in tasman ui , sur a marmaris ra u maris iau nami , in kis un det ma iau utkai an laun un det . ”
43011001	Description	Ara musano tagitong o Betani , a risano o Lasarus , i misait . Detul tisino nam o Maria mo Mata . O Maria ri , i ra i lingis tar in nokoto na polo sangsangnain una aru kikin a Labino , ma i us sengesenge der nama iwu na lorino .
52004008	Sin	Osi ra i rosumur gusun a etowo ri , ausur i rosumur gusun a taro , awu . I rosumur ut gusun o God , i ra i tabor dat nam a Niono , a Tokodos na Nion .
43008059	Violence	Ra det los watat pas sur det in dukuduku o Iesu nami , ikut i parau ra i wan gusun a rumu na etabor .
43010011	Description	“ Iau a wakak na tene tamtamabat anun a kum sipsip . A pitar anung a nilaun sur an matbat det .
56003010	Recommendation	Ra taio in ser pagol a taro na nurnur , un wasiso na utumarong toromi sur in mana . Ra ken longoro ui , un wasiso na utumarong melet toromi . Ra ken longoro mo , un nan gisen gusuni .
43010019	Description	A kum te Juda det tapagol una kum wasiso ri anun o Iesu .
43003033	Faith	Ikut det ra det nurnur una nuna wasiso , det mulaot lena o God i a lingmulus .
53003001	Faith	A kum tistisimetul , iri i a tintinip na wasiso anumetul , mot in wararing un metul , sur a wasiso anun a Labino in nan sarara lakit ma a taro det in ru i elar nam mot , mot ru i .
59005014	Recommendation	Ra taio tagun mot i misait , in itula sur a kum mugumugu na lotu , sur det in wararing uni , ma det in talusi nam a wel , nama risan a Labino .
59002007	Sin	O God i pitar tar a wakak na rising anun a Karisito torom mot . Ma osi ra i ser watung laulau a rising ri ? A kum tene gongon kut .
54003003	Description	Ma gong i tene ininum , gong i tene inaim , in tene malmal , ma gong i tene wasiso na kankan , ma gong i nem doko a mani .
43004014	Grace	Ikut det ra det in inum a danim ra an tabor det nami , ka det in muruk melet mo . A danim ra an tabor det nami , in elar nam ara matmatano danim una nundet a nilaun , ra in burburak pat ma in tabor det nama nilaun tukum . ”
59002008	Recommendation	Mot in pam sot pas a warkurai ra i labo sakit una Buk Tabu . I lenri , “ Un nem a pasam elar nami ra u nem ui ut . ” Ra mot pami lenra , mot pam a tokodos na petutna .
55001006	Recommendation	I mo ra a inanos ui melet sur un ukatutur melet anum a etabor , elar nama sungun ra di wupi ra i kunabor . A etabor ra , o God i tabor ui nami una bung ra a ubek aru lamang netes un ui .
53001003	Faith	A kum tistisimetul , i wakak sur metul in ser watung wakak torom o God un mot . I tokodos lenra , uni anumot a nurnur i lubung dekdek , ma a marmaris torom mot etetalai kai i lubung nanan .
54003011	Recommendation	Torom anundet a wardain kai in lenra , det a kum ngas na wardain ra a taro det ser ru det . Gong det wasiso eno , det in tumarong a magirandet , ma det in lingmulus una kum pinapam rop .
43008049	Sin	Ra o Iesu i balu det lena , “ Katu laulau na nion kuri un iau . A urur torom o Tita , ma mot , ka mot urur torom iau .
43006018	Description	A dekdek na wuwu i wanpat ma a top i umenene det .
55001009	Grace	I ut i sa ulaun pas dat , ma i kabo pas dat sur a tokodos na nilaun . Ausur i kibino una nundat a kum wakak na pinapam , awu . I kibino ut una nun a nemnem , ma anun a marmaris , ra i pitar tari torom dat una Karisito Iesu . Unarap utmakai ra ke ukis utmakai a rakrakon bual i maris mugu dat .
43019006	Violence	Ra a kum lamlabino tene etabor torom o God , ma a kum tene tamtamabat tagun a rumu na etabor det tama o Iesu , det kukukuk lena , “ Sak wati un in nanai kutus ! Sak wati un in nanai kutus ! ” Ra o Pailat i watungi tandet lena , “ Mot in ben pasi , sur mot ut , mot in sak wati un in nanai kutus . Iau ka sio pas anunu tu niraro . ”
54003016	Grace	A lingmulus , o God i upuaso mulusi lena , a etowo ra dat nurnur uni i labo sakit . I lenri : A Karisito i wanpat a musano , a Tokodos na Nion i upuaso i lena a Karisito i tokodos umatan o God , a kum ensel det tama i , a wasiso puaso uni i wan sarara torom a kum kamkabo taro rop , ma a susut una rakrakon bual det nurnur uni , i wan usapat ma i kis una minamar .
52001002	Faith	Metul ser watung wakak torom o God un mot rop , ma metul ser pitar tar mot torom o God una numetul a kum niaring .
54006001	Recommendation	Det ra a kum tene ititula , det in urur torom anundet a kum mugumugu , sur gong taio i watung laulau a risan o God ma anundat a etowo .
54006003	Faith	Ra taio in ususer a taro nam tu etowo gisen , ra ke elar nama etowo mulus anun anundat a Labino o Iesu Karisito , ma ke elar nama kum etowo ra i warut det , sur a magirandet in wakak umatan o God ,
54001009	Sin	Dat tasmani lena a kum Warkurai ausur di pitari sur a kum tene tokodos , awu . Di pitari kut sur a ngas na taro lenri : det ra det lakai a kum warkurai , a kum tene rosumur , det ra ka det lotu torom o God , a kum tene sakino , det ra ka det mur a nemnem anun o God , det ra ka det ser ru o God , det ra det um doko a taro , det ra det um doko a kum tamtamandet o a kum nanandet ,
59005001	Recommendation	Mot a kum tene gongon , mot in longoro : Mot in tangtangis , ma mot in kukukuk , uni a kum ngunungut in nanpat torom mot .
54006011	Recommendation	Ikut ui , Timoti , ui a musano anun o God , un nan gisen gusun a kum utna ri . Un dekdek sur un mur a tokodos na petutna , ma a petutna ra i wakak umatan o God , a nurnur mulus , a marmaris , a tuntunur dekdek , ma a wowowon na petutna .
59005005	Sin	Una numot a nilaun nin una rakrakon bual , mot ukio a labino mani , una kum lukaro un mot ut , ma un asau ra i ugasgas mot . Mot tabor butbut a pinimot , ra milau mo mot in iru , elar nama kum wewegua , ra di tabor butbut det sur din um doko det .
54002012	Recommendation	Ka madek tar tu ino sur in ususer tu musano , ma ka madek tari kai sur tu ino in mugu tu musano . I wakak sur in kis wowowon kut .
59002012	Recommendation	Mot in wasiso ma mot in papam elar nam det ra o God in kuro det nam a warkurai ra i ser ulangolango pas a taro nami .
43014023	Faith	O Iesu i balu i lena , “ Ra taio i maris iau , in tarom una anung a kum etowo . Io , o Tita in marisi , ma mir nam o Tita mir in nan toromi , ma mir in kis tomo nami .
43010033	Sin	Det balu i lena , “ Met nem na duku ui , ausur un tu utna na ukisin ra u pami , ikut met nem na duku ui uni u watung laulau o God ! Ui a musano kut ui , ra u watungi lena ui o God . ”
56001016	Sin	Det watungi lena , det tasman o God , ikut anundet a kum pinapam ut i upuaso i lena , ka det tasmani . Det a kum sakino taro doko , a kum tene pitarngat , ma ka det in pam lar pas tu wakak na pinapam .
55002015	Recommendation	Un pitar tar ui ut torom o God ma un dekdek sur ui a lingmulus na tene pinapam , ra o God in gas nami . A tena pinapam ra ke ser maimai una nun a pinapam , ma i palos kodos a lingmulus na wasiso .
53002004	Description	In ebar torom a kum utna rop ra a taro det watung det a kum god ma det lotlotu torom det , ma in ulabo pasi ut , sur in kis una rumu na etabor anun o God , ma in watung puaso i lena , i ut o God .
59001021	Recommendation	Mot in mana gusun a kum dur na petutna , ma a kum sakino , ra kuri i bukus una rakrakon bual . Ra mot in unatino pas mot , ma mot in mur a wasiso ra di sa marut tari una balamot , a wasiso anun o God ra in ulaun mot .
43015014	Recommendation	Ra mot in tarom una nung a kum warkurai , io , mot a kum paspasang .
55003006	Sin	A kum ngas na musano lenra , det in ruk oros kut una kum rumu , ma det in ungongos oros pas a wardain sur det in mur det . A wardain ra , katu wakak na nuknukindet , ra det pot na marmaris una nundet a kum sakino petutna , ma anundet a kum sakino nemnem i ben raro det .
43008051	Faith	A inanos mot nama lingmulus , osi ra i tarom una nung a wasiso , ken mat . ”
43006037	Grace	Det rop ra o Tita i pitar tar det tang , det in nan torom iau , ma osi ra in nan torom iau kan lu ru i .
43019015	Violence	A taro Juda det kukukuk dekdek lena , “ Sak doko i ! Sak doko i ! Sak wati un in nanai kutus ! ” O Pailat i ting det lena , “ Mot nemi lena an sak wat anumot a king un in nanai kutus ? ” A kum lamlabino tene etabor torom o God det balu i lena , “ A Sisa sot kut i anumet a king ! ”
54005017	Recommendation	I wakak sur din pitar a urur ma a wakak na ikul torom a kum mugumugu na lotu ra det pam wakak a pinapam . Din pami lenra torom det ra det papam dekdek una warawai ma a etowo .
43015002	Grace	I ser tau ru a kum kanokano rop nin un iau ra ka det ser wu , ma i ser burup det ra det ser wu , sur det in wu a susut na wino .
52004013	Recommendation	A kum tistisimetul , metul nemi lena mot in mananos un det ra det sa mat , ma gong mot tupunuk dekdek elar nam a taro ra ka det nurnur una katkatutur melet gusun a minat .
43013021	Description	O Iesu i sa watung tari lenri , ra i taramo a labino mamaut una niono , ra i watung puaso i lena , “ A inanos mot nama lingmulus , ara tagun mot in pitar tar iau ulaman a kum ebar . ”
43012036	Faith	Ra a talapor i kis utmakai torom mot , mot in nurnur uni , sur mot a kum nutun a talapor . ” Ra o Iesu i sa watung rop tar a wasiso ri , i wan eno pas gusun det .
56003006	Grace	O God i tabor dat nama Tokodos na Nion , ra i lingis orosi kut sapat netes un dat , kibino una pinapam anun o Iesu Karisito , anundat a Tene Ulaun .
54004010	Faith	I mo ri dat papam dekdek , uni dat kis langlang nama nurnur sur o God , i ra a lalaun ino ma a Tene Ulaun anun a taro rop , ra det nurnur uni .
43020021	Grace	O Iesu i watung meleti tandet lena , “ A malmal torom mot . O Tita i tulu ru iau , lenkutkai ra a tulu mot . ”
55002024	Recommendation	A tultul anun a Labino gong i ser engaras , ikut in wakak na tene ususer , in pam a wakakino torom a taro rop , ma in ese anun a wowowon na petutna torom a taro ra i ukodos det .
53002013	Faith	A kum tistisimetul , mot ra a Labino i maris mot , i wakak sur metul in ser watung wakak torom o God un mot , uni o God i sa pilok pas mot tagun a turturkibino sur in ulaun mot . I ulaun pas mot una nirurus talapor ra a Tokodos na Nion i pami un mot , ma una numot a nurnur una lingmulus ino .
52005015	Recommendation	Gong mot balu a sakino nama sakino . Mot in dekdek sur mot in pam a wakakino etetalai torom mot , ma torom a taro rop kai .
43006054	Faith	Osi ra in nan a pining ma in inum a gaping , i sa los a nilaun tukum , ma iau an ukatutur pasi gusun a minat una bung na warkurai .
43019011	Sin	O Iesu i balu o Pailat lena , “ Ra gunuk o God ken pitar tar a warkurai tam , kalako dekdekim sur un pam tu utna un iau . Ikut , o naro ra i pitar tar iau torom ui sur un warkurai iau , anun a sakino i laulau sakit . Anun a sakino i laulau sakit tan anum a sakino . ”
59002017	Faith	Lenkutkai lar a nurnur , ra ke wan tomo nam tu wakak na pinapam , a nurnur ra , a minatino .
59002020	Faith	Ui a longlong ui ! A nurnur ra katu wakak na pinapam tomo nami , i utna oros kut . Pepetlai , u nemi sur an upuaso a wasiso ra tam ?
43018003	Description	Ra o Judas i mugu pas a kum tene inaim tagitiro o Rom , ma a kum tene tamtamabat tagun a rumu na etabor . A kum lamlabino tene etabor torom o God , ma a kum Parisi det tulu ru det . Det los a kum utna na inaim , a kum lam ma a kum utna ra i kunabor ra det sulu saro det nami .
53003003	Grace	Ikut a Labino i lingmulus , ma in udekdek mot ma in tamtamabat mot kai gusun o Satan .
55004004	Sin	Ka det in longoro a lingmulus ino mo , det in longoro mukut a kum wasiso ororos kut .
43006064	Faith	Ikut ara taro tagun mot ka det nurnur . ” Numugu ut o Iesu i sa tasman det ra ka det nurnur uni , ma i kai ra in usobor tari .
43013026	Description	O Iesu i balu i lena , “ An puk pas a du beret una besen , ma osi ra an pitari tano , i ut ra . ” Io , i puk pas a du beret , ma i pitari tan o Judas Iskariot , a nutun o Saimon .
54006020	Recommendation	Timoti , un tamtamabat wakak a pinapam ra o God i pitar tari tam . Un nan gisen gusun a kum wasiso ororos kut , ra ke elar nama nemnem anun o God , ma gusun a wasiso na engaras una utna di watungi nama “ mananos ” , ikut ausur a mananos mulus .
43013020	Faith	A inanos mot nama lingmulus , osi ra i gas pas o naro ra a tulu i , i gas pas iau ut . Ma osi ra i gas pas iau , i gas pasi utkai o naro ra i tulu ru iau urin . ”
43017010	Faith	Det rop ra anung , anum utkai , ma det rop ra anum , anung utkai . Ma anung a minamar din tama i un det .
59001005	Recommendation	Ra taio tagun mot i sibo sur a mananos , in saring o God suri . Ra o God in tabori nami , uni i ser tabor dat rop , ma ke ser bitan tu utna . Ma ke ser kankan torom taio ra i sasaring .
52005019	Recommendation	Gong mot turbat a pinapam anun a Tokodos na Nion .
43007018	Faith	Osi ra i wasiso kut nama nuknukino , i nemi kut sur din ulabo pasi . Ikut iau , a nemi sur din ulabo pas o God ra i tulu ru iau urin . A wasiso nama lingmulus , ma katu torotoro i kis un iau .
43008054	Faith	O Iesu i balu det lena , “ Ra an ulabo melet pas iau ut , anung a wasiso na ulabo ri ke gas un tu utna . Ikut o Tita ut i ulabo pas iau , i ra mot watungi lena i anumot a God .
43019040	Description	Der los pas a minat ino Iesu , numur der ubek a kum utna ra i sangsangnain uni , ma der pulusi nama kum wakak na malu . A pinapam ra i elar nama ngasino anun a taro Juda , ra det ser pami una kum minat .
59005007	Recommendation	A kum tistising , gong mot pino ngoro lakit , ra mot kis langlang sur a inawan pat melet anun a Labino . Mot tama a tene marut , ke pino ngoro lakit , ra i kiskis langlang sur a bato in puk a piso , ma sur a wakak na makus tagun a ana kinobot .
55001016	Grace	A wararing sur o God in maris o Onesiporus det tamtamano , uni i ser ugasgas iau , ma ke maimai un iau ra a kis una karabus .
54001015	Grace	I wan pirso urin una rakrakon bual sur in ulaun a kum tene sakino . A wasiso ri i lingmulus sakit , ma dat in nurnur uni . Ma iau , a laulau sakit tan a kum tene sakino rop .
43010031	Violence	A kum te Juda det los watat melet sur det in duku doko o Iesu nami .
59004011	Recommendation	A kum tistising , gong mot mang etalai mot . Osi ra i mang tu tisino , o i warkurai i , i watung laulau a kum Warkurai anun o God ma i kuro a kum Warkurai ra . Ma ra un kuro a kum Warkurai , ausur u muri , u nuki kut lena ui ut u labo tano .
43019010	Description	O Pailat i watungi tano lena , “ Sur asau ra ko balu iau ? Ko tasmani lena , a utur ukai a warkurai sur an ulangolango ui , o an sak wat ui un in nanai kutus ? ”
56001010	Sin	Un pilok pas lako kum mugumugu tagun a lotu , uni a susut na taro a kum tene pitarngat . Det waswasiso una kum utna oros kut , ma det ben raro a nuknukin a taro . Ara taro tandet ra an utumarong ui un det , det ra det watungi lena , din tok talilis a pinin a taro ra ausur a taro Juda .
43017022	Grace	A sa pitar tar a minamar tandet , a minamar ra u pitar tari tang , sur det in takai kut , elar nam dar , ra dar takai kut .
55001013	Faith	A tokodos na etowo ra a sa ususer tar ui nami , i elar nama wakak na malalar sur un muri . Un muri tomo nama nurnur ma a marmaris . A nurnur ma a marmaris anundat , ra kura dat una Karisito Iesu .
43002006	Description	Tiro iai , a wonomnin lamlabino koto na wat kura di utur tari sur a nginigis , elar ut nama warkurai tagun a lotu anun a taro Juda . Unin tekteken nokoto ri , di ser ubukusi nama ru noino galen na danim o a tulu noino .
43014010	Faith	Ko nurnur lena iau kura un o Tita , ma o Tita kuri un iau , niko ? A kum wasiso ra a watungi tamot , ausur anung . O Tita ra kuri un iau i pam anun a pinapam .
43013034	Recommendation	“ Uniri a pitar a matok na warkurai torom mot lena , mot in maris etetalai mot . Mot in maris etetalai mot elar nam iau ra a maris mot .
43012044	Faith	O Iesu i wasiso nam in labino walngano lena , “ I ra i nurnur un iau , ausur i nurnur kut un iau , i nurnur utkai uni ra i tulu ru iau urin .
55003002	Sin	A taro det in nuk pas det ut , ma det in nemnem sur a mani , ma det in umuman labino , ma det in watung ulabo pas det ut , ma det in emang , ma det in pitarngat torom a kum tamtamandet ma a kum nanandet , ma ka det in lason sur det in watung wakak torom o God ma torom a taro kai , ma ka det in mur a nemnem anun o God .
54004006	Faith	Ra un ususer a kum tistisim nama kum etowo ri , ui a wakak na tultul anun a Karisito Iesu . Una pinapam ri in talapor lena u labo pat una nurnur mulus , ma a wakak na etowo ra u muri .
