62003016	Faith	Je' re' k'uru' chac'ax tak take c'acharel eh je' re' nik'or maj re' hat-tak aweht'alim wo' tak haj wilic rinimal ric'axbal i Dios xic'uhtaj i Jesus . Haj wilic rinimal i c'axo̱j re're' ? Re' rinimal c'axo̱j re're' , re' chi re' Jesus xiyew ri̱b pan quimic chi kajelow-bal i hoj . Ru'um aj re' je' wo' re' naka'nam i hoj cu̱c' take kas kacha̱k' . Ru'um chi je' re' , kak'ahsaj wo' tak i kac'acharic pan k'ab i Dios chi quitobjic ru̱c' quic'axquilal pan quic'acharic .
43013001	Grace	Re' ric'axbal i Jesus chi kana̱ i hoj raj tahkanel ma' xa ta re' chiwach take k'i̱j nok cu suk pe nak c'acharic riban ayu' wach ac'al xc'uhtunic wach ku̱c' je' la' wo' re' xiban chiwach take k'i̱j pan cohlsbal chic wach ric'acharic . Chi je' aj re' ric'axbal ric'uhtaj chi kana̱ , pan jenaj k'i̱j nok p'uhtic nak chic reh i nink'i̱j Pa̱scuwa ribihnal , re' Jesus ximol kawach reh chi naka'nam kawa' kaha̱' rich'i̱l ru'um nok reht'alim nak chic chi xponic chic i rik'ijil chi narelic je china̱ ac'al wili reh chi narojic wo' chic johtok ru̱c' Ajabe̱s Dios .
58003017	Sin	Hab wach aj china̱ xwih'ic ric'a̱ i Dios chiwach ca'winak ( 40 ) ha̱b ar pan chik yu̱k' ? Chi quina̱ wo' take kama̱m kati't je' ru̱c' ximahcanic cho chiwach i Dios eh ru'um chi je' re' xca'n , xiquimibic ar pan chik yu̱k' , xha'bic quiti'jolal chipam yu̱k' q'uixca̱b re're' .
60001014	Recommendation	Je' re' nok ru'um chi hat-tak chic rac'u̱n rixk'u̱n i Dios , curman chi na̱banam tak je' ricab riban i ac'unbe̱s re' rinimej i raja̱w . Til nipahkaj aweh tak k'uru' chi ma̱yew ac'ux tak chiri̱j ribanaric i c'ahbilal je' ricab xa'n tak cho najtir k'i̱j ru'um chi ma' ana'bem ta nak tak chiri̱j ribiral i Dios .
45011032	Grace	Je' re' k'uru' ru̱c' nc'uluric nak ku̱c' chi'nchel i hoj c'acharel , nkarak chiri̱j i ribanam i Dios wili : Re're' xiyew k'ab chi ric'uhtjic chi re' hoj chi'nchel c'acharel je' hoj quicab take c'acharel tz'apalque̱b take pan che̱' . Je' re' nik'or maj chi kunchelal i hoj ric'ul nak chi keh chi nariye'eric ti'c'axic chi kana̱ ru'um chi ma' nkabiraj ta nak k'oric chiwach i Dios . Xa re' la' ru' re' Dios ma' je' ta re' xiban keh eh je' re' xiban reh chi ewo' nc'uhtunic wach chi chi'nchel hoj c'acharel riquetelej aj wo' kawach .
66006006	Description	Re' tz'uklic nah cawa̱y wili je' wili xk'ormojic cho reh ru'um i tz'uklic pan quiyejal take quejeb chi c'acharel wilic nak' quiwach chiqui̱j chi quiwach : « Re' hat na̱banam chi q'uih naric'ayjic wi̱' ixi̱m ch'i̱l riximal caxlan wi'c . Je' re' nok quib pajbal chi ixi̱m on waki̱b pajbal chi riximal caxlan wi'c , narilok'oric ru̱c' ritz'akil i jenaj k'i̱j chi camanic . Je' wo' na̱banam chi ma' eta nc'uhlic i yolic laj ik'o̱m ch'i̱l cak wach ha' nxohc'sonic , nqui xk'ormojic reh na xo̱j .
59004010	Recommendation	Je' re' ajic chach'ubsaj wach ano'jbal tak chiwach i kAja̱w eh re're' erijohsaj wach awa'ric tak .
44017031	Grace	maj tiklic chic wach i k'i̱j chi re' c'acharel re' Pahbamaj ru'um i Dios chi Ch'ukul wach K'oric chi quina̱ chi'nchel c'acharel , til narich'ukum wach quimahc . Re' Pahbamaj re're' coric wach ch'ukuj k'oric naribanam maj til coric wach rino'jbal je' ricab xc'uhtunic chi quiwach chi'nchel c'acharel ar Jerusalen chiwach i rik'ijil ric'acharic . Ru'um chi je' re' riwi̱' rino'jbal , re' Dios xucsaj cho chi quixilac take camnak , nqui xik'or ma' Lu̱' .
43019002	Description	Je' re' k'uru' re' take sol cha'jem reh Jesus naxquitz'uhumej je' ricab tak'amaj rik'ormojic queh ru'um i Po̱nsyo Pila̱to , xquipach'ej eh xquicotej wach jenaj ku̱l q'ui̱x reh chi naquicojom wach na̱ i Jesus . Chiri̱j chic re' xquicoj chiri̱j i Jesus jenaj cak moyic tz'ih je' ricab ncojoric reh jenaj k'atal k'oric eh je' re' xca'n chi xa se'lbal reh .
54005014	Recommendation	Ru'um aj reh chi'nchel re're' , re' hin yu'na nik'or je aweh chi re' take ixok camnak quibahi̱l eh cu ja'xta queh oxc'ahl ( 60 ) ha̱b , sakbih nak chi ewo' chic nca'n caxarahil . Chiri̱j chic ru' , jarub pa' chic quiha'lac'u̱n nariwih'ic , quiq'uihsaj lok pa ricorquil eh quicamanej pa̱m quipa̱t chi coric reh chi je' re' ma' hab ta wach queh take quik'etbic wach kac'uhtunic enk'oric chiri̱j chi ma' holohic ta i niminic wilco̱j wi̱' .
43014011	Faith	« Je' re' k'uru' re' hat-tak chacoj tak wach chi re' hin xa jenaj niwi̱' ch'i̱l i wAja̱w . Ma' nacoj tak wach xa ru̱c' take chaj bih nik'or , chawilow tak take camanic niban eh chacoj tak wach ru̱c' re're' .
66020014	Violence	Ar aj ru' naxch'ukuric k'oric chi quina̱ take c'acharel re're' , xi'elic lok chipam i ye'a̱b “ Ha̱res ” ribihnal re' xi'o̱j cahnok wi̱' naxiquimic je eh xicuturic jok chipam i ye'a̱b re' xa ntenic chic cho rik'ak'il . Re' ti'c'axic naric'ulmujic ar ribihnej wo' chi “ Ricab Quimic ” .
58009026	Description	Wi curman ta nak chi re' i Jesus chi q'uih pech xoquic ar , raj nak rik'orom chi xa re' wo' nak rip'uhtic cho c'acharic ayu' wach ac'al cu rehtal rik'ijil yu'na , curman nak chi re' Jesus q'uih pech nak c'ahchi' ricansjic . Ra̱j i wili keht'alim chi xa re' wo' p'uhtunak riq'uic lok rik'ijil ricux'ic wi̱' i c'acharic ayu' wach ac'al , re' Jesus xa junpech wo' xc'ulic ayu' wach ac'al eh ru̱c' riquimic xic'ul naxc'ulic ayu' , re're' xiban chi q'uihal keh hoj c'acharel xcuyuric kamahc .
44013018	Description	Chiri̱j chic ru' nok esemaj chic take cho ar , xquicora̱' je chipam ye'a̱b chik yu̱k' re' ma'xta wi̱' patanel . Ar ma' xcanabjic ta quiliric ru'um i Dios chiwach i ca'winak ( 40 ) ha̱b xibehic chipam ye'a̱b re're' , to̱b ta cow take chi ribirmijic k'oric chiwach i Dios .
46011033	Recommendation	Je' aj re' k'uru' was tak nicha̱k' aj niminel je' ricab nachamol awi̱b tak chi wi'c re' na'n tak wi̱' rinimjic wach ric'ulic pan ac'ux tak i riquimic i kAja̱w Jesus , chapuhcaj tak chawach take wi'c namol tak wach eh chawuy'ej wo' awi̱b tak chi je' re' hat-tak junwa'ic .
66006012	Violence	Chiri̱j chic wili , xwilow chi re' C'acharel rijalwachem ri̱b chi je' jenaj Q'uijol Me̱' xich'ep lok i riwa̱k t'uhr chi k'olbal k'olomaj wi̱' chi̱' i botomaj wach hu̱j re're' . Ar ajic naxiban chi je' re' xwilow chi xic'uluric take wili : Pe̱t , xchalic jenaj rinimal hihc . Chiri̱j chic ru' ar pan taxa̱j , xk'ekomric wach i k'i̱j eh je' ricab rik'ekil quiso' nquicoj take c'acharel nanquimic je jeno' hab wach je' wo' re' k'ekil xcahnic wach i k'i̱j . Je' wo' re' i poh cakbic wach xponic xa je' chic quic' .
58011035	Violence	Je' wo' chic , wilic take ixok xquich'ica̱' quic'ux chiri̱j i Dios eh ru'um re' xquilow wach pan quic'acharic chi re' take quiha'lac'u̱n camnak nak chic take je , xic'acharic wo' chic rica'pech . To̱b ta wo' wilic take je' re' xquic'ul cho , wilic wo' take c'acharel xiquimic je chi c'ahchi' quic'ulum ti'c'axic . To̱b ta xye'eric wo' nak queh chi enquico'lej qui̱b chiwach i ti'c'axic wi xquimay quiniminic , re' take c'acharel re're' ma' xca̱j ta chi hab wach xco'lonic queh . Chi je' re' k'uru' xquik'ahsaj qui̱b pan quimic eh re' wili riwi̱' chi je' re' xca'n : Chi re' take re' queht'alim chi to̱b ta quiquimok je nariye'eric queh chi nacuctic wo' chic cho chi quixilac take camnak eh nariye'eric wo' queh chi re' quic'acharic k'e̱' wo' chic holonquilal naribanam nacuctok wo' chic cho .
44016037	Violence	Re' ma' Lu̱' naxibiraj k'oric re're' , je' wili xik'or queh take sol xic'ambic cho reh k'oric : « To̱b ta hoj wo' nak aj Ro̱ma i hoj , re' take aj nahsil ma' xquich'uk ta wach kamahc xquitak'a̱' la' katz'uhumjic chi quiwach i tinamit eh xquitak'a̱' wo' kacojoric pan che̱' . Re' aj chic yu'na nca̱j kojquesam je pan c'olic xa re' la' hoj ma' eta koj-elic je chi je' re' . Kojc'olok pe quesaj take nahsil re're' cu re' aj ekoj-elic je , nqui ma' Lu̱' queh .
45013009	Recommendation	Re' take tak'anic c'ahchi' nik'oric chiri̱j re're' , re' take wili : Ma̱ban i c'oyomal , ma̱ban i cansanic , ma̱ban ilek' , ma̱tz'ak k'oric chiri̱j awas acha̱k' . Je' wo' ma̱ban chi xa ji̱k' chic ac'ux chi relk'jic pa' bih nac'ax wach reh jeno' chic c'acharel . Chi'nchel take tak'anic re're' ch'i̱l wo' take toco̱m chic tak'anic no̱j riban chi n-nimjic wo' wi nc'amaric na̱ i tak'anic rik'or chi je' wili : “ Chac'ax awas acha̱k' je' ricab ric'axaric awi̱b na'n i hat ” .
62003003	Faith	Je' re' ajic hab wach ch'iclic ric'ux chi narilom wach i kAja̱w Jesus curman chi reh chi ma'xta chic ribanam i c'ahbilal je' ricab nok re' Jesus ma' re' ta pan c'ahbilal wilic .
45007022	Faith	maj to̱b ta nak re' hoj xa suk chic pan ka̱mna nkacoj pan kacapew-bal chi tare̱t rik'or i C'uhbal Ye'o̱j reh Moyses ,
50004004	Recommendation	Nok nipahkam chic re're' , re' chic take wili toco̱m pahkanic niban je aweh tak : Xa suk ok wo' ac'ux tak chi junelic ru'um chi re' kAja̱w Dios wilic awu̱c' tak eh re' hin ma' eta quinch'i'tjic chi rica'pechjic rik'ororic wo' chic je aweh tak chi narisukbic ac'ux tak .
66001012	Description	Naxinsolq'uij je wi̱b chi riliric je hab wach nk'o'ronic cho wi̱n , xwilow wach jenaj nim laj pa'a̱b cante̱la wuku̱b chi tz'ukunbal cante̱la wilic reh , re' tik'imaj ru̱c' k'an woric laj ch'ihch' .
58003018	Sin	Je' wo' , hab wach aj chiri̱j xik'or i Dios chi wilic jenaj juntuhm reh c'acharel re' ma' jaruj ta naquirakam quihi'lbal ru̱c' ? Re' take k'oric re're' xk'ormojic chiqui̱j take kama̱m kati't je' ru̱c' ma' xquic'am ta na̱ i k'oro̱j cho ru'um i Dios .
43010008	Sin	Nok ja' quinc'ulic ta lok hin ayu' wach ac'al , q'uihal take xic'ulic chi c'ahchi' quik'orom chi tak'amaj take cho ru'um i Dios eh chi ma' je ta wo' re' . Re' take re' xa je quicab aj lek' me̱' nok wilque̱b . Ru'um aj re' je' ricab xc'uluric cu̱c' take me̱' re're' je' wo' re' xc'uluric cu̱c' take c'acharel maj je' ricab nok re' take me̱' ma' nquitahkej ta take aj lek' nanquibiraj chi ma' re' ta rik'orbal i caj ilo̱l , re' take c'acharel naxquibiraj wo' nak i c'uhbalanic nca'n nahsil aj c'uhbalanel , ma' xquitahkej ta wo' take .
60002018	Recommendation	Yu'na aweh hat-tak je' ru̱c' wilca̱t tak chi mosahic chiwach jeno' ajabe̱s ehcham camanic , nik'or chi tiniminok tak chiwach eh wilic ok riwa'ric chawach tak , re' cok ru' ma' xa chi quiwach ta take ajabe̱s holohic quino'jbal eh ch'ublic ti wach quic'ux chi quetelenic na̱banam tak je' re' , je' la' wo' re' cu̱c' take k'e̱' josk' laj ajabe̱s .
44006013	Description	Ar aj ru' re' take xitojmojic chi naquiyeb quichi̱' chi chucuj k'oric je' wili xquik'or cok : « Re' winak wili ma' ricana̱' ta so' ribanaric ma' holohic ta laj k'oric rik'or lok chiri̱j Lok' laj Pa̱t re' nlok'onjic wi̱' wach i Dios je' wo' chiri̱j i C'uhbal ye'o̱j reh Moyses .
47005018	Faith	Nic' wach nanc'uluric i wili ? Nc'uluric ru'um reh ricamaj xiban i Dios naxojricoj wo' chic ru̱c' chi nakacahnic pan jenaj wo' chic suk laj c'uxlis xa ru'um reh chi xquimic chiki̱j i Jesus re' Pahbamaj chi K'atal K'oric . Chi aj je' re' , re' wo' Dios xich'ica̱' ric'ux chiki̱j i hoj aj k'orol riC'uhbal chi nakak'orom queh toco̱m chic c'acharel chi naquic'u'lem na̱ i quiyuk'unjic riban i Dios chi naquicahnic wo' pan sukquil c'uxlis ru̱c' .
59005010	Recommendation	Was tak nicha̱k' aj niminel , cha'n wo' tak aweh je' ricab i no'jbal xca'n cho take aj k'orol c'uhbal najtir k'i̱j re' xik'oric cho reh take k'oric rik'orom cho i Lok' laj Ajabe̱s . Je' re' cha'n tak maj re' take re' ru̱c' k'uni̱l xquicuy ransil ti'c'axic xchalic chi quina̱ .
44002021	Faith	Chipam aj i k'i̱j nac'ulurok take wili , re' xa hab pa' wach queh aj niminel reh Lok' laj Ajabe̱s eripahkaj reh pan ti̱j chi enco'ljic , xa re' wo' re' narirakam rico'lbal , nqui Dios , nqui rik'orom cho ma' Johel .
66007012	Faith	Je' aj wili lok'onic xca'n : “ Til aj coric i k'oric wili chawi̱j i hat : Chi junelic i k'i̱j sakom xa re' wo' hat til rira'il rinimal wach ajawric , rira'il no'jbal , rira'il cuse'sbal , rira'il ansil eh re' wo' hat manlic wach k'atoj k'oric na'n . Ru'um reh chi'nchel re're' , chac'ul alok'il , chac'ul alok'onjic eh je' wo' chac'ul atioxjic . Chi'nchel take k'oric chawi̱j wili , til coric take , nqui take .
60003003	Recommendation	Je' wo' chic hat-tak chi'nchel ehq'uenbe̱s aj niminel reh Jesus til nik'or wo' aweh tak chi re' axoyba̱l nacoj tak , ma' riban nchel chi xa chawi̱j tak wilic lok chi xa xoybal reh ati'jolal tak je' ricab chi xa holohic chic ritik'injic rixihiric wach ana̱ tak , re' ricojoric chawalak tak je' wo' ricojoric chaxiquin tak take k'an woric laj ch'ihch' tik'imaj chi xoybal eh je' wo' re' ricojoric take holohic laj tz'ih xa q'uih chic quitz'akil ,
55001008	Faith	Je' re' nok ru'um chi wilic awu̱c' rUxlabal i Dios ma' tiq'uix'ic chi rik'ormojic ribiral ric'uhbal i Jesus . Je' wo' , ma' tiq'uix'ic chi k'oric chiwi̱j i hin chi wilqui̱n pan che̱' ru'um reh rik'ormojic rik'orbal i Jesus . Wi xc'ulic wo' nchel lok i ti'c'axic chana̱ , ma' tiyo'jic wo' chiwach , ticholok la' ricuyuric je' wo' ricab ricuyuric ti'c'axic c'ahchi' nibanam i hin ru'um reh rik'ormojic ribiral i Jesus . Re' Dios wilic rajawric eh ru̱c' rajawric re're' riban chi re' hat enacuy ransil i ti'c'axic .
43017019	Description	eh chi to'bal queh , re' hin c'ahchi' wo' nik'ahsam wi̱b chi rinimjic i lok' laj camanic xayew wi̱n reh chi re' take c'acharel re're' ewo' nquik'ahsaj qui̱b chi rinimjic i lok' laj camanic re' naquik'orom wi̱' ricorquilal queh take toco̱m chic c'acharel .
66003002	Recommendation	Ru'um aj re' nipahkaj aweh tak chi c'achlic ok awach tak eh ticowjok wo' tak pan animinic tak maj re' Dios ma' nponic ta chiwach nic' wach i c'acharic c'ahchi' abanam tak . Je' re' k'uru' re' animinic tak re' nc'utunic chi xa quimic chic reh , chayew tak ricowil chi manlic .
66016004	Description	Chiri̱j aj ru' , re' ro̱x raj tz'e' wa̱ch i Dios xo̱j richihca̱j i wilic chipam i ch'ihch' culc china̱ take ro̱k ha' , je' wo' chi quina̱ take rasbal ha' eh chi'nchel re're' ximikric quic' .
45005002	Faith	Je' wo' chic ru'um reh rich'iquinjic kac'ux chiri̱j chaj bih rik'orom cho i Dios , re' Jesus xic'uhtaj keh nic' wach ric'uluric rato'bil i Dios naka'nam eh chi wilic chi kana̱ i rato'bil re' cow ch'iclic wi̱' kac'ux , re' hoj yu'na chi xa suk chic kac'ux c'ahchi' kuy'em i k'i̱j nakehtric wi̱' rinimal wach rilok'il i Dios .
49005005	Sin	Re' riwi̱' chi xnik'or je aweh tak chi ma̱ban tak i c'oyomal , on yibel wach no'jbal ru'um chi re' hat-tak aweht'alim wo' tak chi xa hab wach c'acharel re' riban xa chi'nchel wach c'oyomal ch'i̱l wo' ribanaric take yibel wach laj no'jbal , ma'xta rehtric wih'ic chi ri'sil rajawric i Jesus re' Pahbamaj chi K'atal K'oric , re' til Dios wo' nok wilic . Re' aj c'axol wach bihomal je' wo' re' naric'ulum ru'um nok re' pa' bih ric'ax wach , ricoj chiwach chi je' na chic ritiyo̱x maj re' chic re' rich'ica̱' wi̱' ric'ux .
58011008	Faith	Je' wo' chic , re' ma' Awraham til wo' xich'ica̱' ric'ux chiri̱j i Dios . Ru'um aj re' naxk'ormojic reh ru'um i Dios chi narojic c'acharok chipam jenaj ye'a̱b re' nariye'eric reh chi rico̱ch , re're' xic'u'lej na̱ ojic eh xelic je chipam ritinami̱t to̱b ta ma' reht'alim ta haj c'ahchi' rojic .
49005018	Recommendation	Je' wo' chic , ma̱xohc'saj awi̱b tak ru'um nok re're' etiric'am tak je pan rehreh wach c'ahbilal , re' la' hat-tak chayew awi̱b tak chirehquen rajawric i Lok' laj Uxlabal reh chi re're' enbehsenic reh ac'acharic tak .
61002002	Sin	Cu'um queh aj tijinel re're' q'uih wo' take c'acharel naquik'ahsam qui̱b chi ribanaric i c'ahbilal re' enquilow chi nca'n take aj tijinel re're' eh ru'um reh ribanaric take c'ahbilal , narik'ormojic take i ma' holohic ta laj k'oric chiri̱j i coric laj tijbal k'oro̱j chiri̱j ric'uhbal i Jesus .
49002018	Faith	Re' rehtalil chi re' Jesus xiban chi xa jenaj chic kawi̱' , re' i wili : Re' hoj ca'ch'uk nak chi tinamit kawi̱' , yu'na echic riban chi ekojk'oric ru̱c' Ajabe̱s Dios pan jenaj wach c'uxlis chi kawach xa ru'um reh i Lok' laj rUxlabal .
44021025	Recommendation	Chiri̱j ru' je' wo' chic wili xquik'or reh ma' Lu̱' : « Re' hat ma' ticapewenic chiqui̱j take ma' re' ta ra̱' ri'sil cho ma' Israhel xiniminic reh Jesus maj re' hoj xkatz'ihmbaj chic je queh re' tik'inic wach no'jbal xka'n wili : ‹ To̱b ta ma'xta animem tak chi'nchel i C'uhbal Ye'o̱j reh Moyses , re' hoj nka̱j chi xa re' ti take wili chanimej tak : Ma̱wuq'uej tak chic riquiq'ue̱l jeno' chicop , on ma̱c'ux chic tak ritibquilal jeno' chicop k'ahsamaj chi si̱ chiwach tiyo̱x , on jeno' chicop xa biyo̱j chi ralak . Je' wo' , ma̱ban tak chic c'oyomal , nqui xkatz'ihmbaj je , nqui take reh ma' Lu̱' .
44005003	Sin	Je' re' k'uru' naxik'ahsaj cok i tumi̱n re're' je' wili xk'ormojic reh ru'um ma' Luch : « Anani̱yas , k'e̱' c'ahbil ano'jbal . Re' hat xayew riye'a̱b aj Yahm pan awa̱mna ru̱c' chi xachuc k'oric chiwach i Lok' laj Uxlabal eh je' wo' chi c'ahchi' achucum k'oric yu'na ru̱c' ricanabjic cho awu̱c' i nic' pa' q'uihal i tumi̱n xawesaj lok ru̱c' ritz'akil aye'a̱b xac'ayej je . Re' xa'n re're' ma' holohic ta
49004014	Recommendation	Je' aj re' ritik'a̱b cho wach i Dios reh chi re' hoj aj niminel ma'eta chic koj-jot'oric ru̱c' toco̱m chic chucuj laj tijbal je' ricab nbanaric cu̱c' take ha'lac'un chi xa suk ti naquijot'oric , on reh chi ma' xa ta e̱ enkak'or ru̱c' ric'uluric take chucuj laj c'uhbal nquik'or take chucul aj c'uhbalanel re' xa ch'u̱b chic wach i k'oric nca'n chi jot'oj tak capew-bal .
46006009	Sin	Haj xayew aweh tak i k'oric k'oro̱j cho aweh tak chi re' take ma' coric ta wach quino'jbal ma'xta coquic chi rehquen rajawric i Dios chi k'atal k'oric ? Xiq'uic na ti pan ac'ux tak ? Til c'olok pan ac'ux tak k'uru' i k'oro̱j chic cho aweh tak re're' eh ma̱coj tak wach chaj bih chic jeno' toco̱m laj c'uhbal chiwach i c'uhtumaj aweh tak . Je' re' nik'or je aweh tak maj aweht'alim tak chic chi coric chi ma'xta coquic chi rehquen rajawric i Dios chi k'atal k'oric re' take c'acharel re' je' wili quiwi̱' : Re' c'oyomal riban ru'um chi xa tunlic chi c'acharic , re' aj ye'ol quilok'il take tiyo̱x , re' rich'uwa'rsaj wach ricaxa̱ra ru̱c' banoj c'oyomal , re' take nca'n i c'oyomal chi quich winak qui̱b on chi quich ixok qui̱b .
58010025	Recommendation	Je' wo' , re' take kamoloj i̱b chi rilok'onjic wach i Dios ma' nacana̱' tak ribanaric . Je' re' nik'or maj wilic chic take c'ahchi' quicana̱b qui̱b , raj i hoj ma' nka'n tak keh je' ricab nca'n ru' , kayew la' tak ricowil kac'ux chi kibil ki̱b chi ritikiric ju' kaniminic . Til je' re' ra̱j banaric maj yu'na xa ma' naht ta chic wilic rik'ijil ric'ulic lok i kAja̱w .
51003005	Sin	Je' re' k'uru' ru'um nok chi ri'sil chic rajawric i Jesus c'acharic na'n tak , til nik'or je aweh chi chawesaj tak lok chiri̱j ac'ux c'ahbil laj no'jbal je' ricab take wili : Re' c'oyomal , re' ch'uwa'rsanic i̱b ru̱c' c'ahbil laj capew-bal , re' suksunic i̱b ru̱c' ribanaric on ric'axaric wach take ra̱j ma' ra̱j banaric , re' ribanaric i chaj bih ric'ax wach kati'jolal , ch'i̱l wo' i ric'axaric wach bihomal re' no̱j cahnok chi je' na ricab i mahc chi lok'onic tiyo̱x maj ma' re' ta chic chiri̱j i Dios wilic ca̱mna .
52005008	Faith	Re' hoj k'uru' re' sakom wach kojbanic , ma' nka'n je' ricab nca'n take nkajic quiwiric nok c'ahchi' que̱b chi cha'janic , xa uyunic la' ok wo' riban kacapew-bal chiri̱j i k'i̱j k'oro̱j lok re're' maj xa chi je' re' nakawih'ic chi tikilco̱j ru̱c' ric'ulic lok i k'i̱j re're' je' ricab ritik'a̱' ri̱b jeno' sol naricoj i ch'ihch' laj tz'ih chi' ric'ux co'lbal reh riti'jolal , on je' ricab naricoj ripune̱t ch'ihch' chi co'lbal reh rina̱ . Je' re' k'uru' wi ch'iclic chic kac'ux chiri̱j i Jesus , je' wo' re' katik tak ju' ric'axaric take kas kacha̱k' eh chi katik wo' ju' ruyu'njic chi ch'iclic kac'ux i kaco'lbal nariyeb keh Jesus maj wi je' re' nka'n ra̱j rik'orom chi re' hoj tikilco̱j chic ru̱c' ric'ulic lok i k'i̱j re're' .
55001007	Grace	Je' re' ajic ru'um chi wilic chic ku̱c' rUxlabal i Dios ma' riban ta chi enwih'ic yo'jic pan ka̱mna . Re' riwi̱' chi je' re' nik'or reh chi re' kAja̱w Dios xiyew cho keh rUxlabal reh chi re' hoj ma'xta bih nakayo'jic wi̱' . Je' wo' , re' rUxlabal i Dios xye'eric wo' cho keh reh chi nariwih'ic kajawric , reh chi nakac'axam wo' ki̱b cu̱c' take kich aj niminel eh chi nariwih'ic kano'jbal reh chi je' re' nkarak chiri̱j nic' wach c'acharic naka'nam .
62002004	Sin	Je' re' nok wi hab wach rik'or chi re're' reht'alim rino'jbal i Jesus eh ma' ric'am ta na̱ chi'nchel haj wilic rik'or riC'uhbal i Dios chi naribanaric , re' aj k'orol re're' ncahnic chi xa aj chucul k'oric . Ru̱c' re're' ma' c'ahchi' ta wo' ribanam je' ricab rik'or i coric laj c'uhbal .
50002002	Faith	Ru'um aj chi'nchel re're' , re' hin k'e̱' nansukbic nic'ux awu̱c' tak , xa re' la' reh chi enmanlajic wach risukquil nic'ux nipahkaj aweh tak chi ticapewenok tak chiri̱j animinic chi xa jenaj wach riwi̱' acapew-bal tak . Je' wo' , nipahkaj aweh tak chi chac'ax awi̱b tak chi xa jenaj c'axoj i̱b wilic cho pan awa̱mna tak . Reh aj chi na̱banam tak i pahkanic niban je aweh tak curman chi na̱wih'ic tak chi xa jenaj wach riwi̱' acapew-bal tak eh chi xa jenaj wach ac'ux tak .
43007030	Description	Naxik'or i Jesus take k'oric re're' wilic take c'acharel xca̱j nak quichopom chi naquicansam nak , xa re' la' ma' hab ta wo' wach xchopbic reh ru'um nok ja' nponic ta rik'ijil chi naricansjic je .
54006018	Recommendation	Je' wo' , chak'or queh take niminel wilic quibihomal re're' chi ca'n i coric eh nic' pa' wach nok chi wilic quibihomal je' ok wo' re' take chi ribanaric i holohic laj to'bonic . Chak'or wo' queh chi chak'lam ok take cu̱c' cas quicha̱k' eh xa ye'lic ok quik'ab ru̱c' i pa' bih wilic queh
43018030	Description	Re' take re' je' wili xquic'u'lej wi̱' : « Re' winak wili mahc xiban . Wi ta nak ma' re' ru̱c' ma' holohic ta wach ribano̱j , ma' xkak'ahsaj ta nak aweh , nqui take .
45014006	Faith	Je' re' nik'or maj re' ncapewenic chi k'e̱' lo̱k' jeno' k'i̱j chiwach take toco̱m chic k'i̱j , pa ricapew-bal wilic cho riye'eric rilok'il i Dios chipam i k'i̱j re're' . Tz'a̱b ru' re' ncapewenic reh chi chi'nchel i k'i̱j jenaj wach quilok'il , chi'nchel wo' k'i̱j riyew rilok'il i Dios . Je' wo' re' nc'uluric ru̱c' i c'acharel re' ricapaj chi ma' nmahcanic ta ru̱c' i xa pa' jaric c'uxbal nye'eric reh , re're' riye'eric wo' rilok'il i Dios wilic cho pa ricapew-bal on ru̱c' i c'acharel re' ricapaj chi wilic take c'uxbal ma' tare̱t ta chi c'uxuric , re're' ritioxej wo' johtok i Dios nok ma' ric'ux ta i c'uxbal ma' tare̱t ta chi c'uxuric chi reh .
45012012	Recommendation	Nok nchalic ti'c'axic chana̱ tak , niyew tak ano'jbal chi ticuyunok tak chipam eh xa suk ok wo' ac'ux tak chi ritikiric ju' ruyu'njic i holonquilal bano̱j naribanam i Dios awu̱c' tak . Xa eli̱c ok wo' c'ahchi'ca̱t tak chi ti̱j .
44024023	Description	Chi je' re' , xik'or wo' reh c'amol quibe̱h take sol chi naricha'jaljic wo' chic i ma' Lu̱' chipam i pa̱t xesmejic cho wi̱' , xa re' la' je' wili wo' xk'ormojic je reh c'amol quibe̱h sol re're' : « Re' ma' Lu̱' chayew tak k'ab reh chi naric'ulic k'o'rjok cu'um take ti' qui'ic'rinic reh . Je' wo' , naquic'olok lok take rula̱' re're' chayew wo' tak k'ab queh chi naquic'amam cok pa' bih reh , reh chi enwih'ic chi suk , nqui xik'or .
46013007	Description	Je' re' k'uru' re' wilic i c'axoj i̱b pa ra̱mna ricuy ransil take pa' bih ti' nbanaric reh , ricoj wach i k'oric riban i Dios , xa ch'iclic wo' ric'ux chiri̱j i ras richa̱k' chi naribanam i coric eh xa wilic wo' rik'uni̱l chi ricuyuric take c'axquilal .
47004013	Faith	Je' re' k'uru' to̱b ta wilic ti'c'axic chi kana̱ , re' hoj xa nkatik wo' ju' rich'iquinjic kac'ux chiri̱j i Dios eh ru'um re' ma' nkacana̱' ta rik'ormojic ric'uhbal . Re' kacapew-bal wili riban jenaj wach ch'i̱l i tz'ihmbimaj chipam i Lok' laj Hu̱j tz'ihmbimaj wi̱' riC'uhbal i Dios chi je' wili : “ Re' hin til niyew nic'ux chi rinimjic i Dios eh ru'um chi je' re' niban re' hin ma' nicana̱' ta rik'ormojic ribiral , nqui tz'ihmbimaj cho .
52005014	Recommendation	Je' wo' chic , nkapahkaj wo' je aweh tak chi chak'il tak take xa k'eboj k'i̱j nca'n , chayew tak quino'jbal chi coric eh re' take nyoj quic'ux chi niminic chayew wo' tak ricowil quic'ux . Je' wo' , chato'bej tak take ma' cow ta quic'ux pan niminic , re' cok ru' wilic ok ak'unil tak chi ribanaric take k'ilo̱j na̱banam tak cu̱c' take awich aj niminel tak re're' .
66016010	Description	Je' re' k'uru' re' ro̱' raj tz'e' wa̱ch i Dios xo̱j richihca̱j i wilic chipam ch'ihch' culc ar china̱ i tz'uka̱b re' wilic wi̱' chi tak'anic i ma' laj chicop xa c'ahbil chic rilbal eh nok re' aj tz'e' wa̱ch je' re' xiban , re' take c'acharel re' quic'ulum chic i ma' laj chicop re're' chi quik'atal k'oric xicahnic pan k'ekom . Ru'um reh ti'c'axic re're' , re' take c'acharel xiban chi xa nquitiw chic nah ca̱k' ru'um riti'quil c'ahchi' quic'ulum .
48006016	Grace	Je' re' k'uru' re' hat-tak re' c'acharic chic na'n tak je' ricab rik'or i k'oric xnik'or lok wili , re' ok i sukquil c'uxlis ch'i̱l i riquetelbal i Dios wih'ok chana̱ hat-tak , re' hat-tak chic yuk'umaj chi rac'u̱n rixk'u̱n i Dios je' ricab nok wilque̱b wo' take ra̱' ri'sil cho ma' Israhel .
44018025	Faith	Re' Apo̱los wili , to̱b ta xa cu re' pe ti kahsanic ha' je' ricab rik'orom i Wa̱n reht'alim , xa ji̱k' chic pa ric'ux chi c'uhtunic , p'uht ric'uhbalem chi coric i nic' pa' nimal c'uhtumaj reh chiri̱j Ajabe̱s Jesus re' Nc'ambic je Be̱h ru̱c' i Dios .
46010031	Recommendation	Ru'um aj re' nik'or aweh tak yu'na , wi re' hat-tak na̱banam awa' aha̱' tak on xa pa' bih jeno' bano̱j nawa̱j abanam tak , cha'n tak chi'nchel reh ok chi nariye'eric rilok'il i Dios ru̱c' quik'orbal take qui'ilbic aweh tak .
62002027	Recommendation	Re' take re' til nca̱j nak ajot'oric chipam animinic tak xa re' la' hin ch'iclic nic'ux chi re' hat-tak ma' eta tijot'oric tak chipam animinic tak maj re' Lok' laj rUxlabal i Dios ye'o̱j aweh tak wilic pan awa̱mna tak chi awaj tijinel tak eh chi je' re' ma' curman ta chic chaweh tak chi hab ta nak wach jeno' chucul aj tijinel entijinic aweh tak . Chi je' aj re' nik'or je aweh tak , chatik tak ju' ric'amaric na̱ haj wilic i tiritijej tak wi̱' i Lok' laj Uxlabal maj re' Lok' laj Uxlabal , re're' nk'oric aweh tak nic' pa' nimal take tijinic naricamanic reh animinic tak eh chi'nchel nic' pa' nimal ric'uhtaj aweh tak , til coric ma' re' ta nchel xa chucuj k'oric .
59002026	Faith	Je' re' ajic ru̱c' take k'oric wili , re' hin nwa̱j nicohlam wach nik'orbal chiri̱j xnik'or lok re're' : Je' ricab nok jeno' c'acharel nquimic je ma'xta chic camaj chi wilic cho riti'jolal ribakil nok ma' wilic ta chic i uxlabal ru̱c' , je' wo' re' nc'uluric ru̱c' i c'acharel re' rik'or chi aj niminel reh Jesus . Je' re' nik'or maj wi ma' ric'uhtaj lok ru̱c' ribano̱j chi til coric chi je' re' , xa ma'xta bih camanel reh i rik'ormojic riban .
44027035	Description	Nok rik'orom chic re're' , re' ma' Lu̱' xichop johtok riwa' riha̱' eh xitioxej johtok reh i Dios . Nok rich'akam chic yejal , p'uht ric'uxum chi quiwach chi'nchel take wilque̱b ar .
44015020	Sin	re' la' ka'n tak katz'ihmbaj je jeno' hu̱j re' enkak'or je wi̱' queh chi je' wili : ‹ Ma̱ban tak chic aweh take xa je' na ricab jeno' mahc chi quiwach take kich ra̱' ri'sil cho ma' Israhel je' ricab ribanaric take wili : Re' ruc'jic riquiq'ue̱l jeno' chicop , on re' ric'uxuric ritibquilal jeno' chicop k'ahsamaj chiwach tiyo̱x , on re' ric'uxuric jeno' chicop biyo̱j chi ralak . Je' wo' ma̱ban tak chic ribanaric i c'oyomal , nqui katz'ihmbaj je queh pan hu̱j .
44023003	Sin	Re' ma' Lu̱' je' wo' chic wili xik'or : « Re' hat ajabe̱s re' cojo̱j chi rich'ukuric k'oric chi nina̱ ru̱c' i C'uhbal Ye'o̱j reh Moyses , re' hat je' acab tz'ak reh jeno' pa̱t xa chu̱n chic npoybic wach chi xa q'uisi̱n ma' nk'ehbic je . Je' re' awi̱' chi niwach maj ru̱c' chi xatak'a̱' cho ripereric wach we̱ c'ahchi' apoyom wach chi re' hat ma' nanimej ta i C'uhbal Ye'o̱j reh Moyses . Je' ricab nantuhyjic cok i tz'ak reh jeno' pa̱t nesmejic lok wach sakom chi xa q'uisi̱n po' nak chic ma' nk'ehbic je , re' ok wo' i Dios esenok lok wach sakom chi re' hat ma' c'ahchi' ta animem i c'uhbal re're' , nqui reh nahsil aj k'ahsem si̱ .
45008001	Description	Ru'um chi re' Jesus re' Pahbamaj chi kaK'atal K'oric nco'lonic keh , re' wo' wili nik'or aweh tak yu'na chi nc'uluric ku̱c' i hoj raj tahkanel : Ru'um chi kojc'acharic chi ma' chopo̱j ta kana̱ ru'um i no'jbal re' wilic wi̱' i ritutil i mahc re' la' chic i Lok' laj Uxlabal re' chic re' nchopbic kana̱ , re' hoj ma' wilic ta chic i ti'c'axic chi kana̱ re' narichalic nak chi kana̱ ru'um kamahc .
52005009	Grace	Ma' xa re' ta re' , je' la' wo' ma' eta chic kojyo'jic chiwach i k'i̱j re're' maj keht'alim chic chi re' Dios xitik'a̱' wach chi ma' re' ta hoj nakac'ulbic reh i ti'c'axic naritak'a̱b cho ru'um reh rijosk'il china̱ quimahc take aj mahc . Chiri̱j chic lok re're' , re' hoj keht'alim chic chi re' Dios xitik'a̱' wach chi re' Jesus re' Pahbamaj chi K'atal K'oric , xco'lonic keh chiwach i ti'c'axic re're' .
66020008	Violence	Ar aj ru' re're' narojic chi ribanaric riman quijot'oric take c'acharel ma' re' ta take aj niminel reh chi ma' eta nquicoj wach i coric eh chi je' re' , re' take re' ch'i̱l i jenaj k'atal k'oric “ C'ow ” ribihnal re' nk'atbic k'oric chi quina̱ aj Mac'ow naquimolom qui̱b chi k'ak'anic ru̱c' i Jesus eh til wo' chic k'e̱' q'uihal take sol naquiwih'ic cu̱c' chi naca'nam chi xa je' chic ricab riq'uihal nak' wach sani̱b chi chi̱' i ma' laj ha' .
46006011	Grace	Najtir cho k'i̱j nok cu ja' nanimej ta tak i kAja̱w Jesus , wilic aweh tak re' nak re' no'jbal na'n tak cho ribanaric xa re' la' yu'na ma' je' ta chic re' c'acharic na'n tak ru'um nok re' kAja̱w Dios xitz'aj chic wach awa̱mna tak je' ricab nok jeno' c'acharel re' xiban chic riti̱n sak chic riban . Je' wo' chic , re' Dios xatricoj tak jenaj chi quixilac take rac'u̱n rixk'u̱n re' sak chic wach quic'acharic eh re' tojbal wach mahc wilic nak chana̱ tak ru'um i mahc na'n tak xesaj chic chana̱ tak . Chi'nchel re're' xiban i kaDios ru'um chi hat-tak chic aj niminel reh Jesus re' Pahbamaj chi K'atal K'oric . Ma' xa re' ta re' xiban je' la' wo' xitak'a̱' cho i Lok' laj rUxlabal ku̱c' reh chi narisaksam wach i kacapew-bal eh chi je' re' enponic chiwach i c'acharic enka'n .
55001012	Faith	Ru'um aj re' yu'na re' hin c'ahchi' nic'ulum take xa chi'nchel wach ti'c'axic . Je' ricab yu'na re' hin wilqui̱n pan che̱' , xa re' la' ma' quinq'uix'ic ta so' chi rik'ormojic chaj wa'ric nok wilqui̱n ayu' ru'um nok weht'alim hab wach aj u̱c' choplic nic'ux eh chi re' choplic wi̱' nic'ux re're' til wilic rajawric chi manlic . Ru̱c' re're' , til weht'alim wo' chi cu rehtal rirak cho rik'ijil ric'ulic lok i kAja̱w Jesus , re're' naricholic wo' ric'oloric ri̱j i pa' bih xwokxo'nej pan k'ab .
49006018	Faith	Je' wo' ati̱j tak camanok aweh tak chi peletenic eh chi behsemaj acapew-bal tak ru'um i Lok' laj Uxlabal , xa c'ahchi' ok wo' ca̱t-tak chi ti̱j chiwach i Dios eh chipam ati̱j tak re're' chapahkaj tak reh chi etirito'bej tak cho . Xa ic'lic ok wo' ana̱ tak chi ti̱j chiwach i Dios k'uru' eh ma̱cana̱' wo' tak ti̱j chiqui̱j take chi'nchel kich aj niminel .
52001001	Grace	Re' hin ma' Lu̱' chi c'ahchi'qui̱n quihch'ilem i ma' Si̱las ch'i̱l i Timote̱yo , c'ahchi' nitz'ihmbam je hu̱j wili aweh hat-tak comonil aj niminel aj Tesalo̱nica re' choplic ac'ux tak ru̱c' Ajabe̱s Dios je' wo' chiri̱j i Lok' laj Ajabe̱s Jesus re' Pahbamaj chi K'atal K'oric . Nok c'ahchi' nitz'ihmbam je hu̱j wili , nipahkaj johtok pa niti̱j chi re' ta wo' nak kAja̱w Dios ch'i̱l i Jesus to'bonok cho aweh tak eh chiyew ta wo' nak cho rinimal suk laj c'uxlis pan awa̱mna tak .
50004005	Faith	Je' wo' , til c'uhtunok wo' lok ru̱c' ano'jbal tak chi hat-tak chak'lam cu̱c' chi'nchel , ru'um chi re' Jesus xa wilic wo' ku̱c' i hoj aj niminel .
46011026	Faith	Ru̱c' take k'oric wilic k'uru' re' hin nwa̱j nik'orom aweh tak chi jarpech pa' na̱c'uxum tak i caxlan wi'c eh na̱wuq'uem tak i ri̱s u̱wa chi lok'onbal wach i Dios , ru̱c' re're' c'ahchi' rik'ormojic awu'um tak queh take c'acharel ribiral riquimic i kAja̱w Jesus eh je' re' riwi̱' chaweh tak chi na̱banam tak cu rehtal nasoljok wo' chic cho rica'pech .
59005015	Faith	Til nik'or aweh tak , chi re're' naribanam chi re' yowa̱b enuctic cho chi ma'xta chic riya'bilal , re' cok ru' reh chi je' re' enc'uluric ru̱c' i yowa̱b re're' , curman chi re' take aj nahsil enca'n quiti̱j chi ch'iclic quic'ux chi re' Lok' laj Ajabe̱s wilic rajawric chi resmejic riya'bilal i c'acharel re're' . Wi je' re' enca'n , ma' xa ta re're' enc'uluric ru̱c' i yowa̱b re're' , je' la' wo' wi re're' ribanam jeno' mahc , ewo' ncuyuric rimahc wi chipam i junc'am re're' eripahkaj wo' ricuybal .
55001003	Faith	Re' Dios xquilok'ej cho wach take kama̱m kati't re' wo' re' i nilok'ej wach i hin chi ma'xta bih jeno' encojbic nimahc pa nicapew-bal . Chiwach aj i Dios re're' , re' hin xa eli̱c wo' k'i̱j ak'ab niban johtok niti̱j eh xa c'ahchi' wo' nitioxonic johtok chiwach chawi̱j i hat re' xa wilca̱t wo' pa nic'ux naniban niti̱j .
66006016	Description	Re' take c'acharel re're' je' wili nquik'or chi cow nok c'ahchi' quisiq'uim nic' wach rico'ljic qui̱b naca'nam : « Re' ta nak take abaj wili camanok chi c'olbal keh reh chi ma' eta kojrilow i tz'uklic chipam i tz'uka̱b k'atbal k'oric eh reh wo' chi re' C'acharel rijalwachem ri̱b chi je' jenaj Q'uijol Me̱' ma' eta kojrirak chi riye'eric ti'c'axic chi kana̱ re' nariyeb cho ru'um reh chi kojrixowej chi hoj aj mahc . Je' aj re' nkapahkaj
66002017	Description	Re' xk'oric wu̱c' wili , re' wo' re' nk'oric reh chi xa hab wach enbirinic reh take k'oric wili curman wo' chi reh chi ericoj rehtal chi coric i k'oro̱j ru'um i Lok' laj Uxlabal queh take ju'jun ch'uk chi aj niminel nquimol qui̱b chi rilok'onjic wach i Dios . Re're' rik'or wo' chi re' c'acharel re' riyew pa ro̱k ribanaric i c'ahbilal , enye'eric reh chi naric'uxum reh i wi'c c'olo̱j cho re' “ Manah ” ribihnal eh na wo' riye'eric reh i jenaj t'uch sak laj abaj tz'ihmbimaj jenaj ac' laj bihnal chiwach re' ma' hab ta wach neht'alanic reh , xa re' la' wo' naric'ulbic reh nareht'alanic reh .
61002003	Sin	Je' wo' chic , re' take aj tijinel re're' xa aj sahc' tumi̱n take eh ru'um re' enquik'or aweh tak take k'oric re' xa miksimaj cho wach pan quicapew-bal reh chi nanabiraj hat-tak nayew tak atz'a̱k queh . Ru'um reh nic' nimal nca'n ribanjic , re' take aj tijinel re're' narichalic rinimal ti'c'axic chi quina̱ re' k'oro̱j wo' chic cho ribiral ru'um i Dios najtir k'i̱j
53002011	Sin	Je' re' nok ru'um reh quino'jbal take tinamit re're' , re' Dios nariyeb k'ab chi jenaj chic ma' tob laj uxlabal k'e̱' nimal rajawric narichalic chi jot'o̱l quicapew-bal take c'acharel re' naribanam chi q'uihal take tinamit re're' nacoquic chi ricojoric wach take chucuj laj c'uhbal nquibiraj .
45002024	Sin	Je' re' ajic re' hat-tak na'n tak je' ricab rik'or chipam i hu̱j tz'ihmbaj cahnok ru'um raj k'orol i Dios re' Isayi̱yas ribihnal re' rik'or wi̱' chi je' wili : « Awu'um aweh hat-tak , re' take ma' re' ta ra̱' ri'sil cho ma' Israhel xa c'ahbil laj k'oric chic nquik'or chiri̱j i Dios nanquibiraj ribiral , nqui rik'or .
55003008	Sin	Re' la' chic nquic'u'lej na̱ i quic'uhtunic take c'acharel re're' , re' ma' c'ulu̱j ta chic take ru'um i Dios chi ritinami̱t take eh moysomaj chic pa̱m i quino'jbal chi rirakmajic chiri̱j i riC'uhbal i Dios . Til nik'or aweh chi re' take c'acharel re're' ru'um chi nquik'ihtaj qui̱b chiwach i kac'uhbal , nca'n queh je' ricab xca'n take quib chi winak aj war je' wili quibihnal : Re' Ja̱nes ch'i̱l i Ja̱mres . Je' re' nik'or maj re' take re're' xquik'ihtaj qui̱b chiwach i Moyses najtir k'i̱j naxik'oric ru̱c' i quik'atal k'oric aj Eji̱pto chi ma' ric'u'lej na̱ rino'jbal i Moyses .
66003019	Recommendation	Re' hin naniyeb cho aweh tak take no'jbal re're' ru'um i wili : Wi re' take c'acharel re' k'e̱' ti' nwic'raj take ma' nquijal ta wach quino'jbal , re' hin ninak take eh nik'il wo' take ru̱c' ti'c'axic . Je' re' k'uru' reh chi ma' eta niban ti'c'axic aweh tak nipahkaj aweh tak chi chajal wach ano'jbal tak eh chiri̱j ok chic i Dios chayew ac'ux tak chi manlic .
45005001	Faith	Chi ribanam chic i Dios chi kojc'acharic chi cuyu̱j chic kamahc ru'um reh rich'iquinjic kac'ux chiri̱j i xik'or ru' , re' Ajabe̱s Jesus re' Pahbamaj chi K'atal K'oric riban chi enwih'ic sukquilal pan ka̱mna chiwach i Dios .
54004016	Recommendation	Ma' xa re' ta re're' , ticuyunok la' wo' chipam chi'nchel xnik'or aweh reh chi re' hat ch'i̱l wo' take nic' pa' nimal naquibirinic aweh etico'ljic tak chiwach i ti'c'axic riyew i Dios ru'um reh mahc . Ru'um aj re' nik'or wo' aweh chi chacoj rehtal i wili : Re' pa' bih c'uhtunic na'n je' ok wo' re' c'acharic c'ahchi'ca̱t .
44026011	Violence	Je' wo' , q'uih pech xniban chi xbanjic ti'c'axic queh aj niminel quirakmajic take pan tak pa̱t ntijiljic wi̱' ri̱j i C'uhbal Ye'o̱j reh Moyses eh je' re' xniban maj re' nak nwa̱j chiqui̱j chi xquicana̱' ta nak rinimjic i Jesus . « Chi je' re' ajic nok xnip'ut chic ojic pan tak toco̱m chic tinamit chi quichoporic take aj niminel ru'um reh rinimal nic'a̱ xjohtic cho chiqui̱j ,
48005019	Sin	Re' hat-tak aweht'alim tak chic chi re' take wili quic'uhtunic lok wi̱' chi chopo̱j kana̱ ru'um i mahc : Re' ch'uwa'rsanic wach caxarahil ru̱c' c'oyomal , re' tununic i̱b chi ma' re' ta pan caxarahil , re' tununic i̱b chi quich winak qui̱b , on chi quich ixok qui̱b , re' yibel wach no'jbal chi itowonic tak ixok on itowonic tak winak .
46003007	Grace	Je' aj re' nik'or maj re' c'acharel np'utbic reh c'uhbal ch'i̱l re' ntikbic ju' rik'ormojic c'uhbal ma'xta cajawric chi equiniminic take c'acharel , re' la' nbanic chi re' take c'acharel quiniminic , re' i kAja̱w Dios ru'um nok re' wilic rajawric chi ribanaric re're' .
46001007	Faith	Je' wo' , re' Dios xiban chi re' take bano̱j riban i Lok' laj Uxlabal , ma'xta chic jeno' queh ma' ta nak xye'eric wo' aweh tak chi ribanaric . Chi aweht'alim tak chic chi'nchel re're' , re' hat-tak yu'na wilca̱t tak chi ic'lic ana̱ tak chi ruyu'njic nachic'uhtaj wo' chic cho ri̱b i kAja̱w Jesus , re' Ajabe̱s Pahbamaj chi K'atal K'oric chi kana̱ .
66014002	Description	Chiri̱j chic re' xnibiraj jenaj ahnic ar pan taxa̱j . Re' ahnic re're' xa je' chic ricab cowil ahnic riban i ha' nank'ehbic cho wach sak rehp on xa je' chic ricab nk'oric cho jenaj cow laj cohok . Re' ahnic xnibiraj wili xa je' chic ricab take tz'uyunic riban i a̱rpa nank'ojmojic cu'um take aj k'ojonel reh .
44010043	Faith	re' aj re' xk'ormojic cahnok ribiral cu'um take aj k'orol riC'uhbal i Dios najtir cho k'i̱j naxquik'or cho chi re' ye'o̱j cho rajawric chi K'atal K'oric , re're' naricuybic wo' rimahc i xa hab wach narich'ica̱b ric'ux chiri̱j , nqui rik'or i c'uhbal re're' , nqui ma' Luch .
45002007	Faith	« Re' take wili quic'acharok chi junelic , nqui narik'orom . Je' aj re' narik'orom queh c'acharel je' ru̱c' ma' xquicana̱' ta ribanaric i coric wach c'acharic . Re' take c'acharel re' je' re' xca'n , xa re' chic c'ahchi' quicapam chiri̱j i quiwih'ic ar chipam i ye'a̱b re' ma' jaruj ta chic nariwih'ic wi̱' quimic . Je' wo' , xa c'ahchi' wo' quicapewenic chiri̱j i quiwih'ic ar re' wilic wi̱' i Dios chi sutumaj ri̱j ru̱c' risakomil rilok'il . Je' wo' , quicapewenic nca'n chiri̱j ribirmijic take holohic laj k'oric rik'or cho i Dios queh take quic'acharic pan holonquilal .
66001004	Grace	Re' hin ma' Wa̱n c'ahchi' nitz'ihmbam je hu̱j wili aweh hat-tak re' wuku̱b ch'uk chi aj niminel re' namola̱' awi̱b tak chi rilok'onjic wach i Dios ar pa riyuk'ul i A̱sya . Tinic'alenej tak je ru̱c' niti̱j niban chi je' wili : Re' hat Ajabe̱s Dios , re' hat Ajabe̱s Jesus eh hat Ajabe̱s Lok' laj Uxlabal , nipahkaj aweh tak chi ena'n tak chi re' awato'bil tak ch'i̱l i sukquil c'uxlis nayew tak re' ta nak re' wih'ok pan quic'acharic i ju'jun ch'uk chi aj niminel re're' . Re' hat kAja̱w Dios nok ma' ja' natik'a̱' ta cho wach ac'al wili , xa wilca̱t wo' cho , xa wilca̱t wo' yu'na eh xa na wo' awih'ic chi junelic c'acharic . Re' hat Lok' laj Uxlabal re' wilca̱t chi junelic chiwach i kAja̱w Dios re' nk'atbic k'oric china̱ chi'nchel nic' nimal wilic , k'e̱' wo' chic manlic wach ano'jbal wilic , chi wilic wo' awu̱c' i wuku̱b chi manlic wach no'jbal wilic reh i Dios .
44019004	Faith	re' ma' Lu̱' je' wili xik'or queh : « Naxiban cho kahsanic ha' i Wa̱n , je' wili xik'or queh tinamit xquikahsaj quiha̱' naxquijal wach quino'jbal : ‹ Chach'ica̱' ac'ux tak chiri̱j i c'uhbalanel c'ulic lok reh chiwi̱j i hin , nqui queh . « Re' c'uhbalanel re're' , re' aj wo' i Jesus re' Pahbamaj chi K'atal K'oric . Chiri̱j aj re' curman chi re' take c'acharel naquich'ica̱b quic'ux , nqui ma' Lu̱' .
61002009	Violence	Je' aj re' k'uru' chi'nchel take wili riyew rehtal keh chi xa pa' jaric ti'c'axic nc'ulic lok chi quina̱ take quiniminic reh , re' Ajabe̱s Dios til rico'lej take chiwach chi'nchel re're' , ra̱j la' take c'acharel ma' quiniminic ta reh , re' Dios c'ahchi' chic riyeb ti'c'axic chi quina̱ cu rehtal riyew risasil ti'c'axic chi quina̱ chipam i k'i̱j nachik'at k'oric chi quina̱ chi'nchel take aj mahc .
58011016	Grace	Xa re' la' ye'a̱b re're' , re' k'e̱' nak xca̱j wi̱' wih'ic k'e̱' wo' chic holonquilal chiwach xa pa' tinamit wilic ayu' wach ac'al . Til je' re' riwi̱' maj til ar wilic ru̱c' i Dios ar pan taxa̱j . Je' re' nok re' take c'acharel re're' wilic quiye'a̱b ar chipam i xitik'a̱' i Dios ar pan taxa̱j chi naquic'acharic ru̱c' . Je' re' xiban ru'um chi k'e̱' suk ric'ux nok wilic cu̱c' ru'um nok re' take re' ma' xquicana̱' ta rik'ormojic chi re' aj re' i Dios nquilok'ej wach .
54004007	Recommendation	Chiri̱j lok wili ma̱coj ru̱c' acapew-bal take xa pa' bih take c'uhtunic chiri̱j i xa tik'imaj wach ribiral on xa memil laj no'jbal , re' la' hat xa chiri̱j ok wo' no'jbal nye'bic rilok'il i Dios chayew ac'ux reh chi je' ricab chi c'ahchi' ta nak ayeb ac'ux chi rik'ochjic wach ati'jolal , enatik ju' awih'ic chi cow ac'ux pan niminic .
66020009	Violence	Je' re' k'uru' ru'um chi k'e̱' wo' chic q'uihal take c'acharel re're' , xquinuksaj wach ac'al eh naxichalic ar Jerusalen re' tinamit k'e̱' ti' nic'rinjic ru'um i Dios xquisutej ri̱j eh je' wo' re' xbanjic queh take lok' laj aj niminel wilque̱b chipam , xa re' la' ru' na xca'n chi je' re' xkajic cho chi quina̱ jenaj k'a̱k' ar pan taxa̱j eh xic'atjic take raj ixowonel i Dios re're' .
44010048	Description	Chi je' re' xpahkaljic queh chi naquikahsam quiha̱' chi naca'nam chi raj tahkanel chic Ajabe̱s Jesus re' Pahbamaj chi K'atal K'oric . Je' aj re' ru' nok kajanak chic quiha̱' , re' take ac' aj niminel re're' xquipahkaj reh ma' Luch chi naricahnic quib xib ok k'i̱j chi quixilac chi ula'anic ch'i̱l take rich'i̱l .
45002019	Grace	til cow na̱pahba̱b ac'ux tak chi ricapewjic chi je' ricab nok re' take sot' curman chi wilic jeno' nc'ambic je quibe̱h , re' hat-tak nacapaj wo' tak chi wilca̱t tak chi c'amol quibe̱h take ja' nquitijej ta qui̱b chiri̱j i Dios . Je' wo' chic , re' hat-tak nacapaj tak chi je' ricab nok re' sakom ncamanic reh chi naquibehic chi coric take wilque̱b pan k'ekom , re' hat-tak wilca̱t wo' tak chi sakomonel pa̱m quino'jbal take c'acharel ru̱c' i tijinic na'n tak .
62002025	Grace	Ma' xa ta re're' , wi la' xatniminic tak chi coric chipam i c'uhbal re're' na̱c'acharic wo' tak chi junelic ar pan taxa̱j maj je' re' rik'orbal riyeb cahnok i Jesus .
59003017	Description	Raj la' xa hab wach c'acharel re' ar ru̱c' i Dios nchalic rino'jbal , re' take wili no'jbal nc'uhtunic ru̱c' : Wilic jenaj sak wach no'jbal ru̱c' , c'acharic riban pan sukquil c'uxlis cu̱c' take rich c'acharel , wilic richak'lamil eh ma' cow ta wo' na̱ reh take pa' bih . Je' wo' , re're' k'e̱' riquetelej quiwach take rich c'acharel eh q'uihal take riholohic laj bano̱j wilic . Je' wo' chic , re're' xa jenaj wach ric'ux eh til coric wach rino'jbal .
43003035	Faith	Ma' xa re' ta re' xye'eric reh , ru'um la' wo' chi til k'e̱' ti' nic'rijic ru'um i Ajabe̱s Dios , xye'eric wo' reh chi nariwih'ic rajawric china̱ chi'nchel .
61003009	Grace	Coric ru' , re' k'oro̱j cahnok ru'um i Dios chiri̱j ric'ulic lok rica'pech i Jesus ma' ja' nc'uluric ta eh ru'um re' wilic take quicapewenic reh chi re' Dios k'e̱' k'u̱n no̱j elok wach i rik'orom cho ribiral chi naribanam . Xa re' la' re' richahmic cho ric'ulic lok rica'pech i Jesus ma' re' ta re' riwi̱' chi je' re' c'ahchi' ric'uluric , c'ahchi' la' ric'uluric chi je' re' ru'um reh rinimal cho rik'uni̱l cu̱c' take je' ru̱c' c'ahbil quino'jbal . Je' re' nik'or maj re' wili riwi̱' chi ma' ja' nc'uluric ta ric'ulic lok rica'pech i Jesus : Re're' ra̱j chi ma' jeno' c'acharel chiri̱j nok camnak chic je ma' eta no̱j pan tojbal wach mahc chi junelic eh ru'um aj wo' re' c'ahchi' ruy'em chi chi'nchel take c'acharel naquiyot'om quic'ux eh naquijalam wach quic'acharic chi naquicana̱b ribanaric i c'ahbil laj no'jbal .
46007007	Grace	Re' hin wilic jenaj nicapew-bal nwa̱j nik'orom aweh tak chiri̱j i wih'ic chi utquel i̱b on chiri̱j i c'amoj i̱b . Til pa ricorquil re' hin til k'e̱' nak nwa̱j chi chi'nchel take winak equicahnic chi ma' eta nquisic' quehq'ue̱n je' ricab nok wilqui̱n i hin chi xawutquel wi̱b c'ahchi' nic'acharic , xa re' la' chic nbanic reh chi ju'junal chi c'acharel chi winak chi ixok ye'o̱j cho reh ru'um i Dios i riwi̱' ric'acharic haj wilic tare̱t chi reh nic' wach nac'acharok pan suk laj capew-bal . Ru'um re' , nok jeno' winak on jeno' ixok ra̱j ribanam caxa̱ra re' wo' Dios ncojbic pa ra̱mna chi je' re' naribanam eh re' ma' ra̱j ta risiq'uim rehq'ue̱n re' wo' Dios ncojbic pa ra̱mna chi je' re' naribanam .
46014001	Recommendation	Til k'e̱' curman chaweh tak k'uru' chi ma̱cana̱' tak ribanaric i c'axoj i̱b . Je' wo' , til wo' chic chiban ji̱k' ac'ux tak chiri̱j ribanaric take bano̱j re' riyew i Lok' laj Uxlabal keh hoj aj niminel chi naka'nam . Je' wo' , til k'e̱' wo' chic nwa̱j chi chiban ji̱k' ac'ux tak chiri̱j i rik'ormojic take k'oric riyew i Dios chi nareht'aljic cu'um take c'acharel .
47004006	Grace	Je' re' ajic re' hoj c'ahchi' kak'orom aweh tak i c'uhbal chiri̱j i Jesus re' Pahbamaj chi K'atal K'oric , ru'um nok re' Dios re' xk'oric cho chi nariwih'ic i sakom re' narisakomonic wo' pan k'ekom , re' wo' re' xsakomsjic pan kacapew-bal i hoj . Je' aj re' k'uru' re' hoj xsakomsjic pa̱m kacapew-bal reh chi re' hoj enkasakomej lok wach i rinimal wach rilok'il i Dios re' xc'uhtunic wo' ru̱c' i Jesus .
44018024	Description	Chiwach aj wo' take k'i̱j nok re' ma' Lu̱' xelic je Antiyoqui̱ya , xponic ar pan tinamit E̱peso jenaj ra̱' ri'sil cho ma' Israhel asjanak ar Alejantri̱ya Apo̱los ribihnal . Re're' ma' ahl ta nech' ok chi̱' chi rik'ormojic i k'oric wilic chipam i Lok' laj Hu̱j tz'ihmbimaj wi̱' riC'uhbal i Dios re' reht'alim pa̱m chi coric .
58013012	Grace	Je' re' nok je' ricab chi cu ar lok chiri̱j i lok' laj pa̱t re're' nesmejic lok i riti'jolal i chicop ye'o̱j chi si̱ , curman wo' cho chi re' Jesus ar lok chiri̱j i tinamit Jerusalen xichihcaj i riquiq'ue̱l naxquimic chi ribanaric chi hoj chic ritinami̱t i Dios .
56002015	Recommendation	Chiri̱j chic take xnik'or lok aweh re're' , yu'na k'uru' nic' pa' nimal xnitz'ihmbaj je aweh chac'uhtaj wo' queh take aj niminel ar Cre̱ta . Chak'or wo' queh chi curman chi re' nic' pa' nimal xquitijej , ca'n wo' ribanaric pan quic'acharic . Hab pa' wach take aj niminel ma' tica̱j ta quibiram , chak'or wo' queh chi curman chi naquijalam wach quino'jbal . Re' hat Ti̱to wilic awajawric chi c'amol quibe̱h take aj niminel ar eh ru'um aj re' nik'or wo' aweh chi cha'n acamaj chi coric reh chi ma' hab ta wach erirak jeno' k'etbal pan abe̱h reh acamaj .
62004009	Grace	Nic' wach nanc'uhtunic chi re' Dios wilic cho ric'axbal chi kana̱ ? Re' wili nc'utunic wi̱' : Chi re're' xitak'a̱' cho ayu' wach ac'al i Lok' laj rAc'u̱n re' xa jenaj wo' ti chiwach eh je' re' xiban reh chi re' hoj nakac'acharic ru̱c' i Dios chi junelic .
43017024	Grace	« Yu'na k'uru' wAja̱w Dios , re' chic wili nwa̱j nipahkam aweh : Re' take c'acharel re' xayew take wi̱n chi naqui̱nquihch'ilem , chayew queh chi equiwih'ic wu̱c' ar re' naniwih'ic wo' chic wi̱' i hin . Nipahkaj aj aweh re're' reh chi re' take re' enquilow i rinimal nilok'il xayew wi̱n eh chi cu pa ri'sil wo' cho nok ja' ntik'injic ta wach ac'al wili , xa ti' wo' quinawic'raj cho cu yu'na chi k'i̱j .
45003016	Sin	Ru'um chi xa pa' ye'a̱b wilque̱b take je' re' c'acharic nca'n , xa chasachlom quicapew-bal take toco̱m chic c'acharel nca'n on nquicojlom ti'quil c'uxlis pan ca̱mna take c'acharel .
58004014	Faith	Re' hin nik'orom wo' chic aweh tak chi re' Jesus re' rAc'u̱n i Dios xoquic chic chipam ricamaj chi Pe̱t Nahsil C'amol quiBe̱h take aj k'ahsem si̱ eh chiki̱j i hoj c'ahchi' ribanam i camanic re're' . Je' re' nik'or maj xa re' wo' riponic i Jesus ru̱c' i Dios , re' nim wach i camanic re're' c'ahchi' ribanam chiki̱j . Ru'um aj re' nik'or aweh tak chi cow kach'ica̱' tak kac'ux chiri̱j i Jesus .
61001017	Grace	Je' re' xc'uluric junpech . Re' hoj xkilow nic' wach nok re' Ajabe̱s Dios xiyew rilok'il i Jesus naxsutjic ri̱j ru̱c' rinimal wach risakomil i Ajabe̱s Dios . Re' wili xk'ormojic reh Jesus ru'um Ajabe̱s Dios re' wilic pa rilok'il chi sutumaj ri̱j ru'um rinimal wach risakomil : « Re' Jesus wili til k'e̱' ti' nwic'raj maj re're' i wAc'u̱n . Je' wo' chic re' wAc'u̱n wili k'e̱' wo' riyew risukquil nic'ux , nqui k'oro̱j cho ru'um i Dios .
46012011	Description	Je' aj re' ru' yohbal wach take bano̱j wilic xa re' la' xa ru̱c' wo' i Lok' laj rUxlabal i Dios nchalic ribanaric chi'nchel re're' to̱b ta rehreh wach maj re're' nye'bic reh ju'jun chi c'acharel re' k'orel nic' pa' wach ra̱j riyeb ru' .
66008012	Description	Nok re' ricaj aj tz'e' wa̱ch xupej pa̱m rich'ihch' laj su̱b , re' quisakomil i k'i̱j ch'i̱l i poh ch'i̱l wo' take ch'imi̱l xijot' ri̱b . Je' re' xc'uluric cu rehtal re' jenaj reh ro̱x k'at reh rinimal quisakomil i ju'jun queh xichuhpic . Ru'um i re' ma' xc'uhtunic ta chic chi'nchel risakomil i k'i̱j ch'i̱l i poh ch'i̱l wo' take ch'imi̱l pan k'i̱j ak'ab eh chi je' re' xa re' chic jenaj reh ro̱x k'at risakomil riyew i k'i̱j ch'i̱l i poh ch'i̱l wo' take ch'imi̱l riyew cho risakomil chipam k'i̱j ak'ab .
44018017	Violence	xa re' la' xa ma'xta wo' bih xik'or naxilow chi re' take tinamit re' xquimol qui̱b chiwach i ye'a̱b rik'atbal k'oric , xa junchalic chic take chi richoporic je' wo' chi rich'eyeric i So̱stenes re' rijelow-bal i c'amol be̱h chipam i pa̱t ntijiljic wi̱' ri̱j i C'uhbal Ye'o̱j reh Moyses .
43010039	Violence	Ru'um take k'oric xik'or i Jesus , re' take nahsil re're' xa xca̱j nak chic quichopom xa re' la' ma' xca'n ta canar ru'um xelic je chi quiwach .
47004016	Faith	Ru'um aj re' , re' hoj ma' nkapoh'aj ta kac'ux eh to̱b ta wo' nchel c'ahchi' roquic cho rirejbic i kati'jolal ru̱c' i camanic c'ahchi'co̱j , wilic jenaj chic ac' c'acharic pan ka̱mna eh re' c'acharic re're' eli̱c i k'i̱j c'ahchi' ri'acsjic wach .
43012003	Description	Nok tz'uklic aj chic i Jesus chi wi'c , chalic i Mari̱ya re' richa̱k' i Ma̱rta xo̱j ric'ahmaj junpa̱j je' ru̱c' nc'ohnic laj ik'o̱m q'uih ritz'akil ru'um tik'imaj ru̱c' rihtz'uba̱l i tic Na̱rto ribihnal eh naxichihcaj ri̱j ro̱k i Jesus xichiksaj wo' chic ru̱c' rismal na̱ . Ru'um aj ik'o̱m re're' , re' pa̱m i pa̱t xiban xa nbukunic chic reh ric'ohonquil .
58011009	Faith	Je' wo' ar naxwih'ic chipam i ye'a̱b k'oro̱j reh chi nariye'eric reh chi rico̱ch , re' ma' Awraham til xich'ica̱' wo' ric'ux chiri̱j i Dios eh ru'um re' xc'acharic ar chi xa iq'ue̱l ti chipam ye'a̱b re're' . Je' re' nik'or maj ma' xitik'a̱' ta jenaj pa̱t re' naricahnic wi̱' chi junpech , xc'acharic la' chipam i perpat re' tik'imaj chi xa tz'ih ri̱j je' ricab wo' c'acharic xitik ju' ribanaric i rac'u̱n re' Isahac ribihnal . Je' wo' chic , re' ma' Isahac ch'i̱l wo' i ma' Jacow , aj c'ulul wo' take reh i k'oro̱j cho ru'um i Dios chi re' ye'a̱b nariponic wi̱' chi c'acharic i ma' Awraham , re' wo' re' nariye'eric queh chi quico̱ch .
50003017	Recommendation	Je' re' ajic hat-tak wich aj niminel , chac'am tak tz'eht reh i no'jbal xniban cho chaxilac tak eh chatijej wo' aweh tak i quino'jbal take awich aj niminel tak c'ahchi'que̱b chi c'acharic je' ricab c'acharic xniban cho chaxilac tak . Je' re' nok nipahkam aweh tak chi ma' riban acapew-bal tak je' ricab quino'jbal take chucul laj aj niminel .
48006002	Recommendation	Je' wo' , nik'or aweh tak chi c'ul chato'bej awi̱b chawach tak ru̱c' xa chajaric c'axquilal nchalic china̱ jeno' xa hab wach aweh tak maj xa chi je' re' enamimej tak i c'uhbal k'oro̱j cho ru'um i Jesus re' Pahbamaj chi K'atal K'oric chi naric'amaric na̱ .
59002024	Faith	Je' re' nok ru̱c' ribiral i ma' Awraham , re' hat-tak enarak tak chiri̱j yu'na chi ru̱c' take quibano̱j take c'acharel quicahnic chi sak wach quic'acharic eh chi coric wo' chic wach quic'ux chiwach . Ru'um aj re' ma' manlic ta ti ru̱c' chi re' take c'acharel enquik'or chi aj niminel take reh Jesus xa re' la' ru' ma' nc'uhtunic ta ru̱c' quibano̱j chi je' re' quiwi̱' .
45009014	Faith	Ha̱' , ru'um xnik'or chi ma' chi kunchelal ta hoj ra̱' ri'sil wo' cho i ma' Awraham wilco̱j chi hoj rac'u̱n rixk'u̱n i Dios , wilic take equik'oric chi ru̱c' i c'uhbalanic re're' , re' hin xa je' na nchel c'ahchi' nik'orom chi re' Dios ma' coric ta wach ric'ux . Ma'xta , ma' jaruj eriban chi je' re' enik'or .
45014001	Recommendation	Je' re' k'uru' , wi wilic jeno' awich aj niminel tak rehreh wach ricapew-bal chiri̱j i kaniminic ru'um chi cu ja' cow ta ric'ux chiri̱j i Jesus , nipahkaj aweh tak chi chac'ul chaxilac tak , ma' toquic tak chi wolic ru̱c' chiri̱j i ricapew-bal .
66012007	Violence	Chiri̱j chic wili , cu re' chic wi̱n xwilow chi ar pan taxa̱j xtohk'ic jenaj k'ak'anic . Xwilow chi re' raj tz'e' wa̱ch i Dios re' Que̱l ribihnal rich'i̱l take rich aj tz'e' wach xi'oquic chi k'ak'anic ru̱c' i ma' laj cak ri̱j wacax a̱k' rich'i̱l wo' take aj tz'e' wach quitahkanic reh ru'
49004026	Recommendation	Ru'um aj wo' re' nik'or wi hab wach jeno' aweh tak xchalic ric'a̱ , ma' ricana̱' chi re' ric'a̱ enminbic reh pan mahc , chic'raj la' ri̱b chi ma' ric'saj i k'i̱j chi xa cu wilic wo' cho i c'a̱ pa ra̱mna ,
60003009	Recommendation	Wi nchel pa' bih jeno' ma' coric ta laj bano̱j xbanaric aweh tak on wi xatsihtjic tak , re' hat-tak ma̱ban tak chic jelow-bal , re' la' cha'n tak chapahkaj tak i cuse'sbal chi quina̱ . Je' wo' , wi la' xat-tz'ujuric tak ma̱ban tak jenaj wach cu̱c' , tipahkanok la' tak pan ati̱j chiqui̱j take c'ahchi' quibanic aweh tak , reh chi naquicuse'sjic cho maj wi je' re' na'n tak re' wo' Dios naricuse'senic aweh hat-tak .
43008029	Grace	Re' hin xiritak'a̱' cho i wAja̱w eh xa wilic wo' wu̱c' , ma' jaruj ta quiricana̱' chi wutquel maj k'e̱' nponic chiwach take nibano̱j niban , nqui Jesus queh .
49006014	Recommendation	Reh aj chi xa tikilca̱t ok wo' tak chi peletenic , curman chi coric ok wach i c'acharic cha'n tak maj re're' naribanic chi ena'n tak ricamaj i Dios chi coric chi ma'xta bih enk'etbic aweh tak je' ricab jeno' sol naribac' ripa̱m chi coric , ma'xta bih enk'etbic reh chi peletenic . Je' wo' , xa re' wo' i coric cha'n tak maj re' ribanaric i wili , re're' nco'lonic aweh tak chi quiwach take ma' tob laj uxlabal je' ricab nok re' tz'ih laj ch'ihch' ncamanic chi co'lbal reh i riti'jolal ribakil i sol .
66001020	Description	Re' hat xawilow i wuku̱b chi ch'imi̱l choplic wu'um ru̱c' risec'a̱j nik'ab eh xawilow wo' i pa'a̱b cante̱la wuku̱b ritz'ukunbal cante̱la wilic reh je' ru̱c' tik'imaj ru̱c' k'an woric laj ch'ihch' xa re' la' ma' xarak ta chiri̱j chaj bih ra̱j rik'orom re're' . Re' ma' xarak ta chiri̱j re're' je' wili nelic wi̱' : Re' take wuku̱b chi ch'imi̱l rijalwachej i ju'jun queh wuku̱b chi aj tz'e' wa̱ch quic'ambic quibe̱h take ju'jun queh i wukch'uk chi aj niminel nquimol qui̱b chi rilok'onjic wach i Dios . Je' wo' re' i ma' laj pa'a̱b cante̱la re' wuku̱b chi tz'ukunbal cante̱la wilic reh , ju'jun queh tz'ukunbal re're' rijalwachej i ju'jun queh wukch'uk chi aj niminel nquimol qui̱b chi rilok'onjic wach i Dios , nqui wi̱n .
58002009	Grace	Re' cok ru' nkarak chiri̱j i no'jbal re're' ru̱c' xkilow wili chi xc'uluric ru̱c' i kAja̱w Jesus : Nok re' Dios xiban chi xkajic wach junc'am ok riwa'ric chi quiwach take raj tz'e' wa̱ch , xiban wo' chi xcansjic i Jesus pan kajelow-bal i hoj c'acharel . Je' re' xiban ru'um reh rinimal wach richak'lamil chi kana̱ , reh chi je' re' ma'xta kacahnic chi hoj camnak chi junpech . Re' cok ru' chiri̱j chi camnak chic i Jesus , xiban wo' chi xic'ul rinimal wach rilok'il eh je' wo' rinimal wach rajawric naxsoljic wo' chic johtok ar pan taxa̱j .
50002013	Grace	Je' re' nik'or aweh chi na̱banam tak maj xa re' wo' cho naxatco'ljic tak re' Dios c'ahchi' ricamanic pan awa̱mna tak reh chi ru̱c' i rito'bal riyew cho chana̱ tak ena'n tak eh enawa̱j tak ribanaric i nic' pa' nimal ra̱j i Dios chi na̱banam tak .
43015011	Grace	« Re' hin k'e̱' nwa̱j chi je' ricab i sukquil c'uxlis wilic pan wa̱mna i hin , wih'ok wo' pan awa̱mna hat-tak jenaj suk laj c'uxlis re' narisuksam ac'ux tak chi manlic . Ru'um aj re' , re're' i tak'anic niban aweh tak
54001001	Description	Re' c'ahchi' ritz'ihminic je reh hu̱j wili , re' hin ma' Lu̱' . Re' hin naxinpahbabjic chi aj k'orol ribiral i Jesus re' Pahbamaj chi K'atal K'oric , ar xchalic rik'ormojic ru̱c' i Dios re' aj co'lonel keh eh je' wo' ar xchalic rik'ormojic ru̱c' i Ajabe̱s Jesus re' nkarak wi̱' ch'iquinbal kac'ux .
54002009	Recommendation	Je' wo' chic , nwa̱j chi re' take kana̱b pan niminic xa coric ok wo' ti wach ritik'injic qui̱b ca'n ru̱c' quiso' ma' ok nquitik'a̱' qui̱b xa ru'um quiyusquil . Re' wili ra̱j rik'orom chi ma' curman ta chi naquitik'a̱b qui̱b ru̱c' q'uih tz'a̱k laj tz'ih , on chi naquixoyem wach quina̱ ru̱c' take nworwotic laj ch'ihch' , on nworwotic laj abaj . Til nipahkaj je k'uru' chi quic'uhtaj lok coric wach no'jbal
43002015	Violence	Naxilow aj chi je' re' c'ahchi'que̱b ar , re' Jesus xitik'a̱' jenaj tz'uhumbal eh xesaj take lok chi tz'uhu̱m chi'nchel take aj c'a̱y wilque̱b ar . Je' wo' xesaj je take chicop c'ahchi' ric'ayjic ar eh xihilej je quitz'a̱k take aj ch'akol wach tumi̱n naxitahch'aj je quime̱xa quiwih'ic wi̱' .
49002010	Grace	Nik'or chi je' re' maj til re' Dios ac'sanic reh kac'acharic eh yu'na chi wilco̱j chic pan jenaj wach c'uxlis rich'i̱l i kAja̱w Jesus , re' Dios xiyew keh jenaj ac' laj c'acharic reh chi naka'nam take holohic laj bano̱j nponic chiwach ru' je' ricab ritik'a̱b wo' cho wach pa ric'ux najtir k'i̱j chi naka'nam i hoj c'acharel .
60004012	Recommendation	Was tak nicha̱k' aj niminel reh Jesus re' k'e̱' ti' tiwic'raj tak , nik'or aweh tak chi ma' nsahchic nchel ac'ux tak nok re' ransil riti'quilal i pajaric nchalic chana̱ tak chi xa je' nchel xa re' hat-tak c'ahchi' ac'ulbic tak reh .
66019007	Recommendation	Kalok'ej aj tak wach i Dios k'uru' eh sukbok kac'ux maj yu'na re' chiho̱j wach chi naribanam chi ehq'uenbe̱s , tiklic chic chi naribanam chic caxa̱ra ru'um chi xponic chic rik'ijil i caxarahil ru̱c' i C'acharel re' rijalwachem ri̱b chi je' jenaj Q'uijol Me̱' .
49006017	Recommendation	Je' wo' chic , re' rinabjic chi coric i co'lbal i̱b xiyew aweh tak i Jesus , re're' camanok aweh tak chi co'lbal awi̱b tak chi quiwach take ma' tob laj uxlabal je' ricab riban i sol chi ricoj i ripune̱t ch'ihch' chi co'lbal rina̱ . Je' wo' , re' riC'uhbal i Dios re' riyew cho aweh tak i Lok' laj rUxlabal camanok aweh tak chi peletenic je' ricab nok re' sol nc'u'lunic ru̱c' k'as nah re̱ ch'ihch' .
44007024	Violence	Nok wilic chic ponok i Moyses chi rilmijic take rich tinamit , xilow chi jenaj aj Eji̱pto c'ahchi' rik'ojom jenaj rich ra̱' ri'sil cho ma' Israhel eh ru'um re' xoquic chi rico'ljic i ras richa̱k' re're' , xa re' la' chic ru' naxiban nak ti rijelow-bal reh , xa quimic xiban aj Eji̱pto pan k'ab .
53003013	Recommendation	Re' hat-tak kich aj niminel re' c'ahchi' abanam tak i haj wilic tare̱t chi banaric , nkapahkaj wo' je aweh tak chi ma' nkajic ac'ux tak chi ribanaric i holohic laj no'jbal chi camanic xa ru'um nawilow tak chi wilic take c'acharel ma' nca̱j ta camanic .
46016013	Faith	Was tak nicha̱k' aj niminel , xa ic'lic ok ana̱ tak chiwach take xa pa' bih erijot' animinic tak eh ru̱c' cowil c'uxlis chatik tak ju' rinimjic i coric laj c'uhbal chiri̱j i Jesus . Je' wo' , ma' chi bih nayohlej tak eh chapahba̱' wo' awi̱b tak chi coric ru̱c' animinic tak .
44007043	Sin	Je' aj wo' re' yu'na chi c'acharic chic na'n tak chipam i ye'a̱b wili , ma' re' ta hin quinalok'ej tak , re' la' chic take xacoj tak chi atiyo̱x nayew tak quilok'il je' ricab nanatehlaj tak rijalwachil rich'imilal atiyo̱x tak “ Renpan ” ribihnal , on nanatehlaj tak i ripatil atiyo̱x tak “ Moloc ” ribihnal . Ru'um chi je' re' na'n tak , re' hin Dios naca̱t wesam tak je chipam ye'a̱b wili eh cu ma' wili chic ponok chiri̱j quiyuk'ul aj Wawilo̱nya na̱wojic awic'ram awi̱b tak , nqui rik'or Hu̱j re're' , nqui Te̱wan . Je' re' xik'or i Te̱wan chi rico'ljic ri̱b chiri̱j i k'oric nquitz'ak chiri̱j ru̱c' C'uhbal ye'o̱j reh Moyses .
53002015	Recommendation	Ru'um aj re' hat-tak wich aj niminel , ru'um nok xatyuk'unjic tak reh chi xatco'ljic tak , re' aj re' riban chi nipahkaj aweh tak yu'na chi chatik tak ju' richoporic ac'ux tak chi cow chiri̱j take c'uhtunic re' xabiraj tak ku̱c' on xatijej tak ru̱c' riliric wach i pe̱t hu̱j xkatak'a̱' je aweh tak .
47005005	Grace	Til ta wo' naric'uluric je' ricab c'ahchi' nik'orom chi re' kati'jolal narijalaric wach ? Na̱c , maj re' i Dios re' aj re' xitik'a̱' chic cho wach chi re' hoj narijahlic wach kati'jolal pan jenaj k'i̱j eh keht'alim chi til je' re' naric'uluric ru'um nok re' Dios xiyew keh i Lok' laj rUxlabal re' ncamanic keh chi rehtalil chi nakac'ulum take pa' bih k'oro̱j cho ru'um .
54002011	Recommendation	Ch'i̱l i k'oro̱j lok re're' , nwa̱j wo' nik'orom aweh i wili chiqui̱j take kana̱b pan niminic : Nanquimol qui̱b i comonil aj niminel chi ritijiljic ri̱j rik'orbal i Dios , tare̱t chi re' take ixok equiwih'ic chi quixilac take winak xa re' la' quiwih'ok ar chi xa aj birinel ok take eh quibiraj wo' k'oric ru̱c' chaj bih nk'ormojic chi quina̱ .
54005019	Recommendation	Re' wili jenaj chic no'jbal niyew je aweh chiqui̱j take nahsil chipam acomonil hat-tak aj niminel : Wi hab wach jeno' c'ahchi' ricojom jeno' mahc chiri̱j jeno' c'amol be̱h pan acomonil , ma̱cohjaj pe ti wach chaj bih c'ahchi' rik'ormojic aweh . Cu chabiraj la' pe pan quichi̱' quib xib ok chi c'acharel wi til coric chi wilic jeno' rimahc i c'amol be̱h re're' . Wi xabiraj cu̱c' take c'acharel chi til coric chi wilic rimahc , cu re' aj ru' chacoj wach eh chak'il wo' ti pa ricorquilal .
45016016	Recommendation	Yu'na hat-tak aj niminel wilca̱t tak ar Ro̱ma , nok awilom tak chic wach i hu̱j wili nwa̱j chi chayew wo' tak risukquil ac'ux tak chawibil awi̱b tak ru̱c' i chak'lamil nelic cho cu pan awa̱mna tak . Je' wo' nwa̱j nik'orom je aweh tak yu'na chi re' take aj niminel reh Jesus re' Pahbamaj chi K'atal K'oric re' nquimol qui̱b ayu' chi rilok'onjic wach i Dios , nquiyew wo' je risukquil ac'ux tak .
66018019	Description	« Chi rehtalil aj chi wilic jenaj rinimal ti'quil c'uxlis cu̱c' take c'acharel re're' , naquipokem poklaj pan quina̱ eh nacoquic chi ok'ic chi xa je' chic wili naquik'orom : ‹ K'e̱' je quetal wach i ma' laj tinamit wili maj to̱b ta xa ru̱c' ribihomal xibihomric take aj ehcham nimak tak cano̱wa china̱ rinimal ha' , xa chi junc'am wo' ti xsahchic wach ribihomal , nqui naquik'orom .
62003001	Grace	Je' re' k'uru' , sahchok aj kac'ux ru̱c' i rik'orom i Dios chi re' take quiniminic reh re' cok take re' til rac'u̱n rixk'u̱n take . Re' riwi̱' chi je' re' rik'orom cho kAja̱w Dios ru'um chi k'e̱' kojric'ax . Je' re' ajic re' hoj yu'na , hoj chic rac'u̱n rixk'u̱n i Dios eh wi coric chi je' re' , chaj wa'ric k'uru' chi wilic take tinamit china̱ ac'al wili re' nquik'or chi ma' coric ta chi je' re' ? Re' aj wili riwi̱' : Re' take tinamit re're' ma' nquicoj ta wach re're' ru'um nok chi queh ma' coric ta wo' chi re' Jesus re're' i rAc'u̱n i Dios .
60005005	Recommendation	Yu'na aweh hat-tak q'uijolak ch'i̱l hat-tak k'ahxokak , enik'or i wili : Tiniminok tak chiwach quik'orbal anahsil hat-tak aj niminel eh chawunchelal i hat-tak c'ul chanimej awi̱b tak ru̱c' ch'ublic wach c'uxlis chawibil awi̱b tak maj je' wili rik'or chipam i Lok' laj Hu̱j re' wilic wi̱' riC'uhbal i Dios : “ Ru'um reh quino'jbal take c'acharel re' xa nquinimsaj chic qui̱b re' Dios ricoj ri̱b chi caj ixowonel , ra̱j take c'acharel re' xa ch'u̱b ti wach quic'ux , re' rito'bal i Dios wilic cho chi quina̱ , nqui rik'or .
45003004	Faith	« Re' hin nik'or aweh tak chi ma'xta . Re' Dios ma' jaruj ta eriban chi je' re' . Haj cok wilic riban i Dios , re' ric'uhtjic chi re're' xa coric wo' wach ric'ux to̱b ta re' hoj chi'nchel c'acharel kojkajic chipam i chucuj k'oric . Ru'um aj re' , re' ma' Tawiy naxk'oric chiri̱j mahc xiban je' wili xik'or chipam i hu̱j tz'ihmbimaj ru'um : « Re' hat Dios til na'n wo' ribanaric re' nak'or chi na̱banam . Je' wo' chic nok hab wach ncojbic jeno' amahc , re' hat xatelic wo' coric ru̱c' ak'orbal chi rico'ljic awi̱b , nqui xik'or .
44009014	Violence	Je' wo' chic , ma' xa ta re' ar Jerusalen wilic rajawric ye'o̱j reh cu'um take c'amol quibe̱h take aj k'ahsem si̱ chiwach i Dios , je' la' wo' chipam i tinamit wili ye'o̱j wo' rajawric chi quichoporic je take nic' pa' q'uihal aj niminel re' nquik'or abihnal pan quiti̱j , nqui Anani̱yas .
61002001	Sin	Najtir cho k'i̱j xiwih'ic take cho chucul aj k'orol riC'uhbal i Dios chi quixilac take ra̱' ri'sil cho ma' Israhel . Je' wo' re' yu'na naquiwih'ic wo' chaxilac tak take chucul aj tijinel re' xa chucuj laj c'uhbal naquik'orom chi xa re' wo' take re' queht'alanic reh chi xa chucuj k'oric c'ahchi'que̱b . Ru'um reh chucuj laj c'uhbal naca'nam take aj tijinel re're' , narijot'om ri̱b quino'jbal take naquibirinic reh quic'uhbal eh narisahchic wo' wach quiniminic . Je' wo' re' hin nik'or aweh tak chi re' take aj tijinel re're' ma' nquic'ul ta i Jesus chi Ajabe̱s chi quina̱ , to̱b ta re're' xtojbic ri̱j quic'acharic chi wilque̱b nak chic chi ritinami̱t . Ru'um chi je' re' nca'n , re' take re' xa nic' yu' nquiyuk'ej wach quina̱ take ti'c'axic re' narisachbic quiwach .
43005018	Violence	Ru'um reh k'oric xiban re're' , re' take wich ra̱' ri'sil cho ma' Israhel riman chic p'uht quisiq'uim ri̱j nic' wach ricansjic i Jesus naca'nam ru'um nok chi quiwach ru' , re' Jesus c'ahchi' ribanam i ma' ye'o̱j ta k'ab chi banaric pan hi'lbal k'i̱j chi keh hoj ra̱' ri'sil cho ma' Israhel . Ma' xa re' ta re' riban i Jesus rik'or la' wo' chi re' Dios i rAja̱w eh ru̱c' i k'oric rik'or re're' , chi queh ru' c'ahchi' rijunehtem ri̱b ru̱c' i Dios .
46011002	Faith	Was tak nicha̱k' aj niminel , re' hin til nik'or chi k'e̱' tare̱t c'ahchi'ca̱t tak chi ma' niq'uic ta pan ac'ux tak take no'jbal xatnitijej tak wi̱' naxinwih'ic cho chaxilac tak eh xa c'ahchi' wo' ca̱t tak chi ribanaric take no'jbal re're' .
44002025	Faith	Je' re' nik'or maj je' re' xitz'ihmbaj cho i ma' Tawiy chiri̱j i Jesus naxik'or chi je' wili : “ Re' hin xa nwilow wo' chi re' hat lok' laj wAja̱w xa wilca̱t wo' wu̱c' chi nitobjic . Ru'um aj re' ma'xta bih equinyo'jic so' wi̱' chiwach i quimic .
60001023	Grace	Re' hin niban i tak'anic re're' maj je' ricab nanasjic jeno' t'uch ha'lac'un np'uhtic jenaj chic c'acharic , je' wo' re' hat-tak xye'eric wo' aweh tak jenaj chic ac' ac'acharic tak . Re' c'acharic re're' ma' je' ta ricab i c'acharic re' xa nic' yu' ensahchic wach ru'um chi xa tiwic wo' ti take katu̱t kaja̱w re' xiye'bic kac'acharic , ra̱j la' i c'acharic re're' ma' jaruj ta sahchel wach maj re' Dios xye'bic aweh naxacoj tak wach rik'orbal eh chiwach ru' re' pa' bih rik'orbal riyeb xa ewo' nwih'ic eh xa ewo' nc'acharic chi junelic
59005016	Recommendation	Je' re' ajic til curman chi chayew tak chi eht'aljic chawach tak chaj bih xatmahcanic tak wi̱' eh je' wo' cha'n wo' tak ati̱j . Wi re' hat-tak c'ul na'n tak ati̱j chawi̱j chawibil awi̱b tak , wi wilic jeno' hab wach wilic riya'bilal chaxilac tak encowjic . Je' re' nik'or ru'um nok re' quiti̱j take aj niminel coric wach quic'ux k'e̱' wo' chic nim wach camanic riban .
43006047	Faith	« Yu'na chacoj tak rehtal i ricorquilal k'oric wili : Hab wach ncojbic niwach i hin , eniyew reh chi naric'acharic chi junelic .
43014018	Grace	« Nok jeno' ajabe̱s nquimic je eh ma' nilmijic ta chic wach ru'um i rac'u̱n ru'um chi re' ajabe̱s re're' ma' nsoljic ta chic cho , nk'ormojic chi re' ac'un re're' ncahnic chi niba'jel chic . Re' hin to̱b ta quinojok ma'xta ca̱t tak nicana̱b chi je' hat-tak niba'jel maj nanichalic wo' chic awu̱c' tak .
45003002	Grace	Til pa ricorquil , re' hin nik'or aweh tak chi k'e̱' wo' chic ncamanic aweh tak re're' . Pe̱t k'oric , enik'or aweh tak chi re' take kama̱m kati't xic'ulbic cho reh take k'oro̱j cho ru'um i Dios chi narimahsam wach ku̱c' .
49006005	Recommendation	Je' wo' chic , re' hat-tak re' wilca̱t tak cok chipam mino̱j wach camanic ru̱c' jeno' ajabe̱s ayu' wach ac'al , tibirinok tak k'oric chiwach ru̱c' chi'nchel ac'ux tak eh chayew wo' tak rilok'il je' ricab chi re' ta nak i Jesus re' Pahbamaj chi K'atal K'oric , c'ahchi' ayeb tak rilok'il .
45002004	Grace	Wi je' re' nacapaj tak ru'um reh rinimal richak'lamil i Dios , on ru'um reh riquetelbal wilic cho ku̱c' i hoj c'acharel , on ru'um reh ricuybal xa wilic wo' cho chi kana̱ , nik'or aweh tak chi ma' c'ahchi' ta acapewenic tak chi manlic maj curman wo' chi na̱capam tak chi re' Dios ru'um reh rinimal wach richak'lamil , c'ahchi' wo' riyeb cho aweh tak chi na̱jalam wach ano'jbal tak .
62005014	Faith	Ru'um chi kach'ica̱b chic kac'ux chiri̱j i Jesus yu'na ch'iclic chic kac'ux chi re' Dios xa kojribiraj wo' cho ru̱c' kapahkanic nka'n johtok chiwach , re' cok ru' wi re' pahkanic nka'n johtok reh je' ru̱c' tare̱t chiwach i Dios chi naka'nam .
45015013	Faith	Je' re' k'uru' ru'um chi ch'iclic ac'ux tak chiri̱j i k'oro̱j ru'um i ma' Isayi̱yas , re' hin nipahkaj johtok pa niti̱j chiwach i Dios re' xbanic chi wilic awuyu'nbal chi ch'iclic ac'ux tak chiri̱j i Jesus , chi re' ok wo' re' ye'bok aweh tak jenaj tuklic laj c'uxlis ch'i̱l wo' rinimal sukquil laj c'uxlis eh chi wilic ok wo' awu̱c' tak i rajawric re' ye'o̱j ru'um i Lok' laj Uxlabal reh chi ru̱c' re're' riman chic enwih'ic awuyu'nbal tak chi ch'iclic ac'ux tak chiri̱j i Jesus .
43019041	Description	Chipam i ye'a̱b re' xquimic wi̱' i Jesus naxquiyew wach curu̱s , wilic jenaj ye'a̱b tic pa̱m eh chipam i ye'a̱b re're' wilic jenaj muk'unbal ma' ja' cojo̱j ta , re' tik'imaj ar pan jenaj ma' laj abaj .
66019020	Violence	Xa re' la' re' tz'uklic china̱ i sak ri̱j cawa̱y xbanic canar i k'ak'anic eh chi je' re' xchoporic wo' i ma' laj chicop xa c'ahbil chic rilbal . Naxchoporic ru' , xchoporic wo' i chucul aj k'orol riC'uhbal i Dios . Re' aj k'orol wili ar nak ric'ul rajawric ru̱c' i ma' laj chicop chi ribanaric take sahchbal c'uxlis eh chi ru̱c' take sachbal c'uxlis re're' k'e̱' take c'acharel xijot' . Chi jot'o̱j chic quicapew-bal , re' take re' xquic'ul i rehtalil ribihnal i ma' laj chicop eh xquilok'ej wo' wach i tiyo̱x re' tik'imaj ru̱c' rijalwachil i ma' laj chicop re're' . Naxichoporic aj take quib re're' , re' ma' laj chicop ch'i̱l i raj k'orol , xicuturic chi c'acha̱ch take ar chipam i ye'a̱b re' xa ntenic chic cho rik'ak'il eh xa sute̱n chic pa̱m chi asu̱pra re' xa nquihic chic richuhil .
45012020	Recommendation	Je' re' ajic cu̱c' take quixowonic awach tak , cha'n tak cu̱c' je' ricab i no'jbal ye'o̱j chipam i Lok' laj Hu̱j wilic wi̱' i riC'uhbal i Dios , re' rik'or chi je' wili : « Wi re' nxowonic wach ric'ahric , chayew riwa' eh wila' chiki̱j chi̱' chayew wo' riha̱' . Ru̱c' ribanaric chi je' re' , re' awaj ixowonel re're' enchalic jenaj rinimal riq'uix'ic , nqui rik'or .
51003016	Recommendation	Je' wo' , nipahkaj wo' aweh tak chi re' lok' laj ric'uhbal i Jesus re' Pahbamaj chi K'atal K'oric , xa wilic ta wo' nak pan awa̱mna tak reh chi ma' pajoj ta enwih'ic ano'jbal tak maj curman chi ru̱c' t'ulic laj no'jbal na̱c'uhbalem on na̱k'ilim awi̱b tak chaxilac hat-tak . Je' wo' chic nipahkaj wo' aweh tak chi wilic ta nak tioxonic pan awa̱mna tak chi etibichinic tak johtok chiwach i Dios ru̱c' take bi̱ch tik'imaj ru̱c' take k'oric wilic chipam i Lok' laj Hu̱j wilic wi̱' riC'uhbal i Dios , on ru̱c' take bi̱ch ye'o̱j ru'um i Lok' laj rUxlabal , on ru̱c' take bi̱ch tz'ihmbimaj chi riye'eric rilok'il i kAja̱w Jesus .
51003019	Recommendation	Hat-tak bahilbe̱s , re' wili nipahkaj aweh tak chi na̱banam tak : Chac'ax awehq'ue̱n tak eh ma̱banlom tak cow laj k'oric chi quina̱ .
54005016	Recommendation	Chiri̱j chic rik'ormojic lok wili nik'or wo' chic aweh , wi chi quixilac take raj pan pa̱t jeno' aj niminel wilic jeno' ixok camnak chic je ribahi̱l je' ru̱c' ja'xta reh oxc'ahl ( 60 ) ha̱b , curman chi narito'bem reh chi re' ritobjic ixok re're' ma' eta ncahnic pan quik'ab take moloj wach aj niminel eh chi je' re' , re' to'bal moloj wach ma' eta nmak'aric queh take ixok camnak chic je quibahi̱l re' til ma' hab ta chic wach ta̱j queh .
62005011	Grace	Je' re' ajic re' k'oric xik'or i Dios chiri̱j i rAc'u̱n , re' wili : “ Re' hin Dios xniban chi re' junelic c'acharic xniyew aweh hat-tak , xa pa rik'ab wo' i wAc'u̱n wilic riye'eric , nqui xik'or .
62005012	Faith	Ru'um aj re' nik'or wo' aweh tak chi wi jeno' c'acharel ric'ulum chic rAc'u̱n i Dios pa ric'acharic , re're' ye'o̱j wo' reh i junelic c'acharic . Tz'a̱b ru' re' ma' ja' ric'ulum ta pa ra̱mna , re're' ma'xta wo' riye'eric reh i junelic c'acharic .
43008036	Grace	Nic' nimal k'oro̱j cho chiqui̱j take c'acharel re're' je' wo' re' k'oro̱j cho chawi̱j tak . Ru'um aj re' , re' hin nik'or aweh tak i wili : Re' hat-tak ma' c'ahchi' ta tak ac'acharic chi tehlic awi̱j tak . Til na̱c'acharic la' tak chi je' re' wi re' hin re' rAc'u̱n i Dios equinbanic chi enteh awi̱j tak .
49003013	Faith	Chi je' aj re' nipahkaj aweh tak yu'na chi ma̱yoj ac'ux tak ru'um take ti'c'axic c'ahchi' nic'ulum ru'um reh rik'ormojic i c'uhbal aweh tak maj re' take ti'c'axic re're' nicuy ransil reh chi nariwih'ic rinimal sukquil ac'ux tak .
45016018	Sin	eh nipahkaj chi je' re' maj re' take re' ma' re' ta chiri̱j i camanic chi rik'ormojic ribiral i Ajabe̱s Jesus re' Pahbamaj chi K'atal K'oric nquiyew quic'ux , chiri̱j la' chic rik'ormojic chaj bih ra̱j on ma' ra̱j c'uxuric nquiyew quic'ux . Chi je' re' quino'jbal , xa je' na nchel holohic chic eh xa ch'ublic chic wach i k'oric nca'n chi rijot'oric quicapew-bal take quibirinic queh .
45001029	Sin	Chi je' aj re' quicapew-bal , yohbal wach take riman chic c'ahbilal nca'n je' ricab take wili : Re' ribanaric c'oyomal , re' ribanaric i balc'uxquilal , re' ric'axaric wach i bihomal , re' ma' suk ta rilmijic jeno' hab wach ric'ul ricuse'sbal i Dios . Nca'n wo' ribanaric i cansanic , ribanaric i wolic , ribanaric i chucuj k'oric eh re' pa' chic bih nca'n , nca'n ru̱c' ma' holohic ta laj capew-bal .
55001014	Recommendation	Re' lok' laj tijinic re're' , okxa'njic pan ak'ab reh chi na̱banam i c'uhtunic chi manlic . Je' re' nok til nipahkaj aweh chi chac'ol ri̱j reh chi ma' eta no̱j yojok wach . Re' ok i Lok' laj rUxlabal i Dios wilic pan awa̱mna to'bonok aweh chi ribanaric re're' .
48006008	Faith	Je' re' k'uru' xa hab pa' wach aweh tak riban take no'jbal pa ric'acharic chi chopo̱j na̱ ru'um i mahc , ma' re' ta junelic laj c'acharic naruy'em naquimok je . Tz'a̱b ru' hab wach riban ribanaric take holonquilal laj no'jbal ncojoric pa ra̱mna ru'um Lok' laj Uxlabal , junelic laj c'acharic wo' naruy'em ru̱c' i Dios naquimok je .
46010009	Recommendation	Je' wo' chic , ma̱yew tak chi pajaric i Lok' Laj Ajabe̱s chi ribanaric i mahc je' ricab xca'n take cho kama̱m kati't maj wi je' re' nka'n i hoj , ewo' nkac'ul kac'axquilal je' ricab xquic'ul cho ru' chi xiti'iric cu'um take a̱k' eh chi je' re' xiquimic je .
46013005	Recommendation	Re' wilic i c'axoj i̱b pa ra̱mna ma' eta riban i ra̱j ma' ra̱j banaric ru̱c' i ras richa̱k' . Ma' eta wo' risic' ribanaric take no'jbal ma' nponic ta chi quiwach take ras richa̱k' , re' la' haj wilic nponic wo' chi quiwach ru' riban ribanaric . Je' wo' , ma' ncakcatic ta cu̱c' take ras richa̱k' eh ma' ric'ol ta c'a̱ pa ra̱mna .
66009009	Description	Je' wo' , re' quiti'jolal c'olo̱j take ru̱c' jenaj ch'ihch' laj tz'ih reh k'ak'anic eh nanquic'uyu'saj quixi̱c' xa quijup'lunic chic xa je' chic ricab i ahnic nca'n riq'uihal cawa̱y nok ojic nca'n pan k'ak'anic chi quikerem je behsbal queh aj k'ak'anel .
43015022	Sin	Je' re' k'uru' re' take c'acharel re're' pan mahc wilque̱b . Wi re' hin ma' ta nak xinc'ulic china̱ ac'al wili chi rik'ormojic queh chi aj mahc take ewo' nak riban chi re' take re' enquik'or chi ma' eta nk'ormojic chiqui̱j chi aj mahc take , xa re' la' ru' re' hin yu'na c'ahchi' nik'orom queh chi pan mahc wilque̱b eh chi je' re' ma' eta chic riban chi enquik'or chi ma' c'ahchi' ta quimahcanic
51004005	Recommendation	Chi je' re' pahkanic niban chawach tak , nipahkaj wo' chic aweh tak i wili : Wi xirak achi̱' tak rik'ormojic i Lok' laj riC'uhbal i Dios queh take ja' queht'alim ta wach i Dios , chak'or tak queh , ma̱k'eb tak i junc'am re're' chi k'oric chiri̱j . Re' cok ru' ma' ok xa re' ti re' na'n tak , til la' ok c'uhtunok lok ano'jbal tak chi toco̱m chic riwi̱' c'acharic na'n tak .
45006006	Faith	Je' re' nkeht'alij maj re' Jesus naxik'ahsaj ric'acharic pan quimic ar wach curu̱s xiban wo' chi re' najtir c'acharic ma'eta chic riban chi cu ewo' chic nka'n chi je' re' . Je' re' xiban reh chi je' ricab nok nsahchic wach riti'jolal ribakil jeno' c'acharel nanquimic je , je' wo' re' i nc'uluric ru̱c' i xa pa' jaric nbanic chi nkotowej ribanaric i mahc , nsahchic wo' wach eh chi je' re' ma' tanlic ta chic chi keh chi xa cu ewo' nka'n i bano̱j re' xkanimej wo' nak cho ribanaric najtir je' ricab nc'uluric ru̱c' jeno' aj camanom chi xa rinimej wo' k'oric chiwach i rajabe̱s .
62003010	Sin	Nic' wach nanc'uhtunic lok chi hoj chic rac'u̱n rixk'u̱n i Dios ? Re' wili nc'uhtunic lok wi̱' : Wi hab wach jeno' ma' ritahkej ta i coric eh ma' ric'ax ta wo' take ras richa̱k' ra̱j rik'orom chi re're' rac'u̱n rixk'u̱n aj Yahm eh ma' re' ta rac'u̱n rixk'u̱n i Dios . Re' aj re' nc'utunic lok wi̱' chi jeno' c'acharel ma' re' ta rac'u̱n rixk'u̱n i Dios .
45008007	Sin	Je' re' nik'or chi nc'uluric ru'um nc'ulmujic wo' wili cu̱c' take c'acharel c'ahchi'que̱b chi c'ahbilal ru'um chi ma' riban ta chi queh chi nquiyew qui̱b pan k'ab i Dios : Re' take c'acharel re're' qui'o̱j mikrok chi ra̱j ixowonel chic i Dios take ru'um reh quicapew-bal re're' .
44002026	Faith	K'e̱' chic risukquil i wa̱mna nchalic chi quinbichinic chi suk ru̱c' nichi̱' . Je' wo' , ru'um chi re' hat lok' laj wAja̱w xa wilca̱t wo' wu̱c' chi nitobjic naric'uluric chi chiwach i junc'am reh nic'acharic chi quixilac take camnak , re' hin naniwih'ic chi ch'iclic nic'ux chawi̱j i hat
46010020	Sin	Chi je' aj re' nwa̱j wo' nik'orom ricorquil aweh tak wili : Nank'ahsjic jeno' si̱ chiwach jeno' tiyo̱x cu'um take ma' re' ta ra̱' ri'sil cho ma' Israhel , ma' xa re' ta take tiyo̱x nlok'onjic quiwach ar je' la' wo' take ma' tob laj uxlabal eh ma' re' ta nchel i manlic Dios . Ru'um aj re' nik'or aweh tak chi ma̱ban juneht awi̱b tak cu̱c' take ma' tob laj uxlabal re' nye'eric quilok'il nanlok'onjic quiwach take tiyo̱x .
44013001	Description	Chiwach aj wo' take cho k'i̱j nok re' take aj niminel c'ahchi' riq'uihbic wach quicomonil , re' rik'orbal i Dios xa xk'ormojic wo' eh xa xc'uhtjic wo' queh take aj niminel nquimol qui̱b ar Antiyoqui̱ya . Re' take quik'oric reh riC'uhbal i Dios , re' take je' wili quibihnal : Re' ma' Wernaweh , re' ma' Simon re' K'ek Winak nquik'or reh ru'um k'ek rilbal , re' ma' Lu̱syo aj Sire̱ne , re' ma' Sa̱wlo ch'i̱l i ma' Manahen re' rich q'uihic cho i k'atal k'oric Hero̱res .
49005006	Recommendation	Xa hab wach jeno' c'acharel k'uru' ra̱j ca̱t-tak rijot'om ru̱c' rik'ormojic aweh tak chi re' ribanaric take no'jbal re're' ma'xta bih jeno' c'axquilal eric'am cho chana̱ tak , til ma̱cana̱' awi̱b tak chi jot'oric . Je' re' nik'or je aweh tak maj riwi̱' chaweh tak chi na̱weht'alim tak chi re' rijosk'il i Dios nchalic chi quina̱ take c'acharel ma' quibirinic ta k'oric chi rinabjic ribanaric take no'jbal re're' .
56001011	Sin	Re' aj take aj c'uhbalanel re're' , curman chi naquipitiric reh chi ma' eta chic nca'n jot'o̱j queh take aj niminel . Je' re' nik'or maj nanhamaric pan quina̱ take toco̱m chic c'uhtunic re' ma' tare̱t ta chi tijiljic , ar pan tak pa̱t re' wilque̱b wi̱' take aj niminel q'uihal take ma' nquic'ul ta chic i c'uhtunic chiri̱j i Jesus xa ru'um reh quik'orbal take aj c'uhbalanel re're' .
43013011	Sin	Je' re' xik'or maj reht'alim nak chic hab wach i narik'ahsanic reh pan quimic . Ru'um aj re' xik'or keh k'oric chi ma' kunchelal ta saksamaj chic kawach .
43010001	Sin	Chiri̱j chic ru' , re' Jesus xik'or wo' chic queh nahsil chi je' wili : « Chabiraj tak chi coric i ricorquil nanik'orom wili : Wilic riwi̱' reh chi nareht'aljic hab wach i til aj ilo̱l queh me̱' . Je' ricab wi jeno' c'acharel ma' re' ta chipam ritz'ahpil i ye'a̱b c'olbal queh me̱' noquic , xa haj la' chic risic' cok rocbal , re' c'acharel re're' xa aj lek' me̱' nok wilic .
61002015	Sin	Nik'or chi je' re' maj re' take re' ru̱c' ricanabjic i coric laj c'uhbal re' nk'oric chiri̱j i Jesus no̱j riban je' ricab xiban cho najtir k'i̱j re' rac'u̱n i ma' Wosor , re' Walaham ribihnal . Chawil ru' re' Walaham re're' ru'um risahq'uil tumi̱n chi ric'axaric wach ribihomal xicut ri̱b chi ribanaric c'ahbilal chi xipahkaj reh Dios sihtbal queh take ra̱' ri'sil cho ma' Israhel .
44014005	Violence	Chi je' aj re' wilque̱b wi̱' take c'acharel re're' , re' take ra̱' ri'sil cho ma' Israhel ch'i̱l take ma' re' ta ra̱' ri'sil cho ma' Israhel xquitik'a̱' wach quino'jbal ch'i̱l take quinahsil chi naquitz'ujum je' wo' chi naquicansam chi abaj ma' Lu̱' ch'i̱l Wernaweh .
43021017	Description	Chiri̱j chic ru' , re' Jesus roxpech chic pahkanic reh ru̱c' i Simon je' wo' chic wili xik'or reh : « Hat Simon , rac'u̱n i Jonas til na k'e̱' ti' quinawic'raj ? nqui wo' chic reh . Ar ajic naxibiraj i roxpech pahkanic xiban i Jesus , re' ma' Luch xoquic cho ntz'iric pa ric'ux eh je' wili i c'u'lunic xiban reh : « Ha̱w , re' hat til aweht'alim chi'nchel . Ru'um aj re' , re' hat aweht'alim wo' chi re' hin k'e̱' ti' tiwic'raj , nqui reh . Re' Jesus k'uru' je' wo' chic wili xik'or reh Simon : « Til nipahkaj aweh chi cu̱c' take qui'oquic chi waj tahkanel , cha'n queh je' ricab i quiliric take cu̱c' me̱' nbanjic ru'um jeno' aj cha'jem me̱' , nqui reh . Chiri̱j chic re' je' wili xik'or reh :
66021027	Sin	re' cok ru' , xa re' wach take tz'ihmbimaj quibihnal chipam i hu̱j re' tz'ihmbimaj wi̱' quibihnal take ye'o̱j chiqui̱j chi naquic'acharic chi junelic k'i̱j sakom ru'um i C'acharel rijalwachem ri̱b chi je' jenaj Q'uijol Me̱' , xa re' wach take re' nacoquic chipam take ritz'ahpil i ye'a̱b re're' . Ru'um aj re' ma' jeno' queh take aj banol reh i yibel wach no'jbal nacoquic cok ar , je' ricab take aj chucul k'oric . Je' re' nik'or maj re' take re' wilque̱b chi quixilac take nca'n xa pa' jaric chic jeno' c'ahbilal eh chi je' re' quiwi̱' ma' jaruj ta nacoquic chipam i ye'a̱b re're' .
66017004	Sin	re' tiklic ru̱c' riso' chi cak laj tz'ih ch'i̱l k'ekmoyic ricakil laj tz'ih . Re' ixok wilic xa nrepretic chic riholonquil ritik'injic ri̱b ru̱c' k'an woric laj ch'ihch' riban , je' wo' re' ru̱c' take holohic laj abaj q'uih tz'a̱k on ru̱c' holohic laj abaj “ Pe̱rla ” ribihnal . Re're' wilic wo' jenaj culc pan k'ab tik'imaj ru̱c' k'an woric laj ch'ihch' nujunak ru̱c' c'ah laj ha' nxohc'sonic eh ru̱c' re're' rijalwachej i c'ahbilal riban ru̱c' ric'oyomal .
51003014	Recommendation	Ru̱c' aj i no'jbal ena'n tak re're' curman wo' chi nariwih'ic c'axoj i̱b chaxilac tak maj ru̱c' re're' na̱banam tak chi xa jenaj wach awi̱' etiwih'ic tak pan niminic tak eh chi na̱wih'ic tak pan manlic jenaj wach c'uxlis chawibil awi̱b tak .
43012023	Description	Ar ajic re' Jesus je' wili xik'or queh take quib chi kich raj tahkanel re're' : « Yu'na aj ru' ponic rik'ijil chi naric'uhtunic chi re' hin re' Ac'unbe̱s re' wilic wajawric chi quina̱ c'acharel nanic'ulum wo' chic nilok'il ar pan taxa̱j .
45002022	Sin	Chaj wo' wa'ric re' hat re' tik'oric chi re' caxa̱ra chic take ma' riban ta chi enca'n i c'oyomal , xa re' la' ru' re' hat na'n wo' tak i banoj c'oyomal ? Je' wo' chic , chaj wa'ric chi ch'i'c nawilow take tiyo̱x xa re' la' ru' re' hat to̱j chi quelk'jic take tiyo̱x chipam take pa̱t wilque̱b take wi̱' ?
45007008	Sin	Re' cok ru' je' ricab nok pan jeno' k'ak'anic wilic jenaj ye'a̱b re' np'uhtic je wi̱' , je' aj wo' re' reht'aljic i kamahc nka'n , ar np'uhtic cho ru̱c' take tak'anic ye'o̱j cho ru'um i Dios najtir k'i̱j . Ru'um aj re' keht'alim chi re' ritutil i mahc wilic pan ka̱mna nbanic chi k'e̱' wo' chic nkotowej ribanaric chi'nchel wach c'ahbilal . Re're' nkana'bej ru'um chi wilic ku̱c' i C'uhbal Ye'o̱j reh Moyses maj je' ricab nc'uluric ru̱c' jeno' c'acharel nanquimic je chi ma' nkeht'alij ta chic i chaj bih c'ahchi' ribanam , je' wo' re' i hoj ma' nkana'bej ta wo' nak i k'oro̱j wili chiri̱j i ritutil i mahc ma' ta nak wilic ku̱c' i c'uhbal re're' .
44026017	Grace	« Chi je' aj re' i camanic na̱banam k'uru' , re' hin naca̱t nico'lem chi quiwach take c'acharel naca̱t nitak'a̱b je wi̱' . Je' re' nanibanam nok wilca̱t chic cu̱c' take awich ra̱' ri'sil cho ma' Israhel on cu̱c' take ma' re' ta ra̱' ri'sil cho ma' Israhel
56003003	Sin	Je' wo' , chak'or wo' queh chi ma' niq'uic pan quic'ux chi je' ricab nok wilque̱b take c'acharel yu'na chi ma' nquibiraj ta k'oric chiwach i Dios , re' hoj chi'nchel aj niminel je' wo' nak cho re' riwi̱' kac'acharic najtir cho k'i̱j . Je' re' nik'or maj ma'xta nak cho kano'jbal chi risiq'uiric ri̱j i coric , nkak'ihtaj nak cho ki̱b chiwach i Dios , hoj nak cho sahchel chipam ric'ahbilal kano'jbal eh chukulco̱j nak cho chi ribanaric xa rehreh wach yibel wach no'jbal nkac'ax wach ribanaric . Til coric , re' hoj xojc'acharic cho chi xa chiri̱j nak chic i c'ahbilal wilic kacapew-bal , je' wo' xa ti' chic kac'ux chiqui̱j take suk wilque̱b chi kawach eh xa na̱ ru' , ru'um nok nkixowej quiwach take toco̱m je' wo' chic re' nca'n keh ru' .
54005021	Recommendation	Timote̱yo , re' chi'nchel nic' nimal xnik'or je aweh wili til nipahkaj je aweh chi chac'am na̱ chi manlic . Re' hin til wilic wajawric chi ripahkaljic je aweh re're' maj re' kAja̱w Dios ch'i̱l i Jesus re' Pahbamaj chi K'atal K'oric , ch'i̱l wo' take lok' laj raj tz'e' wa̱ch i Dios wilque̱b johtok pan taxa̱j c'ahchi' wo' quiyeb rajawric i k'oric c'ahchi' nibanam je aweh yu'na . Chi je' re' ajic nipahkaj wo' je aweh chi nacha'n acamaj chi quiwach take c'acharel , cha'n ru̱c' chi'nchel ac'ux , ma' xa ta reh chi re' take c'acharel naquicahnic chi suk quic'ux awu̱c' .
58010035	Recommendation	Je' re' k'uru' ru'um chi wilic jenaj abihomal re' nariye'eric aweh tak ru'um reh abano̱j tak , yu'na nipahkaj aweh tak chi ma̱cana̱' tak chi re' c'axquilal eriban chi nkajic acapew-bal tak on chi enyoj ac'ux tak chipam i niminic ,
46004002	Faith	Je' re' k'uru' chi aweht'alim tak chic chi je' re' kawi̱' chawach tak , re' hoj aj tijinel nakacojom rehtal i wili : Je' ricab nok jeno' ajabe̱s rich'ica̱b ric'ux chiri̱j jeno' aj ilol reh ricamaj nuyu'njic wo' chi re' aj camanom re're' naribanam ricamaj chi coric re' k'orel nic' pa' wach k'oro̱j reh ru'um ajabe̱s , je' wo' re' ku̱c' i hoj pahbamaj chi aj k'orol riC'uhbal i Dios , curman wo' chi naka'nam kacamaj ru̱c' coric wach c'uxlis .
44009043	Description	Ar pan tinamit Jo̱pe cu xcahnic pe chic so' q'uih k'i̱j i ma' Luch chi patanic ru̱c' jenaj winak aj jotzol wach tz'uhu̱m , Simon ribihnal .
46003016	Grace	Yu'na re' chic wili nwa̱j nik'orom aweh tak : Re' hat-tak aweht'alim tak chi re' Lok' laj Pa̱t re' nlok'onjic wi̱' wach i Dios xwih'ic ar Jerusalen , til ar wih'ic i Dios naxwih'ic cho cu̱c' take wich ra̱' ri'sil cho ma' Israhel eh nic' pa' wach i wih'ic xiban ar , yu'na je' wo' re' i wih'ic riban awu̱c' i hat-tak aj niminel . Je' re' nik'or maj re' Lok' laj rUxlabal til wilic wo' pan awa̱mna tak .
58010019	Faith	Was tak nicha̱k' , cu ayu' lok yu'na , re' wili k'oro̱j lok chiri̱j i Jesus : Pe̱t k'oric , je' ricab nok Pe̱t aj K'ahsem Si̱ nok ye'o̱j chic k'ab reh chi oquic cok chipam i ye'a̱b re' ribihnej “ K'e̱' wo' chic nim rilok'il ” , je' wo' re' i Jesus , ru̱c' i riquiq'ue̱l xichihcaj naxquimic je , xiban wo' chi re' hoj ekoj-oquic ar chipam i ye'a̱b re' til wilic wi̱' i Lok' laj Dios .
43008021	Sin	Chipam take c'uhtunic xiban i Jesus , re're' xik'or wo' chi je' wili : « Narirakam i k'i̱j chi nawojic wo' chic , cu re' nak chic ru' naquinasiq'uim tak xa re' la' ru'um chi ma' eta tiponic tak chipam i ye'a̱b nawojic wi̱' , ma' eta wo' quinarak tak eh chi je' re' na̱quimic tak je chi ma' cuyu̱j ta wo' amahc tak , nqui Jesus .
51003012	Recommendation	Chi je' aj re' i toco̱m chic c'acharic wilca̱t tak wi̱' , re' hat-tak xatrichih tak i Dios chi xa'n tak chi ritinami̱t xisakbej wach ac'acharic tak eh ti' wo' tiric'raj tak cho . Ru'um aj re' je' ricab nok re' hat-tak toco̱m chic tz'ih nacoj tak chi rijalaric awi̱b tak , curman wo' chi toco̱m chic no'jbal wih'ok awu̱c' tak chi c'acharic chi coric . Re're' ra̱j rik'orom jenaj c'acharic ru̱c' quetelenic wachi̱s , ru̱c' chak'lamquil eh ru̱c' ch'ublic wach c'uxlis .
43012026	Faith	Ru'um aj re' nik'or aweh tak chi hab wach ra̱j ribanam nicamaj , curman chi wih'ok chi rehquen i wajawric maj xa chi je' re' , narojic wo' wih'ok ar re' nawojic wo' wih'ok wi̱' hin eh nok wilic chic ar naric'ulum wo' rilok'il nye'eric ru'um wAja̱w Dios queh take c'acharel quibanic nicamaj , nqui xik'or .
54003004	Description	Je' wo' chic , re' c'acharel re're' curman chi naricholic rilmijic take raj pan pa̱t maj xa chi je' re' enye'jic rilok'il cu'um take riha'lac'u̱n eh ewo' quibirinic k'oric chiwach .
52005011	Recommendation	Je' re' k'uru' ru'um chi keht'alim re're' , nkak'or aweh tak chi chayew tak ricowil ac'ux chawibil awi̱b tak eh c'ul ok wo' chato'bej awi̱b tak je' ricab c'ahchi'ca̱t tak cu yu'na chi k'i̱j .
62003011	Recommendation	Je' wo' chic nik'or chi ma' re' ta rac'u̱n rixk'u̱n i Dios maj ma' c'ahchi' ta ric'amam na̱ i tijbal kabiram cho pan p'uhtbal reh kaniminic re' je' wili rik'or : « C'ul chac'ax awi̱b chawach tak , nqui rik'or .
46007026	Recommendation	Je' re' k'uru' ru'um reh take c'axquilal naric'uluric johtok chiwach take k'i̱j wili , re' wili no'jbal nik'or aweh tak : K'e̱' tare̱t chi re' take k'ahxokak ch'i̱l take q'uijolak re' xa cu cutquel pe equicahnic chi ma' eta nquisic' quibahi̱l on chi ma' eta nquisic' quehq'ue̱n .
43003001	Description	Wih'ic jenaj winak je' ru̱c' quicomonil take cow laj aj niminel reh C'uhbal Ye'o̱j reh Moyses , Nicore̱mo ribihnal . Re' Nicore̱mo re're' nim riwa'ric chi quixilac take c'amol kabe̱h i hoj ra̱' ri'sil cho ma' Israhel .
59002025	Description	Chi re' Dios rilow cho kabano̱j chi ajwal wach chiwach , ar nc'utunic ru̱c' ribiral i ti' ixok Rahaw ribihnal . Ru̱c' re're' nkilow chi to̱b ta nak pan c'oyomal laj c'acharic nak wilic , pa ricapew-bal i Dios re' ixok re're' xcahnic chi jenaj c'acharel sak wach ric'acharic eh coric wo' wach ric'ux . Je' re' riwi̱' xcahnic ixok re're' chiwach i Dios ru'um chi xiyew quiwarbal take aj tz'e' wa̱ch re' tak'amaj take je ru'um i Joswe . Ma' xa re' ta re' xiban , xic'uhtaj wo' queh jenaj chic be̱h reh chi ma' xichoporic cu'um take caj ixowonel .
54002015	Faith	Re' cok ru' to̱b ta wo' je' re' xiban , xa xehtric wo' co'lbal ru'um reh Ac'unbe̱s xasjic . Je' wo' re' nc'uluric cu̱c' take ixok yu'na chi qui'ehtric wo' co'lbal , re' cok ru' wi re' take re' xa c'ahchi' chic quich'ubsam qui̱b enquik'ahsaj quicapew-bal chi naquich'ica̱b quic'ux chiri̱j Jesus , chi equic'acharic pan c'axoj i̱b eh je' wo' chi equiwih'ic pan tz'iro̱j wach c'acharic .
44013017	Grace	Re' Dios nkalok'ej wach i hoj ra̱' ri'sil cho ma' Israhel xa nok wo' richihim cho quiwach take kama̱m kati't chi quiwach toco̱m tinamit chi naquilok'em wach . Re' aj i Dios re're' k'e̱' nimal rajawric xic'uhtaj cho chiqui̱j take kama̱m kati't naxesaj take cho chi xa yohbalamaj chic quiwach chipam ponok i toco̱m tinamit Eji̱pto ribihnal . Chipam i tinamit re're' , re' take kama̱m kati't xic'acharic cho chi xa iq'ue̱l take ar .
44015008	Grace	Je' wo' , xniyew wo' aweh tak chi eht'aljic chi re' Dios re' nilbic reh pa̱m i ka̱mna chi'nchel i hoj c'acharel , xik'or chiqui̱j take ju'jun c'acharel xiniminic re're' chi coric chic wach i ca̱mna eh xic'uhtaj wo' chi til je' re' , naxitak'a̱' cho queh i Lok' laj rUxlabal tak'amaj chic cho keh hoj ra̱' ri'sil cho ma' Israhel je' ru̱c' kojniminic reh Jesus .
59002011	Sin	Je' re' nik'or ru'um nok xa jenaj wach rilok'il i chi'nchel take tak'anic wilic chipam i lok' laj hu̱j re're' maj ar re' Dios je' wili rik'or : “ Ma̱ban i c'oyomal , nqui rik'or . Je' wo' , rik'or wo' chic chi je' wili : “ Ma̱ban tak i cansanic , nqui rik'or . Ru'um aj re' to̱b ta wo' ma' na'n ta tak i c'oyomal xa re' ok ti cansanic na'n tak , ra̱j rik'orom chi xatiq'uic tak chic k'e̱' china̱ chaj bih rik'or i Lok' laj Hu̱j tz'ihmbimaj wi̱' riC'uhbal i Dios .
43010028	Grace	Re' aj take nquich'ica̱' quic'ux chiwi̱j , niyew chic queh chi naquic'acharic chi junelic eh ru'um re' , naquiquimok je ma' eta quicahnic chi camnak take chi junpech maj pa nik'ab c'ololque̱b . Nok chi je' re' wilque̱b wu̱c' , ma' hab ta wach jeno' wilic rajawric chi eta nak rimak' take pa nik'ab .
45016020	Grace	Chiri̱j chic rik'ormojic aweh tak re're' , nik'or wo' aweh tak chi xa nic' yu' chi kawach narichalic rik'ijil nok re' Dios re' aj ye'ol reh sukquil c'uxlis narisacham wach chi junpech i rajawric i aj Yahm re' Satanas wo' ribihnal eh ru̱c' re're' nakayak'abem pan ko̱k chi junpech i rajawric wilic . Je re' k'uru' re' hin niban johtok niti̱j chi re' Ajabe̱s Jesus re' Pahbamaj chi K'atal K'oric chiyew cho rinimal wach rato'bil chana̱ hat-tak wich aj niminel .
55003005	Sin	Chi je' re' riwi̱' quino'jbal naca'nam , re' take c'acharel re're' na wo' ca'nam qui̱b chi je' wo' ti chic aj niminel take xa re' la' pan ca̱mna ma' nquiyew ta k'ab reh Dios reh chi ru̱c' rajawric erijal i quino'jbal . Ru'um aj chi'nchel re're' nik'or aweh chi cu̱c' aj take c'acharel re're' ma̱min awi̱b .
45012005	Description	Nic' pa' wach nc'uluric ru̱c' i kati'jolal je' aj wo' re' ku̱c' i hoj aj niminel reh Jesus . Je' re' nik'or ru'um chi k'e̱' hoj q'uihal chipam rinimjic i Jesus re' Pahbamaj chi K'atal K'oric , q'uihleh wo' wach i camanic nka'n chi'nchel i hoj . Re' cok ru' to̱b ta q'uihleh wach take camanic nka'n , xa jenaj wo' kawi̱' pan suk laj c'uxlis chi rinimjic i Jesus , je' ricab nc'uluric ru̱c' take ric'u'lej wi̱' ri̱b kati'jolal chi xa jenaj wo' quiwi̱' nok wilque̱b .
56003008	Faith	Je' re' k'uru' Ti̱to , nic' pa' nimal take k'oric nitz'ihmbam je aweh , chac'ul take maj til coric laj k'oric take . Ru'um aj chi re' take coric laj k'oric re're' , re' wo' re' nto'bonic queh pan quic'acharic take nic' pa' nimal quic'ulbic reh pan ca̱mna eh chi re' wo' re' nrakmajic wi̱' chiri̱j nic' wach nakato'bej take kas kacha̱k' , til nipahkaj aweh chi re' wo' take k'oric re're' chachop wi̱' ac'ux chi rik'ormojic queh niminel aj Cre̱ta . Je' re' cha'n reh chi re' take re' ar chic eno̱j quicapew-bal chi risiq'uiric ri̱j nic' wach ritobjic cas quicha̱k' naca'nam .
59002023	Faith	Je' re' ajic re' ribano̱j i ma' Awraham xc'uhtunic wi̱' chi re're' xicoj wach rik'orbal i Dios eh re' ricorquil ribiral re're' nc'utunic wach chi manlic ru'um i k'oro̱j ar chipam i Lok' laj Hu̱j tz'ihmbimaj wi̱' riC'uhbal i Dios . Ar rik'or chi re' ma' Awraham xich'ica̱' ric'ux chiri̱j i k'oro̱j reh ru'um i Dios eh ru'um chi je' re' xiban , re' Dios xipahba̱' chi jenaj c'acharel coric wach ric'ux . Ma' xa ta re're' , je' la' wo' re' Dios xicoj i ma' Awraham til rich k'orom chic !
59002001	Faith	Was tak nicha̱k' aj niminel chic reh lok'omaj wach Ajabe̱s Jesus re' Pahbamaj chi K'atal K'oric , re' hin nipahkaj aweh tak chi chi'nchel take c'acharel xa jenaj ok wach quilok'il chayew tak .
45003013	Sin	Re' take k'oric qui'elic cho pan kachi̱' nakojk'oric , xa je' na ricab richuhquil nelic cho pan jeno' muk'unbal nanteheric cok na̱ . Je' re' nik'or maj ru̱c' i k'oric nka'n re' take quibirinic keh quicahnic chi ma' suk ta quic'ux . Je' wo' , re' hoj xa chucuj k'oric nka'n nakojk'oric . Je' ricab i riti'quilal ncojoric jeno' c'acharel ru'um i riqui̱ ti'o̱j riban jeno' a̱k' , re' take k'oric qui'elic cho pan kachi̱' nquicoj riti'quil ca̱mna take quibirinic keh .
49005028	Recommendation	Je' aj re' ru' re' hat-tak bahilbe̱s , tanlic chaweh chi chac'ax awehq'ue̱n tak eh cha'n tak je' ricab ric'axaric awi̱b na'n tak maj re' bahilbe̱s re' ric'ax i rehq'ue̱n til chi ribil wo' ri̱b c'ahchi' ric'axam ri̱b .
45009030	Faith	Re' chic i rik'ormojic xniban lok chi re' Dios riyew reh c'acharel re' rich'ica̱' ric'ux chiri̱j chi enc'acharic chi coric chic wach ric'ux , chaj bih enik'or k'uru' chi xc'uluric cu̱c' take ma' re' ta ra̱' ri'sil cho ma' Israhel eh je' wo' ku̱c' i hoj ra̱' ri'sil cho ma' Israhel ? Re' wili nik'or : To̱b ta nak ma' queht'alim ta chi re' Dios naribanam cu̱c' take ma' re' ta ra̱' ri'sil cho ma' Israhel chi equic'acharic chi coric chic wach quic'ux , re' take re' je' re' xbanaric ru̱c' quic'acharic ,
54003009	Faith	Je' wo' , curman chi re' take re' chi sak pa̱m quicapew-bal ru'um chi ma'xta chic quimahc chiwach i Dios , naquic'amam na̱ chi coric haj wilic i c'uhbal ma' keht'alim ta nak ru'um chi ma' ja' nquich'ica̱' ta nak quic'ux chiri̱j i Jesus .
54006002	Recommendation	Je' ricab jeno' c'acharel xa quich aj niminel ok qui̱b ch'i̱l aj ehcham camanic , ma' ra̱j ta rik'orom chi xa ru'um chi aj niminel re' ncamanic cok wi̱' , eta nak riban chi ma' eta riyew riwa'ric . Ma'xta , naricamanic la' cok chiwach chi coric ru'um i c'axo̱j wilic pa ra̱mna chiri̱j re' ncamanic cok wi̱' eh til wo' chic k'e̱' naric'uhtunic rino'jbal chi coric ru'um nok re' ncamanic cok wi̱' xa cas quicha̱k' qui̱b pan niminic . Re' aj no'jbal wili chac'uhtaj eh chak'or queh take aj niminel reh chi naquirakam chiri̱j nic' wach i camanic naca'nam chi quiwach take quicamanic cok wi̱' .
45003003	Faith	Re' cok ru' to̱b ta re' Dios xa rinimej wo' i haj wilic i rik'or , ma' chi'nchel ta keh hoj ra̱' ri'sil cho ma' Israhel xquinimej je' ricab xquik'or chi naca'nam . Ru'um chi je' re' wilic aweh tak je' wili naquik'orom : « A̱ , wi wilic take je' re' xca'n chi kaxilac , ra̱j na rik'orom k'uru' chi ru̱c' re're' , re' take c'acharel c'ahchi' ca'nam chi re' Dios ma' rinimej ta wo' chic take k'oric k'oro̱j cho ru'um ? nqui naquik'orom .
43019034	Violence	Je' aj re' ma' xquitok ta chic ritu̱k i Jesus xa re' la' jenaj queh take sol xihop cok pa rijojol i Jesus ru̱c' jenaj k'as ju' ch'ihch' eh naxiban chi je' re' , chi junc'am ti xelic cho riquiq'ue̱l ch'i̱l i riha'quil .
43015012	Recommendation	eh yu'na niyew wo' chic rik'ormojic aweh tak i jenaj chic tak'anic wili : K'e̱' ti' chawic'raj awi̱b tak chawach je' wo' ricab niban hin awu̱c' tak chi k'e̱' ti' tiwic'raj tak .
45006013	Recommendation	Je' wo' chic nipahkaj aweh tak chi je' ricab riban jenaj sol chi nchalic chiwach i rinahsi̱l eh ricoj ri̱b chi rehquen i pa' bih tak'anic bano̱j reh , je' wo' re' hat-tak chak'ahsaj awi̱b tak chiwach i Dios chi ribanaric i holohic laj bano̱j eh ma̱k'ahsaj tak chic awi̱b chi mahcanic on chi ribanaric i c'ahbilal . Je' re' nik'or maj re' hat-tak toco̱m chic riwi̱' ac'acharic tak je' chic ricab riwi̱' ric'acharic i c'acharel re' uctunak chic chi quixilac take camnak .
58010039	Faith	Je' aj re' tz'ihmbimaj chiqui̱j take nquicana̱' quiniminic , ra̱j i hoj ma' je' ta kacab take ma' nquitik ta ju' quiniminic . Je' re' nik'or maj re' take re' xa risacharic quiwach ru'um i Dios c'ahchi' quipahkam chi quina̱ ru̱c' i quino'jbal re're' . Ra̱j nchel i hoj xa ch'iclic wo' kac'ux chiri̱j i kAja̱w reh chi re're' ekojrico'lej chiwach i ti'c'axic narichalic chi quina̱ take aj mahc .
45011026	Grace	chi kawach johtok cu wilic rik'ijil nok re' co'lbal i̱b riyew i Dios narichalic chi kana̱ chi'nchel i hoj ra̱' ri'sil cho ma' Israhel . Re' ric'uluric i wili xa nok wo' tz'ihmbimaj cho chipam i lok laj Hu̱j re' wilic wi̱' riC'uhbal i Dios . Chipam aj i hu̱j re're' je' wili k'oro̱j cho : “ Naribanam chi naructic cho jenaj aj co'lonel eh ar narichalic rira'il chi quixilac take ra̱' ri'sil cho ma' Israhel . Re' aj co'lonel re're' naribanam chi ma'xta chic ca'nam i c'ahbilal nca'n take ra̱' ri'sil cho ma' Jacow re' ribihnej wo' chi Israhel .
52002015	Violence	je' ru̱c' ma' nca'n ta ribanaric re' haj wili nponic chiwach i kAja̱w Dios . Re' take ra̱' ri'sil cho i ma' Israhel re're' , junch'uk queh xicansanic cho queh take aj k'orol riC'uhbal i Dios . Junch'uk chic take xicansanic cho reh kAja̱w Jesus re' Ajabe̱s cho chi kana̱ yu'na . Junch'uk wo' xi'esenic cho keh chipam atinamital tak .
58010026	Sin	Re' hoj keht'alim chic eh kac'ulum wo' chic i coric laj tijinic re' c'uhtumaj keh chiri̱j i Jesus . Wi re' hoj kojmahcanic ru̱c' kano'jbal chi ma' nka̱j ta chic katikim ju' kawih'ic chipam i tijinic re're' , ma' wo' re' chic rik'ahsjic ri̱b i Jesus pan quimic chi je' ricab jeno' si̱ enbanic chi encuyuric kamahc .
49002006	Grace	Je' re' ajic je' ricab xic'ul i kAja̱w Jesus chi ru̱c' rucsjic cho chi quixilac take camnak xic'ul jenaj ac' la' c'acharic , je' wo' chic re' xc'uluric ku̱c' i hoj naxiquetelej cho kawach i Dios . Ma' xa ta re're' xiban je' la' wo' re' i Dios xiban je' ricab nbanaric reh jeno' c'acharel chi nye'eric rilok'il nancojoric cok pa risec'a̱j jeno' k'atal k'oric eh je' re' nik'or maj je' wo' re' xiban ku̱c' i hoj naxiyew wo' cok riye'a̱b i Jesus chipam i ye'a̱b k'e̱' wo' chic nimal wach rilok'il ar pan taxa̱j .
49004025	Recommendation	Chi je' chic re' ano'jbal tak , nik'or wo' aweh tak chi chawesaj tak lok chiri̱j ac'ux tak i chucuj laj k'oric eh xa coric ok wo' tik'orok tak cu̱c' take awich aj niminel tak . Je' re' cha'n tak ru'um chi xa jenaj chic wach kac'ux wilco̱j wi̱' .
48002005	Faith	Re' cok ru' to̱b ta wo' xojquitolej chi ric'amaric na̱ i c'uhbal re're' , re' hoj je' wili xkak'or queh : « Ma'xta , re' hoj ma' jaruj ta eriban wo' chic chi enkac'am na̱ i c'uhbal re' cow nak'or tak keh chi rinimjic , kojqui queh . Je' aj re' xkak'or queh ru'um nok xka̱j chi re' holohic laj c'uhbal re' nk'oric keh ricorquilal nic' wach nakarak kaco'lbal , ma' eta nacana̱' tak rinimjic hat-tak .
46014013	Recommendation	Ru'um aj re' nik'or aweh tak i wili : Wi jeno' hab wach nk'oric pan toco̱m chic k'oric re' ma' nrakmajic ta wo' chiri̱j cu'um take quibirinic reh , chipahkaj reh kAja̱w Dios chi ye'erok ta nak wo' reh chi nchol risakomsjic wach ru' queh take ras richa̱k' c'ahchi' quibirinic reh .
44009001	Violence	Chipam take k'i̱j re're' , re' Sa̱wlo xchalic ric'a̱ eh xiyo'slom take quiniminic reh kAja̱w Jesus ru̱c' rik'ororic queh chi naricansam take . Pan jenaj queh take k'i̱j re're' , xo̱j ru̱c' i nahsil c'amol quibe̱h take aj k'ahsem si̱ chiwach i Dios
43017013	Description	Je' re' ajic re' hin xnico'lej take c'acharel re' ayeb take wi̱n chi naqui̱nquihch'ilem eh yu'na xnik'or wili chi cu wilqui̱n pe ayu' wach ac'al maj nwa̱j chi re' take re' enquibiraj re're' . Ru̱c' re're' ensukbic quic'ux chi manlic je' ricab nok nsukbic wo' nic'ux i hin to̱b ta q'uisi̱n chic ma' nicana̱' take cahnok ru'um chi nanisoljic wo' chic johtok awu̱c' .
60004013	Recommendation	Re' la' hat-tak sukbok ac'ux tak ru'um chi hat-tak chic jenaj chipam ricuyuric take ti'c'axic xic'ul wo' cho kAja̱w Jesus re' Pahbamaj chi K'atal K'oric . Je' re' cha'n tak reh chi nachirak cho rik'ijil chi naric'uhtam wo' chic ri̱b ru̱c' i rinimal i rilok'il , yohbal wo' wach nasukbok ac'ux tak .
44011006	Description	Naxwilow chi je' re' xnitz'ehtaj chi coric eh xwilow chipam i xa je' ricab ma' laj tz'ih re're' wilque̱b take q'uih ch'uk wach chicop quic'acharic wach ac'al je' ru̱c' take quejeb cok ch'i̱l take josk' laj chicop , ch'i̱l take chicop xa nquijuquej qui̱b wach ac'al , ch'i̱l wo' take quirupunic wa taxa̱j .
51003008	Recommendation	xa re' la' yu'na ma' je' ta chic re' c'acharic na'n tak . Ru'um aj re' ma' eta wo' chic riban chi enbanjic take wili : Re' c'ahanic i̱b , re' josk'il , re' ma' tob laj capew-bal chi ribanaric c'ahbilal , re' tz'uju̱j i̱b ch'i̱l i c'ahbil laj k'oric nelic xak achi̱' tak .
44018003	Description	xa cahnic xo̱j riban cu̱c' chi patanic ru'um chi re' ricamaj ru' jenaj wach ch'i̱l ricamaj i Aqui̱la . Re' quicamaj take re' , aj p'ojol pi̱m laj tz'ih je' ru̱c' nquicoj chi quipa̱t take aj behel . Je' re' ajic pan tak xilac k'i̱j reh xama̱na , re' ma' Lu̱' riban ricamaj ch'i̱l Aqui̱la
45006012	Sin	Ru'um chi re' riwi̱' i c'acharic naka'nam curman chi je' ok ricab riwi̱' ric'acharic i Jesus , re' hin til nipahkaj aweh tak chi ma' ok chic re' i mahc wilic rajawric chana̱ tak , je' ricab nok jeno' k'atal k'oric wilic rajawric chi quina̱ take c'acharel choplic quina̱ ru'um . Je' re' k'uru' ma' riban chic chi re' mahc enwih'ic rajawric chana̱ tak . Je' re' cha'n tak reh chi re' ati'jolal abakil tak ewo' ricana̱' ribanaric i ma' holohic ta laj bano̱j .
53003012	Recommendation	Queh take jarub pa' take chi aj niminel je' re' nca'n chaxilac tak , nkapahkaj je queh wili je' ricab chi re' ta nak i Lok' laj Ajabe̱s Jesus re' Pahbamaj chi K'atal K'oric c'ahchi' ripahkanic je queh : « Chacuy , ma' tiwih'ic tak chic pan siquilal ticamanok la' tak rakbal ritz'akil awa' aha̱' tak , nqui nkak'or je queh .
44007009	Sin	« Chi quixilac take pe̱t lajeb rac'u̱n i Jacow xoquic cho ch'i'c pan ca̱mna chiri̱j i quicha̱k' Chep . Ru'um aj re' xquic'ayej je quicha̱k' queh take ju'jun aj yaco̱l re' xic'ayanic wo' chic reh chi aj tz'e' wa̱ch ar pan tinamit Eji̱pto . Re' cok ru' , re' Dios ma' xicana̱' ta chi rutquel i Chep ar Eji̱pto ,
44011028	Description	Pan jenaj k'i̱j nok quimolom qui̱b take aj niminel , jenaj queh aj k'orol re're' Aca̱wo ribihnal , xpa'lajic johtok chi quiwach take wilque̱b ar eh je' wili take k'oric xik'or queh chi ye'o̱j reh ru'um Lok' laj Uxlabal : « Chi junsut riyuk'ul Jure̱ya narichalic jenaj rinimal wi'jalel , nqui xik'or queh . Re' wi'jalel c'ahchi' rik'oric chiri̱j , re' aj wo' re' xc'uluric pa rik'ijil rik'atoj k'oric ma' Cala̱wyo .
44020036	Description	Nok ricohlam chic take k'oric re're' , re' ma' Lu̱' xixuc'a̱' ri̱b , xiban riti̱j ch'i̱l take chi'nchel rich c'amol be̱h re're'
48005024	Faith	Ru̱c' aj re're' nwa̱j nik'orom aweh tak i wili nic' pa' q'uihal hat-tak chic aj niminel reh Jesus : Je' ricab nok re' Jesus re' Pahbamaj chi K'atal K'oric xcansjic ar wach curu̱s , je' wo' na re' xa'n hat-tak ru̱c' take pa' bih no'jbal no̱j wi̱' ac'ux tak ch'i̱l wo' i na'n tak ru'um chi chopo̱j ana̱ tak ru'um i mahc chi je' na wa'ric xacansaj wo' tak wach ar wach curu̱s ru̱c' riquimic i Jesus .
59001002	Recommendation	Was tak nicha̱k' aj niminel , sukbok ac'ux tak nanac'ul tak rehreh wach ti'c'axic re' riyew k'ab i Dios chi enchalic chana̱ tak ilbal reh nic' wach wilic animinic tak chiwach .
62001006	Sin	Ru'um chi je' re' rik'or i c'uhbal re're' wilic take c'acharel nquik'or aweh tak chi je' wili : « Re' hoj wilco̱j pan jenaj wach c'uxlis ch'i̱l i Dios . Ru'um aj re' ma' re' ta k'orel to̱b ta pa rik'ekomil i mahc c'acharic nka'n , nqui nquik'or . Re' take c'acharel re're' ma' coric ta laj k'oric c'ahchi' quik'orom , ma' wo' c'ahchi' ta quic'acharic so' je' ricab rik'or i coric laj tijbal c'uhtumaj ru'um Jesus .
44010011	Description	Ar ajic xilow chi re' pan taxa̱j xteh cok pa̱m eh xkajic cho wach ac'al i xa je' jenaj ma' laj tz'ih pixo̱j cho chi ju'jun reh ricajtz'u'c ,
44002009	Description	chi kunchelal i hoj re' je' wili ribihnal katinamital ? Re' hoj aj Pa̱rtiya , aj Me̱rya , aj Elam , aj pa riyuk'ul Mesopota̱mya ch'i̱l Jure̱ya , aj Caparo̱sya , aj Po̱nto , aj A̱sya ,
51001010	Faith	Je' re' pahkanic nka'n pan kati̱j reh chi etic'acharic tak chiwach i Dios je' ricab riwi̱' chaweh tak chi etic'acharic tak chi ana'bem tak chic wach i Dios . Je' wo' pan kati̱j , kojpahkanic wo' reh chi xa ewo' nponic chiwach i Dios ano'jbal ena'n tak chiwach . Je' wo' chic , naniban niti̱j chawi̱j tak nipahkaj wo' johtok chi re' ribanaric holohic laj camanic chiwach i Dios q'uihok ta nak wach awu̱c' tak je' ricab nca'n take che̱' chi quiq'uihic johtok cu rehtal quiwachanic . Je' wo' , nipahkaj wo' chi nimbok ta nak wach awu̱c' tak i no'jbal chi reht'aljic wach i Dios chi coric .
54001018	Recommendation	Re' hat Timote̱yo re' xa'n chi til je' hat wac'u̱n ru̱c' rinimjic i c'uhbal chiri̱j i Jesus , nik'or aweh chi chanimej take k'oric wili re' ric'u'lej ri̱b ch'i̱l i k'oro̱j cho najtir k'i̱j ru'um i rUxlabal i Dios chawi̱j i hat . Re' aj wili take k'oric na̱nimem : Je' ricab nca'n take sol nquiyew quic'ux chi manlic chi k'ak'anic je' wo' re' hat chayew ac'ux chi manlic chi rik'eteric quiwach take aj c'uhbalanel re' ma' coric ta quic'uhtunic nca'n .
66019001	Faith	Chiri̱j chic ric'uhtjic wi̱n nic' wach risahchic wach i tinamit Wawilo̱nya , re' hin xnibiraj chi xa cow chic k'oric xca'n cho juntuhm chi tinamit ar pan taxa̱j eh je' wili c'ahchi' quik'orom : « Ye'erok rilok'il i Dios maj xa re' wo' re' nco'lonic keh eh xa re' wo' re' k'e̱' nimal wach rajawric . Je' wo' , xa re' wo' re' sutumaj ri̱j ru'um i riholonquilal i sakom wilic wi̱' .
49002001	Grace	Najtir cho k'i̱j nok xa re' nak i mahc na'n tak cho ribanaric , re' hat-tak je' nak acab tak cho camnak ru̱c' ano'jbal tak . Je' re' nik'or maj je' ricab nok jeno' c'acharel camnak ma' nbirinic ta chic , je' wo' re' hat-tak ma' tibirinic ta wo' nak tak k'oric chiwach i Dios .
46010021	Sin	Re' hin enik'or aweh tak chi ma' eta riban chi etoquic tak jenaj chipam rinimjic kawa' kaha̱' nka'n chi c'ahchi' ric'ulic cho pan kac'ux i riquimic i kAja̱w Jesus eh ewo' chic toquic tak jenaj chipam take nink'i̱j nbanjic chi riye'eric quilok'il take ma' tob laj uxlabal . Je' re' k'uru' ma' eta riban chi je' ta nak ena'n awa' aha̱' tak nah rime̱xa i kAja̱w Jesus eh ewo' chic na'n awa' aha̱' tak chipam jeno' nink'i̱j re' c'ahchi' rilok'onjic wi̱' quiwach take ma' tob laj uxlabal ru̱c' quilok'onjic take tiyo̱x .
49005003	Recommendation	Je' wo' , ru'um chi re' hat-tak , hat-tak chic rac'u̱n rixk'u̱n i Dios , ma'xta bih aweh tak chi enelic cho abiral tak chi c'ahchi'ca̱t tak chi ribanaric take wili : Re' take ribanaric xa chi'nchel wach c'oyomal ch'i̱l ribanaric take yibel wach no'jbal eh ch'i̱l wo' c'axo̱j tak wach bihomal .
56001015	Sin	Je' re' k'uru' Ti̱to , re' k'oric wili chac'uhtaj queh take aj niminel : Chi queh take quisakbem chic wach i ca̱mna ru̱c' rinimjic i Jesus , re' ric'uxuric take nic' pa' q'uihal c'uxbal rik'or chipam i C'uhbal Ye'o̱j cho reh i Moyses chi ma' tare̱t ta chi c'uxuric , ma' ricoj ta kamahc chiwach i Dios . Pa ricorquilal , wilic take aj c'uhbalanel nujunak pan ca̱mna reh c'ahbilal eh quicowsam chic i ca̱mna chi ma'xta quicojom wach ribiral i Jesus . Re' take re' , to̱b ta re' C'uhbal Ye'o̱j cho reh Moyses rik'or chi wilic take c'uxbal tare̱t chi c'uxuric , nquik'or chi re' ric'uxuric take c'uxbal re're' ricoj quimahc take c'acharel chiwach i Dios . Til coric , re' take aj c'uhbalanel re're' xa chiri̱j chic ribanaric i c'ahbilal no̱j i quicapew-bal eh wi xca'n jeno' c'ahbilal ma' nquic'raj ta qui̱b chi wilic ta nak quimahc .
44009021	Description	Ru̱c' aj c'uhbalanic riban Sa̱wlo , re' nic' pa' q'uihal take quibirinic reh je' wili nquik'or chi quiwach chi xa nsahchic chic quic'ux : « Re' winak wili re' nak re' nbanic ti'c'axic ar Jerusalen queh take quik'oric ribihnal i Jesus pan quiti̱j , maje' ? nqui nquik'or . Je' wo' , wilic wo' nquik'or chi je' wili chiri̱j : « Re' winak re're' xc'ulic lok ayu' chi quichoporic take aj niminel chi naric'amam je take chi quiwach take c'amol quibe̱h take aj k'ahsem si̱ chiwach i Dios , nqui nquik'or . Je' re' nok nanquibiraj chi re' Sa̱wlo c'ahchi' rik'orom ribiral i Jesus , wilic take c'acharel xquicapaj chi xa jot'o̱l queh take aj niminel reh Jesus no̱j c'olok pan tak pa̱t ntijiljic wi̱' ri̱j i C'uhbal Ye'o̱j reh Moyses ,
58008006	Description	Je' re' nok , re' ricamaj i Jesus ar pan taxa̱j chi nahsil aj k'ahsem si̱ chiwach i Dios , k'e̱' wo' chic riwa'ric chiwach i camanic xca'n take aj k'ahsem si̱ ayu' wach ac'al . Je' re' nik'or maj re're' i pahbamaj chi eno̱j elok wach i tik'inic re' k'e̱' wo' chic tare̱t chiwach i tik'inic bano̱j cho cu̱c' take kama̱m kati't eh nik'or chi je' re' ru'um nok naxiban i ac' laj tik'inic ku̱c' i hoj aj niminel , re' take k'oric xik'or cahnok ribiral i Dios chi naribanam ku̱c' hoj k'e̱' wo' chic holonquil chiwach take k'oric rik'orom cho ribiral queh take kama̱m kati't .
50001021	Faith	Ru'um aj chi ma' weht'alim ta wi ayu' pan che̱' wilqui̱n naquinquimok je , re' wili nik'or aweh tak : Chi wi̱n hin , re' nye'bic reh nic'acharic re' wo' i Jesus re' Pahbamaj chi K'atal K'oric . Je' re' nok wi xinquimic je , k'e̱' wo' chic tare̱t chi wi̱n maj naniwih'ic ru̱c' i Jesus chi junpech .
50001006	Faith	Re' holohic laj camanic c'ahchi'ca̱t tak re're' , re' hin til ch'iclic nic'ux chi re' Dios re' xye'bic ano'jbal tak chi rip'uturic i camanic c'ahchi'ca̱t tak , re' wo' re' narito'bonic aweh tak chi ritikiric ju' re're' cu rehtal cho i k'i̱j nac'olok cho rica'pech i Jesus re' Pahbamaj chi K'atal K'oric .
62005020	Faith	ma' hab ta wach keh hoj narijot'om kacapew-bal maj re' hoj keht'alim chi re' Jesus re' Pahbamaj chi K'atal K'oric eh rAc'u̱n wo' i Dios , xc'ulic lok ayu' wach ac'al chi riye'eric keh chi eht'aljic wach i Dios re' ma' hab ta chic jeno' wach coric wach chiwach ru' . Ru'um aj re' , re' hoj yu'na nkarak chic chiri̱j chi wilco̱j ri'sil ro̱k k'ab i coric wach Dios maj wilco̱j wo' chic pan k'ab i Jesus re' manlic wo' Dios chi kana̱ eh manlic aj Ye'ol Junelic C'acharic .
45012018	Recommendation	Je' re' k'uru' re' hat-tak chayew ac'ux tak chiri̱j ribanaric chi'nchel i pa' bih holohic laj no'jbal re' nbanic chi etiwih'ic tak pan sukquil c'uxlis cu̱c' take chi'nchel c'acharel . Til ru̱c' wo' chi'nchel awansil cha'n tak re're' chi xa je' na nchel ricab hat-tak k'orel china̱ risukquilal quic'acharic take ru' .
58010023	Faith	Jenaj chic k'oric nwa̱j nik'orom . Chiri̱j i rik'ormojic chi c'ahchi' kuy'em chi re' Jesus naco̱j rico'lem chi junelic , re' hin nwa̱j nipahkam aweh tak chi re' take k'oric re're' ma̱cana̱' tak ricojoric wach , til la' chacowsaj ac'ux tak chiri̱j maj keht'alim chi re' Dios wi rik'orom chi re' Jesus je' re' naribanam , til naribanam chi narimanlajic wach i k'oro̱j cho re're' .
43014027	Grace	« Re' hin nik'orom chic lok aweh tak chi ma' re' ta ayu' wach ac'al nancahnic . Re' take c'acharel ayu' wach ac'al ma'xta cajawric chi riye'eric cahnok sukquil c'uxlis queh take quicahnic cahnok , raj i hin ma' je' ta nicab take c'acharel re're' . Ru'um aj re' , chi cu wilqui̱n pe chaxilac tak niyew aweh tak i suk laj c'uxlis eh niyew aweh tak take tak'anic wili : Chi ma' chi bih nyot'ic wi̱' ac'ux tak eh chi ma' chi bih wo' noquic cho wi̱' ayo'jic tak .
47005006	Faith	Je' aj re' ru'um chi re' Dios xiyew keh i Lok' laj rUxlabal , re' hoj til cow ch'iclic kac'ux ru̱c' i Dios chi re're' narijalam wach i kati'jolal eh nok chi cu wilco̱j pe ayu' wach ac'al ru̱c' i kati'jolal wili re' hoj keht'alim chi cu ja' wilco̱j ta pe johtok ru̱c' i kAja̱w Jesus ar pan taxa̱j .
43012047	Grace	Chi je' re' camaj naxinc'ulic lok ayu' wach ac'al , wi wilic ta nak jeno' c'acharel ma' ric'am ta na̱ i niC'uhbal ribiraj wu̱c' , ma' re' ta hin equink'oric reh chi re' c'acharel re're' ric'ul chi reh ric'uluric i ti'c'axic ru'um reh rino'jbal maj ma' re' ta re' riwi̱' naxinchalic ayu' wach ac'al , xinchalic la' chi quico'ljic take c'acharel chiwach i ti'c'axic .
62003012	Sin	Ru̱c' aj re' , re' hin nik'or aweh tak chi c'ul kac'ax tak ki̱b chi kawach ma' ok nkixowej wach jeno' kas kacha̱k' je' ricab xiban i Cayin re' xicansaj i richa̱k' ru'um reh c'ahbilal xcojoric pa ra̱mna ru'um aj Yahm . Chaj bih riwi̱' naxicansaj i richa̱k' ? Xa ru'um chi rixowej wach i richa̱k' maj re' take ribano̱j i Cayin ma' holohic ta take eh tz'a̱b ru' i richa̱k' , holohic take ribano̱j eh xa coric wo' wach ric'ux chiwach i Dios .
66016020	Description	Naxchalic i ti'c'axic re're' , chi'nchel take ye'a̱b sutumaj qui̱j ru'um ha' , ch'i̱l take nimak tak yu̱k' sahchic quiwach , ma' cu ta chic xic'utunic take .
58011012	Description	Chi je' aj re' , xa ru̱c' jenaj chi winak re' ma' Awraham ch'i̱l i rehq'ue̱n , xp'uhtic cho re' xc'uluric wili : Xa re' wo' chawil take riq'uihal ch'imi̱l ar pan taxa̱j on xa re' wo' chawil riq'uihal i sani̱b chi chi̱' rinimal ha' , re' take riq'uihal rihrima̱m i ma' Awraham ma' hab ta wach eriban canar cajlajic ru'um chi k'e̱' q'uihal take . Ma' xa ta wo' xc'uluric re're' , til pe' wo' xq'uihbic wach take ra̱' ri'sil cho i ma' Awraham xa ru̱c' ti i jenaj chi rac'u̱n re' xasjic nok johtonak chic rihabil eh xa q'uisi̱n nak chic ma' nponic rik'ijil riquimic .
54001017	Faith	Ru'um aj re' chi til wo' coric take k'oric nik'or , je' wili ti̱j niban : Xa jenaj wo' Dios wilic re' nkalok'ej wach eh xa re' wach re' til manlic aj no'jbal . Re' kaDios re're' til manlic K'atal K'oric chi junelic i k'i̱j sakom , ma' hab ta wach jeno' c'acharel ayu' wach ac'al rilom wach eh ma' quimic ta wo' ri̱j . Til k'ormojok chi junelic k'i̱j sakom chi re're' k'e̱' rinimal rilok'il wilic eh k'e̱' wo' nimal wach rajawric , nqui ti̱j niban .
66014007	Faith	Re' aj tz'e' wa̱ch re're' je' wili c'ahchi' rik'orom chi cow : « Chayohbalej tak wach i kAja̱w Dios eh chayew tak rilok'il maj xponic chic rik'ijil chi narich'ukum k'oric chi quina̱ chi'nchel tinamit . Chalok'ej tak wach maj re're' xtik'inic reh taxa̱j ac'al , re' xtik'inic reh rinimal ha' eh je' wo' take chi'nchel rasbal ha' , nqui xik'or .
44006001	Description	Chipam aj wo' take cho k'i̱j nok c'ahchi' rijohtic wach riq'uihal aj niminel , re' take aj niminel quik'oric pan criye̱co xo̱j quik'or cu̱c' cablaj chi nahsil c'amol be̱h chaj bih c'ahchi'que̱b take aj niminel quik'oric pan hewre̱yo . Je' aj wili xo̱j quik'or : « Re' take cahnel ixok quik'oric pan kak'orbal ma' c'ahchi' ta quic'ulum i to'bal npuhcjic kalakal cu'um take niminel quik'oric pan hewre̱yo . Ru'um aj re' , re' ok chic hat-tak tipuhcunok tak reh to'bal nye'eric , nqui take cok .
60002021	Grace	Je' re' k'uru' to̱b ta nchel enac'ul tak i ti'c'axic , re' hat-tak cha'n tak i coric maj til re' wili riwi̱' chi xatyuk'unjic tak chi rinimjic i Jesus re' Pahbamaj chi K'atal K'oric . Re're' ru'um chi xiban i coric , xic'ul i ti'c'axic eh ru̱c' re're' xic'uhtaj aweh tak chaj bih ra̱j chi na̱banam tak . Cha'n aj tak k'uru' je' ricab xiban ru'
53003010	Recommendation	Ma' xa re' ta re' xka'n , xkak'or la' aweh tak chi na̱nimem tak i no'jbal wili naxojwih'ic wo' cho chaxilac tak : « Ma' hab ta wach jeno' c'acharel tanlic chiri̱j chi eriyew riwa' riha̱' jeno' c'acharel ma' raj ta camanic , nqui xkak'or cho aweh tak .
43003016	Grace	Je' re' k'uru' ru'um chi re' Dios k'e̱' wo' chic kojric'ax cho chi'nchel i hoj c'acharel , re're' xitak'a̱' cho ayu' wach ac'al i xa jenaj wo' ti chi rAc'u̱n chiwach , reh chi xa hab wach i c'acharel erich'ica̱' ric'ux chiri̱j ma' eta chic nquimic chi junpech naric'acharic la' chi junelic ar ru̱c' i Dios .
44019015	Description	je' pe wili xk'ormojic queh ru'um ma' tob laj uxlabal : « Re' hin weht'alim nic' wach rajawric i Jesus , je' wo' i rajawric ma' Lu̱' , raj nchel hat-tak ma'xta nech' ok awajawric tak chi equinawesaj tak lok , nqui xk'ormojic queh .
66019019	Violence	Chiri̱j chic ru' re' hin xwilow wach i ma' laj chicop xa c'ahbil chic rilbal , ch'i̱l wo' take k'atal k'oric ayu' wach ac'al eh ch'i̱l wo' take q'uih tuhm chi sol quimolom qui̱b chi k'ak'anic ru̱c' i tz'uklic nah sak ri̱j cawa̱y chi rich'i̱l wo' take raj tz'e' wa̱ch re' quihch'ilinic reh chi riso̱l .
44027002	Description	chi kich'i̱l je Arista̱rco aj Tesalo̱nica re' wilic pa riyuk'ul Masero̱nya , xoj-oquic je chipam jenaj ma' laj cano̱wa re' xchalic pan tinamit Atrami̱to ribihnal eh iq'uic nak ponok reh pan tak tinamit wilque̱b chi chi̱' ha' pa riyuk'ul i A̱sya eh chipam i cano̱wa re're' xoj-elic je chipam i tinamit re're' , re' Sesare̱ya ribihnal .
58013003	Recommendation	Je' wo' c'olok pan ac'ux tak quitobjic take c'acharel re' tz'apalque̱b take pan che̱' ru'um reh rik'ormojic ribiral riC'uhbal i kAja̱w Jesus . Nic' pa' wach nawa̱j tak chi ti' etic'rinjic tak je' ricab wi ta nak tz'apalca̱t tak pan che̱' quich'i̱l , je' wo' re' ti'quilal chawic'raj tak take ru' . Je' wo' re' cha'n tak chi quitobjic take toco̱m chic c'acharel re' nquic'ul ti'c'axic maj nic' ok pa' chic , re' chic hat-tak etiq'uic tak pan jeno' c'axquilal re' enye'eric wo' wi̱' chi ti' ati'jolal abakil tak .
51003017	Recommendation	Ru̱c' take nipahkaj je aweh tak re're' , nwa̱j wo' nipahkam aweh tak chi xa pa' jaric ra̱j k'ormojic on xa pa' jaric camanic ra̱j banaric , chi'nchel re're' chak'or tak eh cha'n tak chi c'ahchi' ac'uhtam tak lok chi hat-tak chic aj niminel reh Lok' laj Ajabe̱s Jesus eh ru̱c' re're' nacha'n tak johtok ritioxjic i Jesus ru'um reh rajawric , nariye'eric wo' ritioxjic i Dios re' rAja̱w i Jesus .
48006006	Recommendation	Re' hat-tak re' c'ahchi' ac'uhbaljic tak ru'um jeno' aj c'uhbalanel , tanlic chana̱ tak chi na̱to'bem tak awaj c'uhbalanel tak ru̱c' xa pa' bih suk ato̱b riyew cho aweh tak i kAja̱w Dios .
44007005	Description	To̱b ta wo' re' Dios je' re' xik'or reh ma' Awraham , xa ta nak xye'eric junseht ok riye'a̱b ru'um i Dios naxc'ulic lok chi c'acharic ayu' . Re' cok ru' re' Dios xiyew rik'orbal reh chi je' wili : ‹ Til niyew nik'orbal aweh chi re' take awa̱' awi'sil naquehcham i ye'a̱b wili . Je' re' naric'uluric reh chi naquilok'em niwach ayu' , nqui cho reh . « Yu'na chacoj tak rehtal i wili : To̱b ta wo' re' ma' Awraham ja'xta nak cho riha'lac'u̱n chipam take cho k'i̱j re're' , re' Dios til wo' xik'or cho reh chi je' re' naribanam ru̱c' ra̱' ri'sil .
44007019	Description	Re' k'atal k'oric re're' xoquic chi quijot'oric take kaj najtir k'i̱j ru̱c' riye'eric cow laj camanic chi quina̱ reh chi ma'xta chic quitiquim qui̱b . Ma' xa ta re're' xquic'ul pan k'ab , k'e̱' la' wo' ti'quilal xquilow wach maj naxk'ormojic queh chi ma'xta chic quic'a'chsam take cuc' cac'u̱n , tok'lic npon quicana̱' cho quiha'lac'u̱n pan jeno' ye'a̱b reh chi ar naquiquimic chi cutquel .
43020003	Description	Xa chiwach wo' ti junc'am re're' , re' ma' Luch ch'i̱l i hin re' kich aj tahkanel ki̱b , xoj-o̱j ilo̱l rimuk'unbal .
44024016	Faith	« Chi je' aj re' nicamaj chiwach i Dios , re' hin xa nicowej wo' wi̱b reh chi ma' jaruj ta encojoric rimahquilal wo̱k nik'ab chiwach i Dios , on chi quiwach take wich c'acharel ,
65001013	Description	Ma' xa re' ta re' nik'or chiqui̱j take aj tijinel re're' , je' la' wo' nik'or chi xa je' na ricab nok re' nimak tak ribohl ha' xa pan ansil chic nc'ulic ricut lok chi' ha' take xa pa' bih jaric rimol cho , re' take aj tijinel re're' ru̱c' i c'ahbil laj quik'orbal ch'i̱l c'ahbil laj no'jbal nca'n nquesaj lok wach sakom chaj bih take ma' holohic ta laj capew-bal wilic cho pan ca̱mna . Chiri̱j lok chi'nchel wili , til nwa̱j wo' nik'orom aweh tak chi je' ricab take behel laj ch'imi̱l nok quichopom chic je quibe̱h qui'o̱j sahchok xa pa' pan k'ekom ak'ab , re' take aj tijinel re're' naquiye'eric wo' ru'um i Dios pa rinimal k'ekom ak'ab re' naquic'ulum wi̱' ti'c'axic
48001012	Description	maj re' hin ma' re' ta ru̱c' jeno' c'acharel xnic'ul rik'ormojic . Xa ta wo' nak jeno' c'acharel xc'uhtunic wi̱n i c'uhbalanic , re' la' Jesus re' Pahbamaj chi K'atal K'oric xc'uhtunic wi̱n rinabjic pa̱m i c'uhbal re're' .
45007005	Sin	ra̱j najtir cho k'i̱j ma' je' ta re' xka'n cho . Nok cu hoj nak aj mahc re' hoj xa eli̱c wo' k'e̱' xkotowej ribanaric i mahc eh riman chic xiban i C'uhbal Ye'o̱j reh Moyses chi xkotowej ribanaric take bano̱j re' xa nca'n chi re' take c'acharel nca'n re're' ma' eta quic'acharic ru̱c' i Dios chiri̱j quiquimic .
54002007	Faith	eh reh chi naribirmijic i haj wilic ra̱j i Dios , re' Jesus xiripahba̱' chi aj k'orol ribiral ric'acharic . Re' c'ahchi' nik'orom wili ma' chucuj k'oric ta , til la' coric chiwach Jesus . Ma' xa re' ta re' xiban wu̱c' i Jesus , xiripahba̱' la' wo' chi hin aj tijinel je' wo' chi aj c'uhbalanel queh take tinamit ma' re' ta ra̱' ri'sil cho ma' Israhel reh chi nanik'orom queh ricorquilal i c'uhbal re're' , re' ch'iclic wi̱' kac'ux i hoj aj niminel reh Jesus .
62003024	Faith	Ru'um aj re' hab wach ric'am na̱ take riC'uhbal i Dios , re're' pan k'ab i Dios wilic ric'acharic eh re' wo' re' wilic ru̱c' chi junelic . Nic' aj wach nok re' hoj enkeht'alij chi re' Dios wilic pan kac'acharic ? Re' hoj enkeht'alij re're' ru'um reh Lok' laj Uxlabal xiyew keh .
46010024	Recommendation	Ru'um aj re' , re' hoj aj niminel riwi̱' chi keh chi nakac'acharic chi c'ahchi' kacapam ri̱j haj wilic i tare̱t chi banaric , ma' xa ta keh i hoj je' la' wo' chi tare̱t wo' chi queh i kas kacha̱k' .
45012016	Recommendation	Jenaj chic no'jbal niyew chawach tak eh re' no'jbal re're' chi tic'acharok tak pan jenaj wach c'uxlis chawibil awi̱b tak . Ma' hab wach aweh tak ncapewenic chi k'e̱' wo' chic rino'jbal chi quiwach take toco̱m ras richa̱k' eh ma̱ban wo' tak chi xa hat-tak k'itk'it . Je' re' ajic wi wilic jeno' je' ru̱c' xa ma'xta ti riwa'ric chaxilac tak ma̱ban tak chi ma' eta chic natuna̱' awi̱b tak ru̱c' , tiwih'ok la' ch'i̱l pan junwachil chi xa ch'ublic ti ac'ux tak .
49004031	Recommendation	Je' wo' chic , til nik'or aweh tak chi chawesaj tak lok pan awa̱mna tak chi'nchel i c'ahbilal je' ricab take wili : Re' cakcatil , re' c'ahanic i̱b , re' josk'il , re' wolonic i̱b , re' tz'akoj tak wach c'uta̱j chiri̱j awas acha̱k' tak ch'i̱l chi'nchel nic' pa' nimal take toco̱m chic yibel wach no'jbal .
51001025	Faith	Re' aj nipahbabjic chi ac'uhbaljic hat-tak ritinami̱t i Dios , re' wo' Dios xtik'inic wach . Je' re' nik'or maj re' aj re' xye'bic wo' nicamaj chi aj ilo̱l reh ac'acharic hat-tak aj niminel . Je' re' ajic re' hin , hin pahbamaj ru'um i Dios reh chi ru̱c' lok' laj riC'uhbal enisakomej wach aweh tak chi manlic i no'jbal wili :
66001014	Description	Re' rismal na̱ xa sak chic , xa je' chic ricab risakil i sak laj no̱k' on xa je' chic ricab i risakil i sak laj su̱tz' . Re' take nak' wach xa nworwotic chic xa je' chic ricab xak i k'a̱k' .
47004015	Grace	Je' re' k'uru' to̱b ta wilic ti'c'axic chi kana̱ ru'um reh rik'ormojic ribiral i Jesus , re' hoj nkacuy chi'nchel re're' ru'um chi ti' tikic'raj tak . Je' re' nka'n reh chi equiq'uihbic take c'acharel enquirak chiri̱j i rinimal wach ric'axbal i Dios . Ru̱c' re're' ewo' quiq'uihbic take c'acharel equiye'bic ritioxjic i Dios eh chi je' re' ewo' ric'ul rilok'il .
43006056	Faith	Je' re' ajic je' ricab nok re' c'acharel re' nehtric ru̱c' ric'uxuric ritibquilal i me̱' ch'i̱l ruc'jic i ha' tik'imaj ru̱c' i ri̱s u̱wa nehtric wo' ru̱c' ricuse'sbal i Dios , je' wo' re' i c'acharel re' nehtric ru̱c' niti'quil nehtric wo' ru̱c' nic'acharic eh ru̱c' re' , re' wo' hin quinc'acharic chipam ric'acharic i c'acharel re're' .
43011027	Faith	Re' Ma̱rta je' wili xik'or : « Ho̱' Ha̱w , nicoj wach chi'nchel xak'or maj weht'alim chi re' hat i Pahbamaj chi K'atal K'oric tak'amaj cho ayu' wach ac'al eh hat wo' rAc'u̱n , nqui reh .
44002042	Faith	eh chi xa jenaj chic wach quic'ux , xa eli̱c wo' xquimol qui̱b chi ribirmijic i c'uhbalanic nca'n take aj nahsil raj tahkanel i Jesus , je' wo' xa eli̱c wo' xquimol qui̱b chi ric'uxuric i caxlan wi'c rehtalil riquimic i Jesus je' wo' chi ribanaric quiti̱j chiwach i Dios .
58001009	Grace	Je' wo' , k'e̱' nponic chawach chi naribanaric i coric wach no'jbal , raj i c'ahbil laj no'jbal ch'i'c nawilow . Je' wo' chic , je' ricab nanchihiric wach i c'acharel noquic chi k'atal k'oric cu nbuch'uric i wach na̱ ru̱c' nc'ohnic laj ik'o̱m , je' wo' re' xniban aweh i hin Dios , xatnichih wo' chi quixilac take awich k'atal k'oric eh xniyew aweh jenaj nim laj sukquil c'uxlis ma' jaruj ta c'uhlel wach , nqui xik'or .
44012002	Violence	Chipam aj take k'i̱j re're' , re' Hero̱res xitak'a̱' ricansjic i Jaco̱wo re' richa̱k' i Wa̱n , chi c'ul k'as re̱ mache̱t .
55002016	Recommendation	Je' wo' , chipam i camanic wilca̱t wi̱' ma̱min awi̱b ru̱c' take k'oric wi ma' re' ye'bal rilok'il i Dios eh ma' to'bonel ta wo' queh take quibirinic reh . Je' re' nik'or aweh maj re' take nquimin qui̱b ru̱c' take k'oric je' re' riman chic nquimin qui̱b chipam i no'jbal je' ru̱c' ma' riyew ta rilok'il Dios .
62003015	Sin	Til coric nik'or aweh tak xa hab wach rixowej wach i ras richa̱k' , re're' xa je' na ricab jeno' aj cansanel ras richa̱k' nok wilic chiwach i Dios eh re' hat-tak aweht'alim tak chi ma' jeno' aj cansanel erirak i junelic c'acharic ru̱c' i Dios wi ma' xicana̱' ribanaric i mahc .
43021015	Faith	Nok ka'nam chic kawa' , re' Jesus je' wili xik'or reh Simon re' ribihnej wo' chi Luch : « Simon , rac'u̱n i Jonas , til na k'e̱' ti' quinawic'raj i hat chiwach acamaj chi banol car ? nqui reh . Re' ma' Luch je' wili xik'or reh : « Ho̱' , Ha̱w re' hin k'e̱' wo' chic ti' tiwic'raj eh re' hat aweht'alim chi je' re' , nqui reh . Ru̱c' re're' , re' Jesus je' wo' chic wili xik'or reh : « Cu̱c' take qui'oquic chi waj tahkanel cha'n queh je' ricab i quiliric take cu̱c' me̱' nbanjic ru'um jeno' aj cha'jem me̱' , nqui reh .
46012008	Grace	Je' re' nok wilic take aj niminel xye'eric queh ru'um i Lok' laj rUxlabal i Dios chi ru̱c' t'ulic laj no'jbal enquik'or i c'uhbal ar nchalic rik'ormojic ru̱c' i Dios . Wilic wo' take xye'eric queh ru'um i Lok' laj Uxlabal chi naquisakomem wach i k'oric ye'o̱j queh ru'um i Dios .
44007013	Description	cu re' la' chic pa rica'pech nok re' Chep xik'or ri̱b queh take ras , cu re' chic ar xquirak chiri̱j chi re' po' nchel quicha̱k' wilic ar chi raj to'o̱l i k'atal k'oric . Je' wo' , xiyew wo' chi eht'aljic reh k'atal k'oric hab wach i raja̱w , hab wach take ras je' wo' hab wach i richa̱k' .
60003010	Recommendation	Je' re' ajic re' hat-tak cha'n tak i coric maj chipam i Lok' laj Hu̱j re' tz'ihmbimaj wi̱' i riC'uhbal i Dios je' wili rik'or : “ Wi jeno' c'acharel ra̱j c'acharic chi suk ric'ux eh ra̱j wo' chi enwih'ic sukquilal pa ric'acharic chiwach johtok take k'i̱j pa ric'acharic , re' c'acharel re're' curman chi naricana̱b rik'ormojic take chuh laj k'oric eh je' wo' curman chi ma'xta chic relic cho xak chi̱' rik'ormojic i chucuj laj k'oric .
44004032	Description	Nic' pa' q'uihal take quiniminic reh riC'uhbal i Dios xiban xa jenaj chic wach quic'ux , xa jenaj chic wach ca̱mna quicapew-bal . Je' wo' , ma' hab ta wo' wach chi quixilac xik'or ta nak chi re' pa' bih wilic reh , xa reh ta nak chi rutquel , xiban la' chi queh chi quiwach pan comonil .
46015003	Grace	Re' take pe̱t k'oric xnik'or aweh tak chiri̱j i ribiral xnic'ul re're' ru̱c' i kAja̱w Jesus , re' take wili : Re' Jesus re' Pahbamaj chi K'atal K'oric , xquimic reh chi xcuyuric kamahc . Je' wo' , chi re're' xquimic re' k'orel nic' pa' wo' wach je' tz'ihmbimaj cho chiri̱j chipam i Lok' laj Hu̱j wilic wi̱' riC'uhbal i Dios .
66018024	Violence	Je' aj re' riwi̱' k'uru' , xinwilow i hin nok china̱ i ma' laj tinamit Wawilo̱nya til chalic reh i rinimal ti'c'axic eh je' re' naric'uluric ru̱c' maj chipam ru' wilque̱b take c'acharel re' xicansanic queh take aj k'orol riC'uhbal i Dios eh queh take aj niminel reh Dios re' take lok' laj ritinami̱t . Je' wo' chic ru'um reh take aj Wawilo̱nya wili xicansjic take riq'uihal c'acharel reh toco̱m chik yu̱k' q'uixca̱b ayu' wach ac'al .
44013048	Faith	Naxquibiraj chi je' re' take ma' re' ta ra̱' ri'sil cho ma' Israhel birinic nca'n cok ar , xa suk chic quic'ux p'uht quitioxem johtok reh Dios ru'um i C'uhbal chiri̱j i Lok' laj Ajabe̱s Jesus c'ahchi' rik'ormojic queh . Je' re' nok , chi quixilac take ma' re' ta ra̱' ri'sil cho ma' Israhel re're' , re' ch'uku̱j wo' cho qui̱j ru'um i Dios chi naquico'ljic , yohbal wach q'uihal take xiniminic reh c'uhbal chiri̱j Jesus re' xiban i ma' Lu̱' .
66022020	Description	Junpech aj wo' chic , re' Jesus re' nk'oric ricorquil i chi'nchel wili , rik'or wo' chic chi je' wili : « Til coric , xa loq'uil ti chalic wi̱n , nqui rik'or . Chi je' re' , re' hin xnic'u'lej johtok chi je' wili : « Quim kAja̱w Jesus . Tichalen ! quinqui reh .
50004009	Recommendation	Je' re' k'uru' re' hat-tak chatik tak ju' ribanaric je' ricab rik'or i tijinic c'uhtumaj aweh tak wu'um , re' ma' xa re' ta xnic'uhtaj aweh tak ru̱c' k'oric je' la' wo' xawilow tak ru̱c' nino'jbal naxinwih'ic chaxilac tak . Ru̱c' chi je' re' ena'n tak , re' Dios re' nye'bic cho sukquil c'uxlis nariwih'ic awu̱c' tak chi junelic .
53003015	Recommendation	Ru̱c' ripahkaljic aweh tak chi ma'xta chic atuna̱b awi̱b tak ru̱c' aj niminel re're' , nkapahkaj wo' aweh tak ma̱ban tak chi ma' nawa̱j ta tak chic wach , chacoj la' tak rino'jbal chi coric je' ricab na'n tak queh awich aj niminel tak re' take sukquil awu̱c' tak .
51002008	Recommendation	Hat-tak wich aj niminel , ma̱cana̱' awi̱b tak chi hab wach etirijot' tak ru̱c' take tijinic chiri̱j i Dios je' ru̱c' xa pan quicapew-bal take c'acharel nchalic eh ma'xta bih jeno' to'bonic ric'am cho aweh tak ru'um nok ma' ricorquilal ta nk'oric chiri̱j i Dios . Re' take tijinic re're' ma' re' ta ru̱c' i Jesus re' Pahbamaj chi K'atal K'oric xchalic rik'ormojic xa cu̱c' la' take c'acharel xchalic chi naca'nam ric'uhtjic on xa cu̱c' take ma' tob laj uxlabal re' wilic cajawric chi quina̱ take c'acharel ma' quiniminic ta reh i Dios .
50003014	Faith	Je' re' ajic je' ricab riban jeno' aj ajamanel nanoquic je chi ajamanic xa re' chic i ye'a̱b haj nariponic wi̱' wilic pa ric'ux ru'um ra̱j ribanam canar jeno' risi̱ , je' wo' re' niban i hin . Yu'na xa re' chic risiq'uiric i no'jbal je' ricab ra̱j i Jesus xa re' chic re' wilic pa nic'ux maj re' riwi̱' chi xinyuk'unjic cho ru'um i Dios je' wo' chi xinco'ljic ru'um i Jesus , re' chi nanic'ulum i no'jbal re're' je' ricab jeno' si̱ .
56002014	Faith	Chiri̱j aj i Jesus re're' , re' hin nik'or wo' aweh tak chi xa pa ric'ux xchalic naxiyew ri̱b pan quimic re' nak tanlic chi kana̱ chi nakac'ulum i hoj chi ja' hoj ta nak aj niminel . Chaj camaj naxiban i Jesus chi je' re' ? Reh chi ekoj-esmejic cho chi ri'sil rajawric aj Yahm eh chi je' re' ma' eta chic nkaca'pechej i c'ahbil laj no'jbal ka'nam cho . Je' wo' chic , re're' xiban chi je' re' reh wo' chi re're' naricuyuj eh narisachoj reh kamahc chi'nchel i hoj xojniminic reh . Ru̱c' aj re' , xojricoj chi hoj rac'u̱n rixk'u̱n reh chi naka'nam chi xa ic'lic chic kana̱ chi ribanaric i holohic laj camanic chiwach .
43005024	Faith	« Chabiraj tak chi coric i ricorquil nanik'orom wili : Xa hab pa' wach nariniminic reh niC'uhbal eh rich'ica̱' ric'ux chiri̱j i wAja̱w Dios re' xtak'anic cho wi̱n , re're' xye'eric chic reh chi enc'acharic chi junelic eh chi je' re' naquimok je ma' eta chic nk'ormojic reh chi naric'ulum i ti'c'axic ru'um reh rimahc eh ma' xa quimic ta naribanam chi junpech , naric'acharic la' wo' chic chi junelic .
66021015	Description	Nok c'ahchi' wilom i c'uhtumaj wi̱n chiri̱j i tinamit Jerusalen , re' hin xwilow wo' chi re' raj tz'e' wa̱ch i Dios c'ahchi' chi k'oric wu̱c' wilic jenaj ripajbal pa rik'ab tik'imaj ru̱c' k'an woric laj ch'ihch' . Re're' naricamanic reh chi ripajaric i tinamit Jerusalen ch'i̱l i ritz'ahpil eh ch'i̱l wo' ma' laj tz'ak sutumaj wi̱' ri̱j i tinamit re're' .
50003019	Sin	Chi je' aj re' quino'jbal i take c'acharel re're' , pan junelic ti'c'axic c'ahchi' quicora̱b je . Je' re' nik'or maj je' ricab chi wilic take nquicoj quitiyo̱x chi quiwach eh nquiyew quic'ux chi rilok'onjic wach , re' take chucul laj niminel re' nquiyew wo' quic'ux chiri̱j i xa pa' jaric i mahc ripahkaj cho i co̱k quik'ab . Ru̱c' i c'ahbilal nca'n , q'uix'ic la' nak chic naroquic cho queh xa re' la' chi rijelow-bal re're' , riq'uihsjic chic qui̱b nca'n ru̱c' i ma' holohic ta laj quibano̱j . Ru'um aj re' nik'or aweh tak chi re' take chucul laj niminel re're' , xa re' i no'jbal nca'n ribanaric take c'acharel china̱ ac'al wili , xa re' wach re' nca'n ribanaric
54003006	Sin	Je' wo' , curman chi ma' re' ta cu ac'nel chipam i niminic maj wi cu ac'nel enchopbic reh camanic re're' , ma' rinimslom nchel ri̱b eh chi je' re' narich'ukuric wach rimahc ru'um i Dios ru'um reh rino'jbal je' ricab xc'uluric ru̱c' aj Yahm naxinimsaj ri̱b chiwach i Dios .
65001003	Recommendation	Was tak nicha̱k' aj niminel re' k'e̱' ti' tiwic'raj tak , re' hin k'e̱' nak xwa̱j ritz'ihmjic je aweh tak chiri̱j i kaco'lbal ye'o̱j keh hoj chi'nchel aj niminel , xa re' la' ma' re' ta chic chiri̱j re're' c'ahchi' nitz'ihmbam je aweh tak i hu̱j wili ru'um nok xwic'raj pan wa̱mna chi curman chi nanitz'ihmbam je aweh tak chiri̱j take c'uhtunic ch'iclic wi̱' kac'ux re' ma' jalo̱j ta cho wach nok xa re' wo' rip'uhtic cho ric'uhtjic keh hoj aj niminel chiho̱j cho kawach chi ritinami̱t i Dios . Chiri̱j aj i c'uhtunic re're' tinik'il tak je reh chi til enayew ac'ux tak chiri̱j chi coric .
44004002	Description	Je' re' ajic yohbal wach naxicakric take winak re're' ru'um chi re' take qui̱b re're' c'ahchi' quik'orom reh tinamit ru̱c' i c'uhtunic nca'n , chi re' Jesus xuctic wo' chic chi quixilac take camnak .
66018005	Sin	Re' quimahc i tinamit wili k'e̱' wo' chic q'uihal chi eta nak ntusuric wach chi'nchel , cu enak rirak i rinahtil johtok na̱ taxa̱j . Ru'um aj re' chalic reh i ti'c'axic chi quina̱ maj re' Dios ma' iq'uinak ta pa ric'ux nic' pa' nimal i ma' holohic ta laj bano̱j xca'n , nqui wi̱n .
43004046	Description	Nok pa riyuk'ul chic Calile̱ya wilic , re' Jesus xo̱j wo' chic wih'ok chipam i tinamit Canah re' xic'uhtaj wi̱' i pe̱t lok' laj nawa̱l ru̱c' rimiksjic i ha' chi ri̱s u̱wa . Nok wilic i Jesus ar , jenaj winak c'acharic riban ar pan tinamit Capernahum re' wilic wi̱' jenaj nim wach ricamaj ru̱c' i k'atal k'oric , xyowabjic cho rac'u̱n .
45012011	Recommendation	Chiri̱j take camanic ye'o̱j chana̱ tak , re' wili i nino'jbal niyew aweh tak chiri̱j : Ma̱siquilej wach acamaj tak cha'n la' tak ru̱c' chi'nchel awa̱mna tak ru'um nok wi nanimej tak , chiwach wo' i Jesus c'ahchi' animem tak .
60001008	Faith	Coric ru' , re' Jesus ma' janc'al ta awilom tak wach xa re' la' ru' to̱b ta wo' cu yu'na chi k'i̱j ma' janc'al ta awilom tak wach , re' hat-tak xach'ica̱' ac'ux tak chiri̱j eh k'e̱' wo' ti' nawic'raj tak . Ma' xa ta re're' , pan awa̱mna la' hat-tak yu'na nawic'raj tak i sukquil c'uxlis re' ma' pajoj ta wo' chic rik'ormojic . Je' re' nawic'raj tak
62004013	Grace	Re' hoj aj niminel keht'alim chi re' Dios wilic pan kac'acharic eh chi re' hoj wilco̱j wo' pan k'ab maj re' Dios xiyew cho keh i Lok' laj rUxlabal .
43019029	Description	Ru'um reh k'oric xik'or i Jesus , re' take sol naxquilow chi ma' naht ta cok cu̱c' wilic jenaj culc nujunak chi ch'amsamaj laj ri̱s u̱wa , xquimuhba̱' cho pan ha' re're' jenaj potzpotz laj mi̱x , xquicoj chi ju' jenaj k'ab che̱' je' caxlan a̱j “ iso̱po ” ribihnal eh xquiyew cok i mi̱x re're' pan chi̱' i Jesus .
51001013	Grace	Ru'um aj re' katioxej johtok reh Dios maj re're' xojrico'lej chiwach aj Yahm naximak' i rajawric wilic nak chi kana̱ i hoj chi c'achalco̱j nak pa rik'ekomil i c'ahbilal . Je' wo' chic , chi kunchelal i hoj aj niminel xojriyew i Dios chi ri'sil rajawric i rAc'u̱n re' k'e̱' ti' ric'raj .
45016017	Recommendation	Je' wo' chic , til nwa̱j nipahkam aweh hat-tak was nicha̱k' aj niminel i wili : Chayohbalej awi̱b tak chi quiwach take c'acharel quicojbic ch'akoj i̱b chi quixilac take aj niminel eh ru̱c' re're' nquipit chi re' take aj niminel cow enquipahba̱' quic'ux chiri̱j take tijinic tijimaj take wi̱' . Chi je' re' k'uru' nipahkaj wo' aweh tak chi ma' junehtej awi̱b tak cu̱c'
45012007	Recommendation	Je' wo' chic , re' aj niminel re' nye'eric reh ru'um i Dios chi nchol quitobjic take ras richa̱k' tanlic china̱ chi re' aj re' naribanam .
43016023	Faith	« Naponok aj i k'i̱j re're' , ma' re' ta chic wi̱n na̱banam tak take pahkanic na'n tak wi̱n yu'na reh la' chic i wAja̱w na̱banam tak eh re're' naric'u'lem cho nic' pa' nimal apahkanic na'n tak johtok reh chi aweht'alim tak chic chi re' hin til wilic chic wajawric .
66021019	Description	Re' take cablaj chi abaj ch'iquimaj wi̱' i tusuj abaj sutumaj wi̱' ri̱j i tinamit , xoyomaj take ru̱c' holohak laj abaj chi je' wili : Re' pe̱t abaj ch'iquinbal tz'ak xoyomaj ru̱c' i abaj “ Ja̱spe ” ribihnal . Re' chic ricab , xoyomaj ru̱c' abaj “ Sapi̱ro ” ribihnal re' rex taxa̱j nca'yic . Re' ro̱x , xoyomaj ru̱c' abaj “ A̱kata ” ribihnal rex nca'yic . Re' ricaj , xoyomaj ru̱c' abaj “ Esmera̱lta ” ribihnal rex nca'yic .
59004017	Sin	Je' re' ajic cha'n tak i coric wach no'jbal maj re' xa hab wach c'acharel re' reht'alim ribanaric haj wilic i coric laj no'jbal , xa re' la' ru' ma' riban ta i haj wilic reht'al chi coric chi banaric , re' c'acharel re're' nmahcanic chiwach i kAja̱w .
66019005	Faith	Chiri̱j chic re' , ar re' wilic wi̱' i tz'uka̱b reh k'atbal k'oric , ar xk'oric cho jenaj chi je' wili xik'or cho : « Re' hat-tak re' tiniminic tak reh take tak'anic ribanam i Dios chi na̱camanic tak wi̱' , chalok'ej tak wach i Dios to̱b ta nchel xa nim chic awa'ric on xa ma'xta ti awa'ric tak , nqui .
47005002	Faith	Ru'um aj re' xa re' wo' kap'utum cho ric'uluric i ti'c'axic ru̱c' kati'jolal kabakil , re' hoj xa ji̱k' chic kac'ux ru̱c' i kAja̱w Dios chi eta nak ti riyeh'aj keh chi erisoc i ka̱mna ru̱c' jenaj chic ac' laj kati'jolal nchalic ar pan taxa̱j .
48006004	Recommendation	Je' re' nok hab pa' wach narik'ilim i ras richa̱k' , chic'raj pe ri̱b chi pe̱t nic' wach wilic ric'acharic on ricapew-bal . Wi la' ric'raj ri̱b chi ma'xta so' rimahc , ric'ul chi reh chi sukbok ric'ux chiwach i Dios xa re' cok ru' wi ric'raj ri̱b chi je' re' ma' riq'uihsaj ri̱b chiwach i ras richa̱k' .
46007036	Recommendation	Yu'na awu̱c' tak chic hat-tak ajabe̱s re' xa'n tak cho birinic chiqui̱j take awixk'u̱n tak re' ma' ja'xta quibahi̱l nwa̱j nik'orom i wili : Wi jeno' ajabe̱s ric'raj chi c'ahchi' rimahcanic ru̱c' ripitiric i rixk'u̱n chi narisiq'uim ribahi̱l , chiyew wo' k'ab reh rixk'u̱n chi eriban caxa̱ra wi c'ahchi' rik'ororic reh chi narisiq'uim ribahi̱l . Ru̱c' re're' , re' hat-tak ajabe̱s ma' c'ahchi' ta amahcanic tak .
43016002	Violence	Re' aj wo' wili na̱c'ulum tak ru'um chi hat-tak waj tahkanel : Re' take nahsil chipam take pa̱t ntijiljic wi̱' ri̱j i C'uhbal Ye'o̱j reh Moyses ma' eta chic tiquic'ul tak chipam take moloj i̱b nca'n chipam take pa̱t re're' eh ja' re' ta ti re' maj nariponic rik'ijil chi re' take c'acharel re're' naquicapam chi c'ahchi' ca'nam jenaj holohic laj camanic chiwach i Dios wi xatquicansaj tak je .
66015001	Description	Chiri̱j chic wili re' hin xwilow ar pan taxa̱j jenaj wo' chic rinimal ehtalil sahchbal c'uxlis je' wili riwi̱' : Ar pan taxa̱j wilque̱b wuku̱b chi raj tz'e' wa̱ch i Dios eh chi quiju'junal ye'o̱j cajawric chi ribanjic jenaj queh i ti'c'axic narichalic ayu' wach ac'al pan cohlsbal wach chi'nchel . Ru̱c' re're' narimanlajic wach ric'uluric take ti'c'axic re' nariyeb cho i Dios ru'um i rinimal rijosk'il chiri̱j quimahc take c'acharel .
43018023	Description	Re' Jesus je' wili ric'u'ljic xiban : « Wi la' wilic i ma' holohic ta laj k'oric xnik'or , nwa̱j chi enak'or wi̱n haj wilic i k'oric re're' eh wi la' tare̱t take k'oric xnik'or , chaj bih riwi̱' chi c'ahchi'qui̱n ach'eyem ? nqui Jesus reh .
50004003	Recommendation	Ru'um aj wo' re're' nipahkaj aweh hat wich aj niminel ma' Si̱sico re' til manlic hat waj to'o̱l chi rik'ormojic ribiral i Jesus , chi chato'bej take wi̱n i quib chi wich aj niminel re're' chi naca'nam wo' chic chi xa jenaj wach quic'ux maj nok ja' quincojoric ta nak pan che̱' , re' take quib aj niminel re're' xa cow chic xquiyew quic'ux chi camanic chi rik'ormojic riC'uhbal i Dios chi wich'i̱l take . Ma' xa wich'i̱l ta i hin xca'n chi je' re' , je' la' wo' re' xca'n quich'i̱l take kich aj niminel wilic chic quibihnal chipam rihu̱j i Dios re' tz'ihmbimaj wi̱' quibihnal take nic' pa' nimal take c'acharel ye'o̱j chiqui̱j chi naquic'acharic chi junelic . Je' re' ajic re' take quib kana̱b re're' cow xicamanic chi rik'ormojic ric'uhbal i Dios ch'i̱l i kasbe̱s ma' Quelme̱nte eh ch'i̱l wo' take toco̱m chic wich aj k'orol riC'uhbal i Dios . Ru'um aj chi je' re' ca'nam cho , re' hin nipahkaj aweh chi chato'bej take quib kana̱b re're' .
66016006	Sin	maj re' take re' xicansanic queh take aj niminel je' wo' take xik'oric aC'uhbal eh ru'um re' chi tojbal wach quimahc ric'ul wo' chi queh chi encuq'uej i quic' laj ha' re're' , nqui xik'or .
45006002	Sin	Je' ricab nc'uluric ru̱c' i c'acharel re' ricana̱' c'acharic chi junpech china̱ ac'al wili nanquimic je , je' wo' re' i hoj naxkacana̱' chi junpech i c'acharic wilco̱j nak wi̱' najtir chi hoj nak aj mahc , ma' eta chic riban chi ewo' chic kojc'acharic chi je' re' . Ru'um chi je' re' rik'or i nic'uhtunic re're' ,
66017011	Violence	Je' wo' , re' ma' laj cak ri̱j chicop wih'inak cho najtir k'i̱j re' ma' wilic ta chic yu'na ru'um chi camnak chic , re're' rijalwachej i riwahxak k'atal k'oric nariwih'ic . Re' jenaj chic k'atal k'oric wili , re' wo' jenaj chi quixilac take wuku̱b eh c'ahchi' rojic chipam i ye'a̱b narisahchic wi̱' wach chi junpech .
48004030	Recommendation	Xa re' la' chaj bih rik'or i tz'ihmbimaj chipam i Lok' laj Hu̱j tz'ihmbimaj wi̱' riC'uhbal i Dios chiri̱j je' ricab xc'uluric cho chi quixilac take quib chi ac'un re're' ? Ar rik'or chi re' Sa̱ra je' wili xik'or reh ma' Awraham : “ Chat'erej je kaj chipoh ch'i̱l i rac'u̱n maj ma' riwi̱' ta chi re' rac'u̱n ixok re're' enehtric ru̱c' ac'axbal na̱yeb reh i wac'u̱n i hin re' til hin awehq'ue̱n , nqui Sa̱ra , nqui rik'or i c'uhbal re're' .
54006009	Sin	Ma̱ban aweh je' ricab enca'n take c'acharel re' xa re' wach ric'axaric wach bihomal nca'n . Je' re' nik'or aweh maj re' take je' re' quino'jbal quikajic chipam i c'ahbilal laj no'jbal je' ricab ric'ul jeno' chicop nok nkajic pan jeno' xirab . Chi je' aj re' quino'jbal ma' nquicapaj ta chic ri̱j chi ru̱c' ribihomsjic qui̱b nca̱j ca'nam , xa naricamanic chi jot'bal reh quic'acharic . Re' take c'acharel re're' ru̱c' ribihomsjic qui̱b nca̱j ca'nam , enquisach wach i quic'acharic chi junpech je' ricab nansahchic wach jeno' ma' laj cano̱wa nanbut'lujic jok ri'sil ha' .
66017016	Violence	Re' ma' laj cak ri̱j chicop ch'i̱l take lajeb chi ruc'a' xawilow wach naribanam chi naquixowem wach i aj c'oyo̱m eh je' ricab nok jeno' ixok ncanabjic chi ma'xta chic riso' , je' wo' re' naca'nam ru' , naquicana̱b wo' i tinamit re're' chi ma'xta chic so' ribihomal eh xa ta wo' nak hab chic wach nariwih'ic chipam i tinamit re're' . Je' wo' chic , je' ricab nok re' c'uch ric'ux i camnak chicop cu rehtal risach wach je' wo' re' naca'nam ru̱c' i tinamit wili , naquisacham wo' wach chi junpech naquicut pan k'a̱k' .
46008003	Faith	maj re' Dios ru' neht'alanic reh chi'nchel chi manlic . Ru'um aj re' rehtalil wo' chi re' hoj aj nimimel til ti' wo' nkic'raj ru' .
45003009	Sin	Re' cok ru' naniban i c'uhtunic , quink'oric chiki̱j i hoj ra̱' ri'sil cho ma' Israhel eh chaj bih k'oric niban chiki̱j i hoj ? Nik'or na chi xa re' wach i hoj nka'n i holonquilal eh ru'um re' k'e̱' wo' chic coric wach kac'ux chi quiwach take ma' re' ta take ra̱' ri'sil cho ma' Israhel ? Ma'xta , ma' jaruj ta eriban chi je' re' enic'uhtaj maj nik'orom chic chi re' hoj chi'nchel ra̱' ri'sil cho ma' Israhel kojmahcanic eh je' wo' re' chi'nchel take ma' re' ta ra̱' ri'sil cho ma' Israhel .
44007041	Sin	« Chi je' aj re' k'uru' ru̱c' i to'bonic xiban ma' A̱ron , xtik'injic jenaj quitiyo̱x je' nca'yic rac'u̱n wacax xca'n reh . Chiwach aj chic i tiyo̱x re're' xquitok qui̱b chi riye'eric quisi̱ chiwach naxi'oquic chi rinimjic wach ru'um risukquil quic'ux chi xtihkic .
66009020	Sin	Je' re' ajic q'uihal take c'acharel ma' quiniminic ta reh i Dios xiquimibic ru'um take ti'c'axic banaric ru̱c' quichi̱' ch'i̱l ju' quije̱ take cawa̱y re're' , xa re' la' q'uihal wo' take ma' xiquimic ta . Re' take c'acharel wili to̱b ta xquilow i ti'c'axic c'ulu̱j lok re're' , ma' xquicana̱' ta ribanaric i c'ahbilal laj quibano̱j , ma' xquicana̱' ta wo' rilok'onjic wach take ma' tob laj uxlabal on take tiyo̱x re' tik'imaj take ru̱c' k'an woric laj ch'ihch' on ru̱c' sak woric laj ch'ihch' on ru̱c' cak c'atoj wach ch'ihch' , on ru̱c' abaj on ru̱c' che̱' eh chi je' re' riwi̱' ma' qui'ilbic ta , ma' wo' quibirinic ta eh xa ta wo' quibehic .
47005011	Faith	Ru'um aj reh chi xkeht'alij chi re' kAja̱w Jesus narich'ukum k'oric chi quina̱ chi'nchel c'acharel , re' hoj c'ahchi' kachopom kac'ux chi rich'ukjic i ca̱mna take c'acharel chi naquiniminic eh re' Dios reht'alim chi re' hoj c'ahchi' ka'nam ru̱c' coric wach c'uxlis eh nwuy'ej wo' chi re' hat-tak aweht'alim wo' tak chi je' re' .
49002003	Sin	Je' nak re' cho kac'acharic chi'nchel i hoj najtir k'i̱j , tz'akalco̱j nak cho chipam i mahc nkotowej ribanaric ru̱c' kati'jolal kabakil , xa re' nak haj wilic rotowej cho i kati'jolal ch'i̱l kacapew-bal nka'n ribanaric . Je' re' ajic ru'um chi xa jenaj wo' nak kawach quich'i̱l take c'ahbil quino'jbal , re' rijosk'il i Dios wilic chi quina̱ ru' , re' wo' nak re' wilic chi kana̱ i hoj .
44002040	Recommendation	Ru̱c' take k'oric xik'or re're' ch'i̱l wo' take toco̱m chic k'oric xiban , re' ma' Luch xik'or ribiral i Jesus eh xik'il wo' take tinamit chi je' wili : « Re' quino'jbal take kich ti'jolal ma' holohic ta . Ru'um aj re' , re' hat-tak chajal wach ano'jbal tak reh chi etico'ljic tak chiwach i ti'c'axic narichalic chi quina̱ kich ti'jolal , nqui k'ilo̱j xiban queh .
45008013	Faith	Je' re' nik'or maj wi cu je' re' c'acharic na'n tak , ma'xta ac'acharic tak ru̱c' i Dios chi junpech natiquimok tak je . Ra̱j nchel wi nayew tak k'ab reh Lok' laj Uxlabal chi eribehsaj ac'acharic tak eh chi je' re' ma'xta chic riwih'ic pan ac'acharic tak i c'ahbilal xa'n tak cho naxatc'acharic tak cho pan mahc , re' hat-tak na̱c'acharic tak ru̱c' i Dios chi junpech
45010011	Faith	Chipam i Lok' laj Hu̱j tz'ihmbimaj wi̱' riC'uhbal i Dios rik'or chi je' wili : “ Xa hab wach narich'ica̱b ric'ux chiri̱j ru' ma' jaruj ta narojic chi k'e̱b i riniminic , nqui rik'or .
45001008	Faith	Ru̱c' i pe̱t k'oric nwa̱j nitok'a̱b wi̱' nihu̱j wili , nwa̱j nik'orom chi awu'um aweh hat-tak wilic tioxonic pan wa̱mna naniban johtok niti̱j eh re' nbanic chi quintioxonic johtok chiwach i Dios re' nilok'ej wach , re' i Jesus re' Pahbamaj chi K'atal K'oric . Je' re' niban maj xa haj tinamit nelic lok abiral tak , nk'ormojic chiri̱j nic' wach rich'iquinjic ac'ux na'n tak chiri̱j i Jesus .
52001004	Faith	Je' re' k'uru' hat-tak wich aj niminel re' k'e̱' tiric'ax tak i Dios , re' hoj k'e̱' nkatioxej johtok reh i Dios chawi̱j tak eh nka'n wo' kati̱j chawi̱j tak maj keht'alim chi re' kAja̱w Dios xchihbic cho awach tak chi rac'u̱n rixk'u̱n .
60004008	Recommendation	Je' wo' chic til k'e̱' curman chi chawunchelal tak chatik tak ju' ribanaric i c'axoj i̱b maj re' no'jbal re're' eriban chi enacuy nic' pa' nimal amahc tak chawibil awi̱b tak .
44027001	Description	Nok wilic chic k'i̱j rik'oric cho ma' Lu̱' chi rico'ljic ri̱b , xtik'injic wach chi re' ma' Lu̱' re' nanwihch'ilem je hin Cax , naritak'abjic je ar Ro̱ma re' wilic pa riyuk'ul Ita̱lya . Chi je' re' xk'ahsjic pan k'ab jenaj winak Ju̱lyo ribihnal , re' c'amol quibe̱h juntuhm chi sol Awu̱sto ribihnal chi naricha'jaljic cu rehtal rojic ar Ro̱ma . Naxponic i k'i̱j chi nakojic ar Ro̱ma ,
66015003	Faith	re' xcamanic queh chi ribichjic wach i bi̱ch nlok'onjic wi̱' wach i C'acharel re' rijalwachem ri̱b chi je' jenaj Q'uijol Me̱' . Re' bi̱ch re're' , xa je' chic ricab bi̱ch xiban cho najtir k'i̱j i Moyses re' raj camanom i Dios . Re' bi̱ch re're' je' wili rik'or : “ Re' hat kAja̱w Dios , re' k'e̱' rinimal wach awajawric wilic , k'e̱' wo' chic coric awach eh coric wo' take k'oric na'n . Re' aC'uhbal til wo' manlic wach ricorquil xa je' na ricab jeno' be̱h xa coric chic wach . Re' hat k'uru' hat k'atal k'oric chi quina̱ chi'nchel tinamit
60002002	Faith	Je' wo' chic , je' ricab chi re' jeno' t'uch ha'lac'un re' cu re' ti xasjic cho , xa re' wach ri̱s ch'u̱ch' re' ma' cojo̱j ta ha' ru̱c' rotowej cho , je' wo' re' cha'n hat-tak chawotowej tak ritijiljic ri̱j i riC'uhbal i Dios je' ricab riban i t'uch ha'lac'un ru̱c' i ri̱s rich'u̱ch' i ritu̱t . Re' cok ru' curman chi re' c'uhbal re're' ma' hab wach njopbic wach reh chi yu'na johtok chi kawach cu rehtal rimanlajic wach aco'ljic tak chi junpech xa c'ahchi' ok wo' atikim tak ju' ricowsjic ac'ux tak chiri̱j i Dios .
66014013	Faith	Wilic jenaj xk'oric cho ar pan taxa̱j chi je' wili c'ahchi' rik'orom cho wi̱n : « Chatz'ihmbaj take wili : Re' take quiniminic reh kAja̱w Dios k'e̱' ato̱b queh . Chi quiwach johtok yu'na , naquiquimok je , k'e̱' wo' chic holonquilal naquic'ulum , nqui cho . Chiri̱j i k'oro̱j lok wili xnibiraj wo' chi je' wili rik'or i Lok' laj Uxlabal : « Coric i k'oro̱j lok re're' . Re' take quiniminic reh kAja̱w Dios narisukbic quic'ux chi hi'lic ru'um chi cux'ic chic wach chi queh i camanic ayu' wach ac'al . Yu'na re' chic i quisi̱ naquic'ulum re' nariye'eric queh ru'um take i holohic laj bano̱j xca'n , nqui Lok' laj rUxlabal i Dios .
59001027	Faith	maj re' ribano̱j ma' coric ta wach . Re' aj wili take bano̱j nponic chiwach i Dios chi nariban i aj niminel : Tz'iro̱j ok wach rino'jbal chi manlic , ma' ricana̱' chi re' rino'jbal eriban jenaj wach ch'i̱l quino'jbal take aj mahc china̱ eh chito'bej wo' take wilque̱b pan ti'c'axic je' ricab take ha'lac'un ma'xta quitu̱t caja̱w on re' take cahnel ixok chic take .
51002004	Recommendation	Re' no'jbal re're' , re' aj wo' re' nik'or je aweh tak reh chi je' re' ma' hab ta wach enjot'bic aweh tak ru̱c' take ma' coric ta wach c'uhbalanic nca'n to̱b ta la' xa suk chic rik'ormojic nca'n .
66005013	Description	Nok k'oro̱j aj chic re're' , re' hin xnibiraj chi chi'nchel take c'acharel je' chi wilque̱b pan taxa̱j , je' chi wilque̱b wach ac'al ch'i̱l wo' take camnak chic je take je' ricab take ximuhkic pan ac'al eh ch'i̱l wo' take xmuhkic quina̱ pan ma' laj ha' , xi'oquic chi bichinic chi je' wili : « Hat Dios re' tz'ukulca̱t chipam i tz'uka̱b k'atbal k'oric ch'i̱l wo' i hat re' ajalwachem awi̱b chi je' ricab jenaj q'uijol me̱' , chi junelic k'i̱j sakom ye'erok alok'il tak . Naye'erok alok'onjic tak , banjok ribichjic awach tak eh k'ormojok wo' chi re' hat-tak xa manlic wo' wach i k'atoj k'oric na'n tak , nqui take .
66008008	Description	Nok re' ricab aj tz'e' wa̱ch xupej pa̱m rich'ihch' laj su̱b , xcuturic cho pan tak rinimal moloj wach ha' i xa je' jenaj yu̱k' xa ntenic chic rik'ak'il re' xbanic chi k'e̱' wo' chic q'uihal i moloj wach ha' xik'atej je na̱ chi cu rehtal jenaj reh ro̱x seht chi rinimal moloj wach ha' xmikric chi quic'
44007058	Violence	Ar ajic nok wilque̱b chic chiri̱j lok i tinamit , re' take winak cojo̱j take chi ritz'akaric wach rimahc i Te̱wan , xipahbabjic cu'um nahsil reh chi naquicansam i Te̱wan eh chi je' re' xquesaj lok i quijuc ro̱k tz'ih roxlo̱c' lok quiso' , reh chi suk cutuj abaj enca'n chi ricansjic i Te̱wan . Je' re' k'uru' naxquituba̱' take su't re're' chiwach i jenaj q'uijol Sa̱wlo ribihnal re' naricha'janic reh , p'uht quicansam i Te̱wan chi abaj .
45015011	Faith	Je' wo' , ar chipam i Lok' laj Hu̱j re're' rik'or chi je' wili : “ Hat-tak ma' re' ta ra̱' ri'sil cho ma' Israhel , hat-tak chi'nchel c'acharel wilca̱t tak xa haj pa' yu̱k' q'uixca̱b china̱ ac'al wili , chayew tak rilok'il i kAja̱w Dios , nqui rik'or .
45011036	Faith	Je' re' ajic re' Dios nye'bic reh chi'nchel eh re' wo' re' xtik'inic reh chi'nchel . Je' wo' chic , re're' tanlic chiri̱j chi narilok'onjic wach cu'um take chi'nchel ritik'inic . Ru'um aj re' je' wili nik'or chi lok'onbal wach : Lok'omaj ok wach i Dios chi junelic k'i̱j sakom cu'um take chi'nchel c'acharel . Je' ta nak re' banarok , nqui nik'or .
43001029	Faith	Je' chic ikal naxilow chi re' Jesus c'ahchi' roquic cho ru̱c' , re' Wa̱n je' wili xik'or queh tinamit : « Chacoj aj tak rehtal : Re' wili i tak'amaj cho ru'um i Dios eh ru̱c' i c'acharel re're' naric'uluric je' ricab ric'ul jeno' me̱' nanc'atjic ru'um aj k'ahsem si̱ chi cuybal mahc .
58011031	Description	Re' chic ar Jericoh xwih'ic wo' jenaj chic c'acharel re' xich'ica̱' wo' ric'ux chiri̱j i Dios , Rahaw ribihnal re' c'oyo̱m laj ixok . Ru'um aj chi xich'ica̱' ric'ux chiri̱j i Dios , re're' xic'ul pan sukquil c'uxlis take aj ju'jun kich ra̱' ri'sil cho ma' Israhel je' ru̱c' xiponic cho sutunel ye'a̱b Jericoh xa pan c'olic .
43010010	Grace	Re' hin ma' je ta nicab aj lek' me̱' maj re' aj lek' nanponic re' wilque̱b wi̱' take me̱' , xa ra̱j relk'am je take on xa ra̱j ricansam take . Raj nchel i hin xinc'ulic ayu' wach ac'al reh chi re' quic'acharic take c'acharel holohic ok chic naribanam eh je' wo' chi wilic ok junelic quic'acharic .
50003020	Faith	ra̱j la' hoj re' kanimem i Jesus ma' re' ta chic hoj reh na̱ ac'al wili , xojricoj la' i Dios chi hoj ritinami̱t chi nakawih'ic ar pan taxa̱j . Ru'um aj chi hoj chic ritinami̱t i Dios , yu'na c'ahchi' kuy'em risoljic cho pan taxa̱j i Lok' laj Ajabe̱s eh kajco'lonel Jesus re' Pahbamaj chi K'atal K'oric .
45015007	Recommendation	Ru'um chi re' nawa̱j nak tak ribanaric ma' k'e̱' ta wo' chic curman chiwach chi enquicowsaj quic'ux chiri̱j i Jesus take awas acha̱k' tak aj niminel , nipahkaj ato'bil aweh tak chi chac'ul tak pan sukquil c'uxlis take awich aj niminel tak je' ricab ac'uluric tak xiban i Jesus re' Pahbamaj chi K'atal K'oric . Je' re' nik'or maj re're' xojric'ul ru̱c' reh chi chi'nchel i hoj c'acharel enkayew rilok'il i Dios .
44021024	Recommendation	Re' take re' chac'am take je chawi̱j ar cu̱c' aj k'ahsem si̱ chiwach i Dios eh chawitinej awi̱b tak chi saksbal awach tak . Chi je' re' nok re' take aj k'ahsem si̱ enquik'or aweh tak chi ta chic re̱t chi enak'ahsaj asi̱ tak , re' hat titojbok reh ritz'akil i johybal lok wach quina̱ take quejeb chi aj niminel re're' . Nacha'n chi je' re' , re' take kich ra̱' ri'sil cho ma' Israhel enquicoj wach chi ma' coric ta i k'oro̱j queh chawi̱j eh je' wo' chi re' hat ma' c'ahchi' ta ayak'abem pan awo̱k i C'uhbal Ye'o̱j reh Moyses , nqui take reh ma' Lu̱' .
45004012	Faith	Je' re' nok re' ma' Awraham xmikric chi c'amol kabe̱h i hoj ra̱' ri'sil cho ma' Israhel re' kojc'ambic na̱ i tak'anic bano̱j cho chi nakayoc'om lok ritz'uhmal na̱ kac'achanbal . Ma' xa ta wilic chi c'amol kabe̱h i hoj chi riyoc'oric lok ritz'uhmal na̱ kac'achanbal , wilic la' wo' chi c'amol kabe̱h chi nkatahkej ri̱j i no'jbal xiban cho nok cu ja' riyoc'om ta nak lok ritz'uhmal na̱ ric'achanbal . Re' no'jbal re' , re' i wili : Chi re're' til xich'ica̱' ric'ux chiri̱j k'oro̱j ru'um i Dios .
44001026	Description	Je' re' nok naxquisic' ri̱j hab wach naricahnic pa rijelow-bal i Ju̱ras , tz'eht xkajic china̱ i ma' Mati̱yas . Je' aj re' ru' , re' ma' Mati̱yas xoquic chi quiman take i junlaj chi nahsil take raj tahkanel i Jesus .
45004007	Grace	Je' aj wili xik'or i ma' Tawiy : “ K'e̱' rinimal risukquil c'uxlis wilic pan ca̱mna take c'acharel re' xcuyuric eh xsacharic wach quimahc ru'um i Dios .
66011004	Description	Re' take quib chi aj k'orol c'uhbal re're' , re' wo' take quib chi c'acharel jalwachamaj take ru'um i quib chi k'ab i che̱' “ Oli̱wo ” ribihnal ch'i̱l i quib chi pa'a̱b cante̱la re' wilque̱b cok chiwach Dios re' c'uhtjic cho najtir k'i̱j reh jenaj raj k'orol riC'uhbal i Dios .
59004009	Recommendation	Je' wo' , re' hat-tak aj mahc ch'i̱l xa quib wach ac'ux tak , chapahkaj cuybal amahc tak chi c'ahchi' ayot'om ac'ux tak ru'um amahc tak . Ti'bok ac'ux tak eh chayot' wo' ac'ux tak ru̱c' ok'ic . Re' awih'ic tak chi xa se'el awach tak mikrok ta nak chi ok'ic eh re' risukquil ac'ux tak mikrok ta nak chi ntz'iric laj c'uxlis .
64001011	Recommendation	Wasbe̱s ma' Ca̱yo re' ti' tiwic'raj pan niminic , re' wili nwa̱j chawi̱j ru̱c' i k'oric niban je aweh yu'na : Ma̱tijej aweh i ma' holohic ta laj no'jbal je' ricab riban i Tiyo̱trepes re' la' chatijej riman aweh ribanaric i holohic laj no'jbal nca'n take toco̱m chic aj niminel eh chi je' re' xa naric'uhtunic wo' lok chi re' hat , hat chic rac'u̱n i Dios . Je' re' nik'or maj je' ricab chi re're' ma' riban ta holohic laj no'jbal ric'uhtaj lok chi ma' rina'bem ta wach i Dios chi coric , je' wo' re' hab wach riban i holohic laj no'jbal ric'uhtaj wo' lok chi re're' rac'u̱n rixk'u̱n i Dios chic .
45004011	Faith	Je' aj re' cu chiri̱j chi rich'ica̱b chic ric'ux chiri̱j i k'oro̱j cho ru'um i Dios , re' ma' Awraham xbanjic reh jenaj tak'anic chi naricojom jenaj rehtalil reh riti'jolal c'uhtbal reh chi re' Dios xicoj chic jenaj chi quixilac take ritinami̱t . Ru̱c' riyoc'oric lok ritz'uhmal na̱ ric'achanbal xiban i ma' Awraham re' xcamanic wo' chi jenaj rehtalil , re' Dios c'ahchi' wo' rik'orom chi re' ribanam nak chic lok wili coric wo' wach : Cu chipam i rik'ijil nok re' ma' Awraham ma' ja' riyoc'om ta lok ritz'uhmal na̱ ric'achanbal , re' Dios xipahba̱' chic chi re're' jenaj c'acharel coric wach ric'ux xa ru'um chi xich'ica̱' ric'ux chiri̱j k'oro̱j cho reh ru'um . Ru̱c' aj xiban re're' , re' Dios xiban wo' chi re' ma' Awraham xmikric chi aj c'amol quibe̱h take c'acharel nquich'ica̱' quic'ux chiri̱j i rik'or i Dios to̱b ta ma' nquiyoc' ta lok ritz'uhmal na̱ quic'achanbal . Nic' pa' wach ripahba̱bjic banaric i aj c'amol quibe̱h re're' je' wo' re' quipahbabjic xbanaric ru' xa ru'um rich'iquinjic quic'ux chiri̱j chaj bih rik'or i Dios .
45006007	Grace	Je' re' nok ru'um chi keht'alim chic re're' , re' hoj je' ok kacab i c'acharel re' nok camnak chic ncahnic chi tehlic wo' chic ri̱j ric'acharic chiwach ajawric nchopbic nak na̱ .
47004010	Faith	Je' re' k'uru' xa pa' yu̱k' koj-o̱j wi̱' , re' hoj nkac'ul i ti'c'axic ru̱c' kati'jolal kabakil chi xa pan quimic chic wilco̱j je je' ricab wo' cho nok cu wilic nak i Jesus china̱ ac'al wili xic'ul wo' take ti'c'axic . To̱b ta wo' je' re' nkac'ul re' hoj nkacuy ransil i ti'c'axic nbanaric keh reh chi re' ric'acharic i Jesus enc'utunic lok ku̱c' i hoj .
50002021	Sin	re're' ma' je' ta ricab take toco̱m chic waj to'o̱l re' xquitik'a̱' wach pan quic'ux chi ma'xta cojic ar Pili̱po . Chi'nchel take re're' xa re' wach risiq'uiric haj wilic nponic chi quiwach nca̱j ca'nam , ma' re' ta nchel i haj wilic ra̱j i Jesus re' Pahbamaj chi K'atal K'oric .
58011011	Faith	Je' wo' chic , ru'um rich'iquinjic ric'ux i ma' Awraham chiri̱j i Dios re' rehq'ue̱n re' ti' Sa̱ra ribihnal , to̱b ta nak ojonak chic rihabil chi enwih'ic riha'lac'u̱n , xa cu xwih'ic wo' jenaj rac'u̱n . Je' re' ajic , re' ti' Sa̱ra xye'eric wo' ricowil chi xasjic riha'lac'u̱n ru'um chi re' ma' Awraham xich'ica̱' wo' ric'ux chiri̱j i Dios chi re're' eriban chi enmanlajic wach i xik'or reh chi naribanam .
43006039	Grace	Re' wAja̱w Dios re' xtak'anic cho wi̱n , re' wili ra̱j chi eniban : Pan cohlsbal wach take k'i̱j , re' nic' pa' q'uihal take xye'jic queh ru'um i wAja̱w Dios chi naca'nam chi waj tahkanel , nacuctic cho chi quixilac take camnak eh chi je' re' ma'xta quik'ehbic lok je' wulu' chipam i k'i̱j naqui'ucsjok take cho camnak .
46008006	Faith	Je' re' ru' nquik'or take tinamit ma' re' ta take aj niminel , xa re' la' i hoj aj niminel til keht'alim chi xa jenaj wo' Dios wilic eh re're' Ajabe̱s cho chi kana̱ . Re' Dios re're' , re' aj tik'inel reh chi'nchel nic' pa' q'uihal nkilow wach china̱ ac'al wili chi wilco̱j wo' i hoj pa riman , re're' xiyew kac'acharic reh chi nakalok'em wach . Je' wo' chic xa jenaj wo' i Ajabe̱s Pahbamaj chi K'atal K'oric chi kana̱ , re' Jesus . Xa ru'um wo' reh ru' tikilque̱b take chi'nchel nic' pa' q'uihal nkilow wach china̱ ac'al wili chi wilco̱j wo' cok pa riman i hoj .
52003006	Description	Naxsoljic aj wo' chic cho ku̱c' i Timote̱yo , re're' xc'ulic rik'or keh i holohic laj ribiral chiri̱j nic' wach ricowil ac'ux tak chipam rinimjic i kAja̱w Jesus , je' wo' chiri̱j i c'axoj i̱b c'ul na'n tak chawibil awi̱b tak . Je' wo' chic , re're' xik'or wo' keh chi re' hat-tak xa eli̱c wo' kojc'ulic cho pan ac'ux tak ru'um chi k'e̱' ti' koj-awic'raj tak cho eh ru'um re're' , re' hat-tak xa nawa̱j wo' nak chic awilom tak kawach je' ricab wo' nka'n je hoj chawi̱j hat-tak .
60005004	Grace	Cha'n tak acamaj chi coric k'uru' reh chi naponok wo' i rik'ijil chi naric'uhtam ri̱b i Jesus re' Aj Nahsil keh hoj chi'nchel je' ru̱c' wilco̱j chi aj ilol reh ritinami̱t i Dios na̱c'ulum wo' tak jenaj aco̱ch tak je' ricab nye'eric queh take aj ajamanel quic'ulbic reh jenaj coten k'an woric laj ch'ihch' re' ncojoric wach quina̱ . Xa re' la' ru' re' co̱ch na̱c'ulum tak re're' ma' jaruj c'uhlel sahchel wach i rilok'il .
47003012	Faith	Ru'um aj chi ch'iclic kac'ux ru̱c' i Ac' laj Tik'inic xiban i Dios re're' , re' hoj ma' kojyo'jic ta chi k'oric awu̱c' tak
61002012	Sin	Je' re' nik'or maj re' take re' tz'uju̱j nca'n chiqui̱j take aj tz'e' wa̱ch chi ma' nquirak ta chiri̱j riwi̱' re' c'ahchi' quitz'ujum . Ru'um chi je' re' nca'n , re' take re' no̱j riban chi je' quicab take chicop re' ma'xta quino'jbal . Je' wo' nca'n chi xa je' quicab take aj q'uiche̱' chicop re' xa nic' yu' quicansjic pan xirab . Je' re' nok nic' pa' wach nc'uluric cu̱c' i chicop re're' , je' wo' re' naric'uluric cu̱c' take c'acharel re're' nariponic wo' rik'ijil chi narisacharic quiwach ayu' wach ac'al .
43012006	Sin	Je' re' ru' xik'or i Ju̱ras xa re' la' naxik'or chi je' re' , ma' xik'or ta ru'um chi til ra̱j ta nak rito'bem take c'acharel re' c'axic ti nca'n eh chi til ti' ta wo' nak ric'raj take . Xik'or la' chi je' re' ru'um chi re're' aj c'olol tumi̱n chi kaxilac eh nic' pa' nimal tumi̱n nkayew chipam i c'ola̱b rihkam , resaj lok ru̱c' . Je' aj re' k'oric xik'or ru'um k'e̱' suk reh relk'jic i tumi̱n .
62004016	Faith	Je' aj re' nc'uhtunic wi̱' i c'acharel c'acharic riban pan c'axoj i̱b eh til wo' je' re' naribanam je' ricab ric'ul chi keh hoj aj niminel reh Jesus chi je' re' c'acharic naka'nam ru'um chi nkeht'alij chi xa re' wo' Dios til manlic aj c'axo̱l . Je' aj re' riwi̱' c'acharic nka'n ru'um chi keht'alim chic eh nkach'ica̱' wo' kac'ux chiri̱j i ricorquilal chi re' Dios aj c'axol cho keh .
44011019	Description	To̱b ta chiwach take k'i̱j re're' , re' Lok' laj Uxlabal xchalic chi quina̱ juntuhm chi c'acharel je' ru̱c' take ma' re' ta ra̱' ri'sil cho ma' Israhel , re' take aj niminel reh Jesus wilque̱b ar Jerusalen re' xquipuhcaj qui̱b ru'um i ti'c'axic tohk'ic cho ru̱c' ricansjic i Te̱wan , ma'xta nquik'or c'uhbal chiri̱j i Jesus queh take ma' re' ta ra̱' ri'sil cho ma' Israhel naxiponic chipam take tinamit Peni̱sya , Chi̱pire ch'i̱l Antiyoqui̱ya . Xa queh la' ti take ra̱' ri'sil cho ma' Israhel xquik'or i c'uhbal re're' .
54006006	Faith	Chiri̱j nok nik'orom chic lok re're' chiri̱j take bihomal , yu'na nik'or wo' aweh i wili : Wi la' re' hat wilca̱t chi suk ac'ux pan rinimjic i Jesus to̱b ta xa nic' pa' ti nimal wilic aweh , k'e̱' wo' chic ricuse'sbal i Dios wilic cho chana̱ .
66013007	Violence	Je' wo' chic , re' ma' laj chicop wili xye'eric wo' k'ab reh chi naripajam ri̱b cu̱c' take lok' laj ritinami̱t i kAja̱w Dios eh je' wo' chi nariyeb take pan ac'al . Je' wo' xye'eric wo' k'ab reh chi nariwih'ic riwa'ric chi quina̱ take ju'jun seht chi tinamit wach ac'al xa nic' pa' wach quitinamital quic'acharic wi̱' eh xa nic' pa' wach quik'orbal quik'oric wi̱' .
60002020	Faith	Raj la' i c'acharel nmahcanic ma' je' ta re' naric'ulum . Nik'or chi je' re' maj pa rimahc wo' naric'ulum i ti'c'axic . Je' re' nok to̱b ta nak chicuy i ti'c'axic , re' c'acharel re're' xa ma' eta wo' ric'ul ricuse'sbal i Dios , re' la' naric'ulbic reh , re' i c'acharel re' ric'ul i ti'c'axic ru'um chi coric wach nbanic .
58009015	Grace	Ru'um reh quimic xic'ul cho i Jesus chi ricuyuric kamahc ka'nam cho nok re' pe̱t tik'inic cu wilic nak cho rajawric chi kana̱ hoj ra̱' ri'sil cho ma' Israhel , xcojoric i Jesus nahanel reh i ac' laj tik'inic ribanam cho Dios chiki̱j i hoj c'acharel . Re' riwi̱' chi re' Dios xiyew reh Jesus i camanic re're' , re' ra̱j chiri̱j chi re' take quic'ulbic reh yuk'unic riban chi naca'nam chi ritinami̱t narimanlajic wach cu̱c' i k'oric k'oro̱j cho najtir k'i̱j chi naquic'acharic chi junelic k'i̱j sakom .
45006001	Sin	Ha̱' , ru'um chi xnik'or lok chi k'e̱' wo' chic rato'bil i Dios wilic cho chi kana̱ , wilic take equik'oric chi je' wili nik'or pa nic'uhbalanic : « Xa eli̱c ok wo' kojmahcanok tak eh chi je' re' k'e̱' wo' chic rato'bil i Dios narichalic chi kana̱ , nqui enquik'or . Ma'xta , re' hin ma' je' ta re' nik'or maj re' c'uhtunic niban re' i wili :
49005004	Recommendation	Je' wo' , ma' ric'ul ta chaweh tak chi cu ena'n tak ribanaric take wili : Re' take q'uixbilal laj k'oric , re' horhor laj k'oric ch'i̱l take ma' to̱b ta laj balak'il . Re' chi'nchel re're' ma' riwi̱' ta chaweh tak chi cu ena'n tak maj chi hat-tak chic aj niminel , ma' ric'ul ta chaweh tak chi cu je' re' ak'orbal tak , re' la' achi̱' tak camanok aweh tak chi tioxbal johtok i Dios .
66006008	Violence	Ar aj ru' xwilow jenaj cawa̱y k'an moyic ri̱j eh re' jenaj tz'uklic china̱ , “ Cansanel ” ribihnal . Re' tz'uklic china̱ i cawa̱y re're' xye'eric rajawric chi narik'orom chi naquiquimic take c'acharel junsut wach ac'al . K'e̱' wo' chic q'uihal c'acharel naquiquimic chi cu rehtal junseht reh ricaj seht chi c'acharel chi junsut wach ac'al nariponic quiq'uihal take naquiquimic . Wilic take naquiquimic ru'um banoj k'ak'anic , wilic take ru'um wi'jalel , wilic take ru'um ya'bilal eh wilic wo' naquiquimic cu'um take josk' laj chicop . Je' re' ajic re' tz'uklic china̱ i cawa̱y re're' xo̱j eh xtahkaljic wo' je ru'um jenaj chic tz'uklic wo' nah cawa̱y “ Ha̱res ” ribihnal eh re' “ Ha̱res ” wili re' wo' re' ribihnal i jenaj ye'a̱b re' no̱j ca'n wi̱' uyunic take camnak . Re' tz'uklic china̱ i cawa̱y re're' , re' “ Ha̱res ” ribihnal wilic rajawric china̱ i ye'a̱b “ Ha̱res ” re're' .
45004016	Faith	Ru'um aj reh re' , re' ric'amaric na̱ i C'uhbal Ye'o̱j reh Moyses ma' ncamanic ta keh chi ric'uluric take cuse'sbal k'oro̱j cho ru'um i Dios . Xa re' wach haj wilic encamanic keh , re' rich'iquinjic kac'ux chiri̱j i Dios re' xa ru'um reh rinimal ric'axbal wilic chi quina̱ take c'acharel xik'or chi naricuse'sam take cho . Ru'um reh ric'axbal re're' k'uru' , re' take cuse'sbal k'oro̱j cho ru'um i Dios til pa'lic rik'ormojic chi narichalic chi quina̱ take c'acharel re' wilic chi quiwach i ma' Awraham chi c'amol quibe̱h . Hab aj wach take c'acharel re're' ? Re' chi'nchel take nquich'ica̱' quic'ux chiri̱j i k'oro̱j cho ru'um i Dios je' ricab xiban i ma' Awraham . Je' re' ajic kich'i̱l i hoj ra̱' ri'sil cho ma' Israhel re' wilic chi kana̱ rinimjic i C'uhbal Ye'o̱j reh Moyses , wilic wo' queh take ma' re' ta ra̱' ri'sil cho ma' Israhel wilic i ma' Awraham chi c'amol quibe̱h .
44028018	Description	Re' cok ru' re' take nimak cajawric aj Ro̱ma wilque̱b ar Jerusalen nok ca'nam chic i pech'oj wi̱n chi coric , xca̱j nak quincok'tam je ru'um chi ma' xquirak ta jeno' mahc chiwi̱j je' ru̱c' quimic ta nak ri̱j
45009016	Grace	Je' re' k'uru' re' wili tijinic niban : Re' riqueteljic quiwach take c'acharel chi equiwih'ic chi rac'u̱n rixk'u̱n i Dios ma' re' ta jeno' c'acharel nbanic to̱b ta la' nak xa cow chic ra̱j chi nariqueteljic wach jeno' chic rich c'acharel , re' la' i quetelenic wachi̱s xa re' wach Dios nbanic maj re' cok re' til manlic quetelenel wachi̱s .
46010008	Sin	Chi je' aj re' , re' hoj aj niminel reh i Dios ma' riban ta chi enka'n keh i no'jbal je' ricab xca'n kama̱m kati't chi xca'n cho ribanaric i c'oyomal xa hab wach aj u̱c' eh ru'um reh i mahc re're' , re' Dios xiyew cho ti'c'axic chi quina̱ cu rehtal ca'winak ik'ob wuklaj ik'ob lajc'ahl ( 23,000 ) chi c'acharel xiquimic je chiwach i jenaj k'i̱j .
45007023	Sin	ma' re' ta chic i c'uhbal re're' wilic rajawric chi kana̱ , nkarak la' chiri̱j chi toco̱m chic wilic rajawric chi kana̱ . Kak'or je' ricab jenaj aj camanom ma' ra̱j ta chic ribiram k'oric chiwach i wilic nak chi ajabe̱s china̱ , je' wo' re' i hoj nok toco̱m chic wilic rajawric chi kana̱ , ma' c'ahchi' ta chic kabiram k'oric chiwach i C'uhbal Ye'o̱j reh Moyses to̱b ta wo' nak keht'alim cho pan kacapew-bal chi tare̱t i k'oric riban . Re' nc'uluric ku̱c' i hoj yu'na je' ricab nc'uluric ru̱c' jeno' c'acharel nchoporic eh nc'amaric je reh chi toco̱m chic ajabe̱s enwih'ic rajawric china̱ . Je' re' nik'or maj re' mahc re' til k'e̱' nka̱j ka'nam ribanaric , re' aj re' nwih'ic rajawric chi kana̱ .
58006001	Faith	Ru'um aj re' katik tak ju' ritijiljic ri̱j ribiral i Jesus re' Pahbamaj chi K'atal K'oric cu rehtal no̱j manlajok wach i kano'jbal chi rirakmajic chiri̱j hab wach ru' . Je' re' ka'n tak re' cok ru' ma' kojcahnic tak xa ru̱c' take c'uhbal re' c'uhtumaj cho keh pan ch'iquinbal cho reh kaniminic on ru̱c' take pe̱t tijinic xkac'ul naxkapahba̱' cho kac'ux chiri̱j i Jesus je' ricab take tijinic wili : Re' tijinic nc'uhtunic wi̱' chi nkajal wach i ma' holohic ta laj no'jbal nka'n , re' tijinic nc'uhtunic wi̱' chi nkacana̱' ribanaric take bano̱j re' quibanic chi ma' eta kojc'acharic ru̱c' i Dios chiri̱j chi kojquimic je eh je wo' i tijinic chiri̱j i ch'iquinic c'uxlis chiri̱j i Dios .
46016011	Recommendation	Ma̱ban tak chi xa ri̱j wach ac'ux i rilmijic ena'n tak je' ricab wilic aweh tak je' re' nca'n wi̱n , chato'bej la' tak ru̱c' pa' bih reh , reh chi nachitik cho ju' richalic ayu' enchalic chi suk ric'ux . Je' re' nik'or maj re' hin c'ahchi' wuy'em chi naric'ulic lok ch'i̱l take ju'jun chic kich aj niminel c'ahchi' quibehic chiri̱j .
59002014	Faith	Was tak nicha̱k' aj niminel , jeno' c'acharel ma'eta nco'ljic xa ru'um ta nak erik'or chi aj niminel . Je' wo' , ma'xta bih eritik reh i c'acharel re're' chi erik'or chi aj niminel reh Jesus wi ru̱c' take ribano̱j ma' nc'uhtunic ta wo' chi coric chi til aj niminel .
43007025	Description	Ar ajic chi quixilac take tinamit aj Jerusalen wilic take xquik'or chi je' wili : « Ma' re' ta na i Jesus wili re' c'ahchi' risiq'uiric chi naricansjic ?
43020022	Faith	Nok rik'orom chic re're' je' wili xiban : Xupej je wach kana̱ eh je' wili xik'or keh : « Chac'ul tak i Lok' laj rUxlabal i Dios .
45010003	Sin	Nik'or chi je' re' maj re' take re' ma' quicojom ta rehtal chi coric chaj bih camanic xiban i Dios chiqui̱j reh chi naquicahnic chi coric chic wach quic'ux . Chi queh ru' re' nbanic chi quicahnic chi coric wach quic'ux re' la' rinimjic take c'uhbal nquic'uhtaj eh ru'um re' ma' nca̱j ta quic'ulum i chaj bih xiban i Dios chi ricorsjic wach quic'ux .
62005010	Faith	Ru'um aj re' nanik'or chi xa hab wach ncojbic wach i Jesus chi re're' rAc'u̱n i Dios , re're' c'ahchi' wo' ricojom wach i Dios chi re're' ch'iquenel c'uxlis eh ru'um re' , re' rik'orbal i Dios rik'orom chiri̱j i Ac'unbe̱s til ric'ol pa ra̱mna i c'acharel re're' . Tz'a̱b ru' hab wach ma' ricoj ta wach rik'orbal i Dios re' xik'or chiri̱j i Ac'unbe̱s , re' c'acharel re're' c'ahchi' ribanam chi re' Dios re' aj ch'iquenel c'uxlis , xa aj chucul k'oric nok wilic ru'um nok ma' ricoj ta wo' wach i xik'or chiri̱j i rAc'u̱n .
43014012	Faith	Chabiraj tak chi coric i nanik'orom aweh tak wili : Xa hab wach ch'iclic ric'ux chiwi̱j , chi'nchel take camanic xniban hin ewo' riban ribanaric ru' eh ma' xa re' ta take re' eriban , k'e̱' la' chic q'uihal wach lok' laj nawa̱l naribanam ru'um reh rajawric naniyeb maj re' hin johtic wo' chic johtok wi̱n ru̱c' i wAja̱w ar pan taxa̱j .
56002009	Recommendation	Je' ricab i cojo̱j no'jbal na̱banam queh take toco̱m chic aj niminel ar Cre̱ta , je' wo' re' cojo̱j no'jbal na̱banam queh take aj niminel wilque̱b chi camanic ru̱c' jeno' aj ehcham reh camanic . Je' re' nwa̱j chi na̱banam reh chi re' take aj camanom re're' equiniminic eh enca'n haj wilic nponic chi quiwach take aj ehcham camanic , je' wo' chi ma' ok xa quichi̱' qui̱b chi c'u'lunic ru̱c' haj wilic quitak'abjic wi̱' .
58012015	Recommendation	Je' wo' nipahkaj aweh tak chi ma' jeno' ok aweh tak encahnic chi ma' eta ric'ul i rato'bil i Dios . Je' wo' ma' nuctic chaxilac tak jeno' c'acharel c'ahbil rino'jbal re' eriyoj quicapew-bal take awich aj niminel tak je' ricab nc'uluric ru̱c' i amche' nok q'uihinak chic i ra̱' riban chi nk'ahic quiti'jolal take c'acharel ru'um i ya'bilal ricoj .
54003007	Recommendation	Je' wo' chic , curman wo' chi holohic ok ribiral ric'acharic wilic lok chi quiwach take ma' ja' re' ta aj niminel take maj wi ma' holohic ribiral ric'acharic , ma' riban nchel chi re' aj Yahm ericoj cho take ch'i'c , on wolic re' enpitbic reh ricamaj chi c'amol be̱h .
49004007	Grace	Til Coric ru' chi xa jenaj chic kawi̱' chi ritinami̱t i Dios xa re' la' ru' coric wo' chi kaju'junal i hoj rehreh wach c'axbal xiyew keh i Dios re' k'orel pa' bih camanic xa̱j riyeb keh i Jesus re' Pahbamaj chi K'atal K'oric chi naka'nam
66016003	Description	Chiri̱j i wili re' ricab raj tz'e' wa̱ch i Dios xo̱j wo' richihca̱j i wilic chipam i ch'ihch' culc , ar china̱ i rinimal ha' . Naxiban chi je' re' , re' rinimal ha' quic'ric wach eh xiban xa je' chic ricab ruxla̱b quic' . Je' re' k'uru' naxiban chi je' re' xiquimic take chi'nchel quic'acharic chipam rinimal ha' re're' .
49006006	Recommendation	Je' re' cha'n tak k'uru' re' cok ru' ma' ok xa re' nok c'ahchi' awiliric tak cok ru'um aj ehcham camanic na̱banam tak acamaj je' ricab nca'n take re' xa banol quiwach c'uhtbal lok chi xa je' chic holohic laj aj camanom take . Ma'xta , re' la' hat-tak cha'n acamaj tak chi coric ru̱c' chi'nchel awa̱mna tak je' ricab chiwach ta nak i Jesus re' Pahbamaj chi K'atal K'oric , c'ahchi' acamanic tak . Je' re' cha'n tak maj re're' xa̱j i Dios chi na̱banam tak .
60003016	Recommendation	Je' re' ajic cha'n tak take holohic laj no'jbal re' aweht'alim tak chi coric wach bano̱j take , reh chi je' re' ru̱c' take k'oric c'ahchi' quik'orlom lok take quixowonic aweh tak enelic lok quiq'uixbilal ru'um reh wolic nca'n chiri̱j ac'acharic tak ru'um nok hat-tak chic aj niminel reh Jesus re' Ajabe̱s Pahbamaj chi K'atal K'oric .
43006040	Faith	Je' re' k'uru' re' wAja̱w Dios re' xtak'anic cho wi̱n , re're' ra̱j chi naquic'acharic chi junelic take nic' pa' q'uihal quicojbic niwach nanquilow take lok' laj nawa̱l niban i hin rAc'u̱n i Dios . Ru'um chi je' re' ra̱j i wAja̱w Dios , re' hin nawucsam wo' take cho chi quixilac camnak pan cohlsbal wach take k'i̱j , nqui Jesus queh i tinamit .
44012023	Violence	Chiwach aj junc'am re're' nok je' re' c'ahchi' quik'orom take tinamit , jenaj raj tz'e' wa̱ch i Dios xchalic ar pan taxa̱j xc'ulic ricoj jenaj ya'bilal pa riti'jolal i Hero̱res xa ru'um chi ma' xiyew ta rilok'il i Dios chi je' wili : “ Re' Dios wilic cho pan taxa̱j , xa re' wo' re' i Dios , ma' nqui ta xik'or . Xa ru̱c' aj ya'bilal xcojoric pa riti'jolal , re' Hero̱res xa chi yu'na ti xquimic je eh chi je' re' xc'uxuric rak'sa̱' cu'um take sa'ha̱ .
47001003	Grace	Was tak nicha̱k' aj niminel reh Jesus , kayew tak rinimal wach rilok'il i Ajabe̱s Dios re' rAja̱w i Ajabe̱s Jesus re' Pahbamaj chi K'atal K'oric . Ka'n tak chi je' re' maj re' Dios , til wo' chic aj quetelenel wachi̱s eh til wo' aj ye'ol ricowil kac'ux nok re' hoj wilic ti'quil pan kac'ux .
54001006	Sin	Re' take chucul laj aj c'uhbalanel re're' ma' je' ta chic re' riwi̱' i c'axoj i̱b nca'n . Ru'um chi sahchanak chic quino'jbal xa c'ahchi' wo' que̱b chi c'uhbalanic re' ma'xta bih to'bonic riban queh c'acharel .
45001016	Faith	Re' hin xa quink'oric wo' chiri̱j take k'oric re're' chi ma' quinq'uix'ic ta so' eh je' re' niban maj re' take k'oric re're' , re' xquibiraj chi pe̱t be̱h take wich ra̱' ri'sil cho ma' Israhel eh chiri̱j chic ru' xquibiraj wo' take ma' re' ta ra̱' ri'sil cho ma' Israhel re' wo' re' nc'uhtunic wi̱' chi re' Dios wilic rajawric chi rico'ljic xa hab pa' wach ncojbic wach rik'orbal .
46003011	Description	Re' hat-tak aweht'alim tak je' ricab jeno' pa̱t xa jenaj chi tz'ak wilic chi ch'iquinbal reh eh xa china̱ wo' ru' ntik'mijic i pa̱t re're' , je' wo' re' ru̱c' i kaniminic ma' hab ta wo' chic wach jeno' eriban chi erik'or jeno' c'uhbal keh chiri̱j nic' wach riwi̱' nakojco'ljok ru'um i Dios maj xa jenaj wo' riwi̱' i co'lbal wilic eh re're' , xa re' wo' re' xnik'or aweh tak chi xa ru'um i Jesus re' Pahbamaj chi K'atal K'oric ekojco'ljic ru'um i Dios .
49005033	Recommendation	Je' wo' chic , ru̱c' take k'oric wili nwa̱j nik'orom chi aju'junal hat-tak bahilbe̱s chac'ax awehq'ue̱n tak je' ricab ric'axaric awi̱b tak na'n hat-tak eh re' hat-tak ehq'uenbe̱s chayohlej wo' wach i abahi̱l tak .
51002013	Grace	Coric aj ru' , najtir c'achalca̱t nak tak pan mahc eh ma' aweht'alim ta nak tak chi hat-tak ritinami̱t i Dios , xa re' la' Dios xiyew aweh tak jenaj ac' laj c'acharic je' ricab xiban ru̱c' rucsjic cho Jesus eh je' wo' xicuy xisach rinimal amahc tak .
54004014	Recommendation	Je' wo' , nwa̱j nik'orom aweh i wili : Re' c'uhtunic ye'o̱j aweh ru'um i rUxlabal i Dios re' tichol lok ric'uhtjic , ma̱cana̱' lok ribanaric . C'olok pan ac'ux chi naxye'eric aweh i ribanaric re're' , pe̱t xk'ormojic cho ribiral ru'um i rUxlabal i Dios eh ru'um re' , re' take aj c'amol be̱h aj niminel xquicoj quik'ab chana̱ rehtalil chi xatpahbabjic chi hat aj c'uhtunel .
66021001	Description	Chiri̱j chic ru' , xwilow wach jenaj ac' taxa̱j rich'i̱l jenaj ac' laj ac'al maj re' pe̱t taxa̱j rich'i̱l i pe̱t ac'al ma' xilmijic ta chic quiwach , ma' wo' re' rinimal ha' xilmijic chic wach .
52005016	Recommendation	Je' wo' chic , nkapahkaj aweh tak chi xa tiwi̱' wo' tak chi suk ac'ux tak ,
66009006	Description	Ru'um i ti'quil naquiwih'ic wi̱' take c'acharel chipam take cho k'i̱j re're' , xa nacajwam nak chic chi chaj ta nak bih naricansanic queh xa re' la' ma' haj ta wo' chic charak cho quimic chi queh . Je' re' k'uru' xa rehreh nak chic wach rajmajic wach quiquimic naca'nam xa re' la' ma'xta chic bih narajwam chi naquiquimic .
52004014	Faith	Je' re' k'uru' je' wo' wili nik'or je aweh tak chiri̱j risoljic cho i Jesus : Re' hoj aj niminel til nkacoj wach chi je' ricab naxuctic wo' cho Jesus chi quixilac take camnak naxquimic je , je' wo' re' nachucsaj cho Dios take kich aj niminel camnak chic je take . Re're' naric'uluric nac'olok wo' chic lok i Jesus chiri̱j chi re' Dios ribanam chic cho tak'anic chi naric'amam johtok pan taxa̱j take aj niminel .
62004015	Faith	Ru'um chi til coric chi re' Dios xitak'a̱' cho ayu' wach ac'al i Lok' laj rAc'u̱n , xa hab aj wach ricoj wach eh rik'or chi re' Jesus til rAc'u̱n i Dios re're' , til ric'uhtaj chi pa rik'ab i Dios wilic ric'acharic eh chi re' wo' Dios wilic pa ric'acharic .
49004022	Recommendation	Je' re' nok re' hat-tak xat-tijiljic wo' tak chiri̱j i rik'eb-eric lok chiri̱j ac'ux tak i najtir laj no'jbal re' xa'n tak cho ribanaric pan ac'acharic tak najtir . Re' no'jbal re're' xo̱j riban chi xa ma'xta chic so' ricorquil ru'um reh take c'ahbilal nawotowej cho pan ac'ux tak re' xjot'bic reh ac'acharic tak .
43010009	Grace	« Re' hin xnik'or chic lok , je' ricab chi wilic jenaj tz'ahp re' qui'oquic wi̱' take me̱' chipam i ye'a̱b quic'oloric wi̱' je' wo' re' i hin wilqui̱n wo' ayu' chi quitobjic take c'acharel reh chi equi'oquic eh equiwih'ic pa rik'ab i Dios . Xa hab wach k'uru' wilic pa rik'ab i Dios naric'acharic chi suk je' ricab nanwih'ic chi suk jeno' me̱' nanoquic cok chipam i ye'a̱b re' ye'o̱j wi̱' riwarbal on je' ricab nanwih'ic chi suk riwa' riha̱' nanesmejic wo' chic lok chipam i ye'a̱b re're' reh chi naric'amaric je chipam i ye'a̱b re' wilic wi̱' rex laj q'uim .
58011037	Violence	Chi quixilac take xicansjic re're' , wilic wo' chic take xicansjic chi abaj . Wilic take xicansjic ru̱c' k'as laj ch'ihch' naxyoc'oric wo' quiyejal . Wilic wo' take xicansjic ru̱c' c'ul k'as ju' ch'ihch' . Tz'a̱b ru' chi quixilac take ma' xicansjic ta , wilic take xicahnic chi ma'xta quipa̱t ru'um reh quiniminic eh chi je' re' xca'n xa qui'o̱j quichalic chic chi ma' xa jenaj ta chic quiye'a̱b . Je' wo' , wilic take xicahnic chi ma'xta chic nech' ok quiso' eh xa ri̱j me̱' chic ch'i̱l i ri̱j chi̱wa nquicoj chiqui̱j chi jelow-bal quiso' . Ru'um aj reh quiniminic , re' take re' til wo' xca'n chi xa niba̱' chic take chi junpech , xa ti' chic quic'ux eh xa ixowomaj wo' chic quiwach .
62002029	Faith	Je' wo' nik'or wo' aweh tak chi je' ricab chi re' rino'jbal i jenaj c'acharel ric'uhtaj lok hab wach i raja̱w , chaweht'alij wo' tak chi xa hab wach aweh hat-tak aj niminel ritahkej ribanaric i coric wach no'jbal ric'uhtaj wo' lok chi re're' manlic rac'u̱n rixk'u̱n i Dios ru'um nok re' Dios til coric wach rino'jbal je' ricab wo' aweht'alim hat-tak .
44013047	Grace	maj re' tak'anic xiban keh i kAja̱w Jesus jenaj wach ch'i̱l je' ricab k'oro̱j cho reh raj k'orol C'uhbal i Dios Isayi̱yas ribihnal naxk'ormojic reh chi je' wili : “ Je' ricab nok jenaj sakombal cojo̱j chi quisakom take xa hab pa' wach c'acharel , re' hin Dios c'ahchi' wo' ca̱t nipahba̱b chi waj tz'e' wa̱ch aj sakomonel pa̱m quino'jbal take ma' re' ta ra̱' ri'sil cho ma' Israhel . Je' re' apahbabjic niban reh chi xa haj pa' yu̱k' q'uixca̱b wilque̱b wi̱' take c'acharel ewo' quico'ljic , nqui rik'or , nqui ma' Lu̱' queh .
47004002	Faith	re' la' chic nka'n nkak'eb lok ri̱j-kac'ux take c'ahbil laj no'jbal nbanaric pan c'olic re' nye'bic pan q'uixbilal . Je' re' nok re' hoj ma' kojk'oric ta ru̱c' chucuj k'oric reh chi ma' eta nwih'ic keh i pa' bih wilic queh take i quibirinic keh . Je' wo' ma' c'ahchi' ta kajalam wach ricorquilal riC'uhbal i Dios reh chi enponic chi quiwach i tinamit . Til la' nkak'or ricorquilal chi sakom wach reh chi je' re' enrakmajic chiri̱j chi re' kacapew-bal i hoj til coric wach chiwach i Dios .
44002033	Description	« Je' wo' chic , re' hat-tak yu'na nawilow tak eh nabiraj wo' tak chi c'ahchi' kak'oric pan ak'orbal chi'nchel hat-tak eh re' wili xa ru'um reh rajawric i Jesus xc'ulmujic chi je' re' , maj naxye'eric wo' chic rilok'il chi xwih'ic wo' chic cok chi riche̱l i Dios , xitak'a̱' cho keh i Lok' laj Uxlabal re' k'oro̱j cho ribiral ru'um kAja̱w Dios chi nariyeb cho keh . Je' re' ajic re' Jesus xitak'a̱' cho keh Lok' laj Uxlabal reh chi nakak'orom i riC'uhbal .
51003010	Recommendation	Ru'um aj re' yu'na re' hat-tak toco̱m chic riwi̱' ac'acharic tak je' ricab nok toco̱m chic tz'ih nacoj tak chawi̱j natelic tak cho reh kahsanic ha' . Chi toco̱m chic riwi̱' ac'acharic tak je' ricab tik'imaj wach ru'um i Dios chi hat-tak na̱c'uhtunic tak lok reh rino'jbal , curman wo' chi eli̱c ok c'ahchi' ricorjic wach ano'jbal tak maj xa chi je' re' na̱rakam tak chiri̱j chi manlic i toco̱m laj c'acharic wilca̱t wi̱' .
43011004	Faith	Naxponic i k'oric re're' ru̱c' i Jesus , je' wili xik'or : « Re' ya'bilal nbanic reh La̱saro ma' re' ta cansbal reh chi junpech , naricamanic la' chi c'uhtbal reh rinimal wach rajawric i Dios je' wo' chi re' hin re' rAc'u̱n i Dios enc'utunic chi wilic wo' wajawric , nqui Jesus .
45001017	Faith	Je' re' nik'or maj re' take k'oric re're' nquiyew wo' chi eht'aljic i wili chiri̱j chaj bih riban i Dios : Chi re' take c'acharel nquich'ica̱' quic'ux chiri̱j i Jesus , quicahnic chi coric chic wach quic'ux . Re' xnik'or lok re're' no̱j elok wach chi til coric ru̱c' i tz'ihmbimaj cahnok ru'um jenaj raj k'oro̱l i Dios chi je' wili : « Re' c'acharel re' pahbamaj ru'um i Dios chi coric wach rino'jbal chi junelic k'i̱j sakom naric'acharic ru'um nok xich'ica̱' ric'ux chiri̱j i Dios , nqui xitz'ihmbaj cho .
43019017	Description	Naxesmejic je Jesus chiwach i Po̱nsyo Pila̱to , re're' ritehlam chic je ro̱k ricuru̱s naxelic je ar reh chi narojic cansjok china̱ i yu̱k' “ Ribakil Na̱ Camnak ” ribihnal eh pan k'oric hewre̱yo re' jenaj queh kak'orbal i hoj ra̱' ri'sil cho ma' Israhel , “ Co̱lcota ” nkabihnej .
45012006	Faith	Je' re' ajic ru̱c' i xik'or re're' nkilow chi re' Dios rehreh wach camanic xiyew keh hoj aj niminel reh Jesus eh re're' xiban chi ju'jun keh i hoj wilic chic kajawric chi narimanlajic wach xa pa' wilic camanic ye'o̱j keh . Ru'um aj re' , re' aj niminel nc'ulbic reh c'uhbal k'oro̱j reh ru'um i Dios , tanlic wo' china̱ chi narik'orom lok i k'oro̱j reh re're' , re' cok ru' curman chi re' ok i c'uhbal nk'oric chiri̱j re' ch'iclic wi̱' kac'ux chik'or ribiral i aj niminel re're' .
66004007	Description	Re' pe̱t c'acharel xa je' nilbic jenaj cakcoj . Re' chic ricab je' nilbic jenaj rac'u̱n wacax . Re' ro̱x xa je' nilbic jenaj winak eh re' ricaj je' chic nilbic jenaj xihc' xiq'uinic riban .
49005015	Recommendation	Je' re' k'uru' til wo' chawic'raj awi̱b tak chi ma' ok c'acharic na'n tak ru̱c' memil laj no'jbal , wilic la' ok ano'jbal tak chi c'acharic .
45010012	Grace	Ru'um chi je' re' rik'or , re' hin nik'or i c'uhbal ma' xa ta queh take wich ra̱' ri'sil cho ma' Israhel je' la' wo' queh take ma' re' ta ra̱' ri'sil cho ma' Israhel . Je' re' niban maj chiwach i Dios re' take wich ra̱' ri'sil cho ma' Israhel xa jenaj kawach quich'i̱l take junch'uk chic tinamit eh chi je' re' , re' hoj ra̱' ri'sil cho ma' Israhel ch'i̱l take junch'uk chic re're' xa jenaj wo' Ajabe̱s wilic chi kana̱ . Re' Ajabe̱s re're' til yohbal wach ricuse'sbal riyew cho chi kana̱ eh til rito'bej wo' take nic' pa' q'uihal c'acharel nca'n johtok quiti̱j chiwach .
45010004	Faith	Ru̱c' aj nca'n take wich ra̱' ri'sil cho ma' Israhel je' ru̱c' ja' qui'oquic ta chi rinimjic i Jesus , ja' nquirak ta chiri̱j chaj bih riwi̱' naxye'eric queh i C'uhbal Ye'o̱j reh Moyses . Je' re' nik'or maj re' riwi̱' chi xye'eric i c'uhbal re're' reh chi naquich'ica̱b nak quic'ux chiri̱j i Jesus re' Pahbamaj chi K'atal K'oric . Chi je' aj re' riwi̱' nok ye'o̱j cho i c'uhbal re're' , xa hab wach c'acharel re' erich'ica̱' ric'ux chiri̱j i Jesus nye'eric reh chi eriban chi coric chic wach ric'ux .
50004006	Recommendation	Je' wo' , nipahkaj aweh tak chi ma' chi bih no̱j wi̱' acapew-bal tak chiri̱j xa pa' bih jaric china̱ wach ac'al wili , re' la' cha'n tak chak'or tak johtok reh Dios haj wilic ac'axquilal tak eh nacha'n tak johtok apahkanic tak xa wilic ok wo' tioxonic pan awa̱mna tak ru̱c' i Dios .
46010006	Faith	Nic' pa' nimal xc'uluric cho cu̱c' take kama̱m kati't , chi'nchel re're' xc'uluric cho chi c'uhtbal keh hoj chi ma' riban ta chi enkac'ax wach ribanaric i ma' holohic ta laj no'jbal je' ricab xca'n ru' chi xa re' chic ribanaric i c'ahbilal xcotowej ribanaric eh ru'um re' xquic'ul i ti'c'axic .
66009002	Description	Je' re' ajic naxiteh na̱ i ma' laj jul cahk re're' ru̱c' i ritehbal ye'o̱j , xa nbolic chic xelic cho jenaj rinimal sib xa je' chic ricab npokic cho risibil pan ac'al tu̱j . Je' re' xiban i rinimal sib re're' cu rehtal xik'ekomsaj wach risakomil i k'i̱j naxjohtic johtok pan te̱w . Je' re' nok , xcahnic chi muhlic wach chi'nchel .
52004006	Recommendation	Raj la' chaxilac hat-tak ma' ok je' re' no'jbal ena'n tak maj xkak'or chic aweh tak chi re' Dios nariyeb cho ti'c'axic tojbal wach rimahc i hab wach riban i c'oyomal . Ru'um aj re' nkak'or aweh tak i wili : Ma' hab wach aweh tak rimak' rehq'ue̱n jeno' chic c'acharel maj ru̱c' re're' , ma' xa re' ta c'ahchi' relk'am i ras richa̱k' je' la' wo' c'ahchi' rimahcanic chiwach i ras richa̱k' re're' .
47005017	Faith	Je' re' nik'or maj xa hab wach riban chi xa jenaj chic riwi̱' ch'i̱l i Jesus nmikric chi jenaj ac' c'acharel chic je' ricab nok ru̱c' ric'ulic wach k'i̱j sakom jeno' ha'lac'un np'uhtic johtok ric'acharic chi jenaj chic ac' c'acharel . Je' re' nok re' c'acharel re're' njahlic chic wach rino'jbal riban cho najtir eh til chacoj tak rehtal chi re' chic i no'jbal nchalic ru̱c' Jesus nwih'ic pa ra̱mna .
43005020	Faith	« Je' aj re' je' ricab nc'uluric ru̱c' jeno' ac'unbe̱s ncamanic chi rilahk' i raja̱w , re' wAja̱w Dios ric'uhtaj wi̱n chi'nchel chaj bih ricamaj ra̱j chi nanibanam eh je' re' riban wu̱c' ru'um chi k'e̱' wo' chic quiric'ax i hin rac'u̱n . Je' ricab nok re' wAja̱w Dios til re're' xc'uhtunic wi̱n chaj bih xa̱j ribanaric ru̱c' i winak xnicowsaj lok re're' , til re' wo' re' naric'uhtunic johtok wi̱n chi kawach i riq'uihal nimak tak wach camanic eh nanip'ut ribanaric take re' , narisahchic ac'ux nachawilow tak .
49004028	Recommendation	Je' wo' chic , wi wilic nchel jeno' hab wach chaxilac tak cu ricoj i k'ab chi lek' ma' riban chic ribanjic , chisic' la' ricamaj reh chi ru̱c' wo' ransil ritz'awumal enwih'ic pa' bih reh chi quitobjic take ras richa̱k' c'axic ti nca'n .
57001022	Recommendation	Chi cu c'ahchi' pe qui̱n chi ritz'ihmjic je aweh i hu̱j wili , nwa̱j wo' nipahkam je aweh jenaj chic ato'bil chi na̱tik'a̱b wi̱n jeno' niye'a̱b pan apa̱t re' equinwih'ic wi̱' . Je' re' ato'bil nipahkaj je aweh maj nwuy'ej ru̱c' i Dios chi ru̱c' ati̱j na'n tak johtok chiwach , re' hin equinesmejic je pan che̱' eh chi je' re' equino̱j awu̱c' tak chi ak'o'rjic tak ponok ar .
58013009	Recommendation	Je' re' nok ru'um chi je' re' riwi̱' i Jesus , ma̱cana̱' tak chi enjot'oric acapew-bal tak ru̱c' take toco̱m chic tijbal re' ma' xkayew ta aweh chi nabjic . Re' la' hat-tak chayew ac'ux tak chi ricowsjic acapew-bal tak re' cok ru' wilic ok pan awa̱mna tak i c'axoj i̱b ye'o̱j ru'um i Dios . Je' re' nik'or maj ma' ru̱c' ta nchel i tak'anic chiri̱j take c'uxbal ra̱j c'uxuric , on ma' ra̱j ta ric'uxuric naricowjic acapew-bal tak , to̱b ta wilic take je' re' nquik'or . Raj nchel i hin nik'or aweh tak chi re' take tak'anic re're' xa ma'xta wo' bih ricamanej queh take quic'ambic na̱ .
52005012	Recommendation	Je' wo' chic yu'na was tak nicha̱k' aj niminel , til nka̱j kapahkam aweh tak jenaj ato'bil chiqui̱j take raj camanom i kAja̱w Jesus wilque̱b chaxilac tak re' xipahbabjic wo' ru'um i Jesus chi ric'amaric abe̱h tak , je' wo' chi ricojoric ano'jbal tak . Til aj nkapahkaj ato'bil aweh tak chi chalok'mej tak quiwach take aj camanom re're' .
43009022	Description	Je' re' xquik'or ru'um chi xiyo'jic chi quiwach take nahsil re're' maj quesam chic ribiral chi xa hab wach c'acharel enk'oric chi re' Jesus , re' i Pahbamaj chi K'atal K'oric , naresmejic je on narit'ermejic je chipam i pa̱t ntijiljic wi̱' ri̱j i C'uhbal Ye'o̱j reh Moyses .
50003003	Faith	Je' wo' chic , re' take re' nquik'or chi ritinami̱t Dios take xa ru'um chi nquicoj quibihnal chi aj nimem take reh rik'ataric lok ritz'uhmal na̱ quic'achanbal . Coric chi wilic quibiral chi je' re' , xa re' la' ru' re' ricorquilal ma' je' ta re' maj re' hoj re' kojlok'onic reh Dios ru̱c' rito'bal i Lok' laj Uxlabal re' aj hoj wilco̱j chi manlic ritinami̱t . Ru'um aj re' ma' re' ta chic china̱ i pa' bih nbanaric china̱ ac'al wili nkach'ica̱' kac'ux , chiri̱j la' Jesus ch'iclic kac'ux chi suk kac'ux .
62003023	Faith	Re' c'uhbal re're' je' wili rik'or : « Chacoj tak wach i k'oro̱j chiri̱j i Jesus chi re're' rAc'u̱n i Dios eh je' wo' chi re're' i Pahbamaj chi K'atal K'oric . Chac'ax wo' awi̱b chawach tak maj re're' i tak'anic xiban cho i Dios , nqui rik'or i c'uhbal re're' .
66013011	Description	Chiri̱j chic ru' , xwilow wo' chi jenaj chic ma' laj chicop xelic cho pan ac'al . Re're' wilic quib ruc'a' je' ricab ruc'a' q'uijol laj me̱' , xa re' la' ma' jenaj ta wach rik'orbal ch'i̱l jeno' me̱' maj je' la' nk'oric ma' laj wacax a̱k' .
46014020	Recommendation	Chi je' aj wili k'uru' wich aj niminel , re' hat-tak ma' riban ta chi re' ano'jbal tak ma' ja' manlic ta wach je' ricab rino'jbal jeno' t'uch ha'lac'un , curman la' chi naribanam chi til manlic chic wach je' ricab rino'jbal jeno' rijeb laj winak chi ncapewenic chic chi coric . Haj ti cok wilic til eriban chi enac'am tak tz'eht reh rino'jbal i ha'lac'un , re' nok chi re're' ma' no̱j ta ricapew-bal china̱ ribanaric i c'ahbil laj no'jbal .
59005013	Recommendation	Xa hab wach aweh tak wilic ti'c'axic china̱ niyew rino'jbal chi chiban riti̱j chiwach i Dios eh xa hab wach xa suk chic pa ric'ux , niyew wo' rino'jbal chi chiyew johtok rilok'il i Dios ru̱c' bi̱ch .
58012012	Recommendation	Re' hin nipahkaj aweh tak chi je' ricab nc'uluric ru̱c' i c'acharel chi naric'raj chi ma'xta chic ransil riti'jolal ribakil ru'um i k'uhtic re're' ricowsaj riman ric'ux , je' aj wo' re' cha'n hat-tak pan animinic tak .
60001017	Recommendation	Ru'um chi re' hat-tak nana'n ati̱j tak nak'or tak johtok reh Dios chi re're' awAja̱w tak , re' hin nik'or aweh tak chi je' wili : Re' k'orel nic' pa' wach bano̱j ca'nam take c'acharel , re' wo' re' rich'ukuric quimahc naribanam chi quiju'junal maj re' Dios ma' richih ta quiwach take c'acharel narich'ukum k'oric china̱ quimahc . Ru'um aj re' curman chaweh tak chi cu rehtal riponic wach ac'acharic tak ayu' wach ac'al , chayohbalej wach i Dios chi c'ahchi' ayeb tak rilok'il chi coric pan ac'acharic tak .
58010036	Recommendation	re' la' curman chi ena'n tak chi enatik tak ju' ricuyuric take ti'c'axic chi cow ac'ux tak reh chi na̱banam tak haj wilic ra̱j i kAja̱w Dios eh chi je' re' na wo' ac'ulum tak haj wilic i k'oro̱j cahnok chi nariye'eric aweh tak .
58011001	Faith	Re' rich'iquinjic kac'ux chiri̱j i Dios , ra̱j rik'orom chi re' hoj til keht'alim chi naric'uluric i k'oro̱j cho ru'um eh to̱b ta wo' yu'na ma' nkilow ta wach i rimahsjic wach i rik'orom cho re're' , re' hoj xa ch'iclic wo' kac'ux chi naric'uluric .
49004017	Recommendation	Was tak nicha̱k' yu'na nwa̱j nik'orom aweh tak i wili : Ru'um chi re' Dios xpahbanic wi̱n chi raj k'oro̱l , re' hin cow nipahkaj aweh tak i wili : Ma̱ban tak chic aweh c'acharic je' ricab c'acharic nca'n chipam quimemil laj no'jbal take awich c'acharel tak re' ma' re' ta ra̱' ri'sil cho ma' Israhel take re' ja' ma' nquinimej ta wo' i Dios .
51002016	Recommendation	Je' aj re' k'uru' was tak nicha̱k' , ru'um chi xa re' wach i Jesus wilic rajawric chi quina̱ chi'nchel , ma̱cana̱' tak chi hab wach erich'uk k'oric chana̱ tak chi rik'ormojic aweh tak haj wilic eriban on ma' eriban chi enac'ux on enawuq'uej tak . Je' wo' , ma̱cana̱' tak chi hab wach erich'uk k'oric chana̱ tak chi rik'ormojic aweh tak chi curman chi ena'n tak take ni̱m nka'n hoj ra̱' ri'sil cho ma' Israhel je' ricab take nka'n eli̱c ju'jun ha̱b , on eli̱c ju'jun poh nok riban xa coten chic i poh , on re' nka'n chiwach i hi'lbal k'i̱j reh ju'jun xama̱na .
66007015	Faith	Ru'um aj re' xye'eric k'ab queh chi xiwih'ic cok chiwach i Dios re' wilic chi k'atal k'oric china̱ chi'nchel . Je' wo' , xye'eric k'ab queh chi ayu' re' nlok'onjic wi̱' i Dios xquik'ahsaj qui̱b chi rilok'onjic wach i Dios chi ma'xta ri'orahil . Ma' xa re' ta re' , re' Dios re' k'atoj k'oric chic riban , xiyew k'ab queh chi xiwih'ic cok chipam i ye'a̱b nc'acharic wi̱' i Dios chi junelic i k'i̱j chi co'lomaj chic take .
44020010	Description	re' ma' Lu̱' xkajic wo' cho nah oxtik pa̱t . Nok wilic chic re' wilic wi̱' i q'uijol a̱mna chic , re' ma' Lu̱' ximuc'a̱' jok ri̱b china̱ ac'un re're' , xiyew johtok wach teleb eh je' wili xik'or queh aj niminel : « Ma' yo'slom awi̱b tak . Re' q'uijol wili ma' camnak ta , nqui queh . Je' re' xik'or ru'um nok ribanam nak chic chi xc'acharic wo' chic cho .
55002010	Faith	Je' re' k'uru' ru'um reh rik'ormojic riC'uhbal i Dios re' hin c'ahchi' wo' nic'ulum ti'c'axic , xa re' la' ru' cu ewo' nicuy ransil take ti'c'axic reh chi re' take aj niminel re' chiho̱j take ru'um i Dios chi ritinami̱t enquich'ica̱' quic'ux chi manlic chiri̱j i Jesus re' Pahbamaj chi K'atal K'oric . Ru'um chi je' re' enca'n , re' take re' equic'acharic wo' chi junelic ar re' wilic wi̱' i Dios chi sutumaj ri̱j ru̱c' rinimal wach sakom .
60005014	Recommendation	Chayew risukquil ac'ux tak chawibil awi̱b tak c'uhtbal reh i c'axoj i̱b wilic chaxilac tak . Re' ta nak Dios banok chi enwih'ic risukquil ac'ux hat-tak re' xa jenaj chic awi̱' tak rich'i̱l Jesus re' Pahbamaj chi K'atal K'oric . Je' ta nak re' .
49005021	Recommendation	Je' re' nok chi hat-tak chic behsemaj ru'um i Lok' laj Uxlabal , chabiraj wo' tak k'oric chawach tak maj nana'n tak chi je' re' nayew wo' tak rilok'il i Jesus re' Pahbamaj chi K'atal K'oric .
61003017	Recommendation	Je' aj re' k'uru' was tak nicha̱k' aj niminel re' k'e̱' ti' tiwic'raj tak , ru'um aj chi re' hat-tak ana'bem tak chic quino'jbal take c'acharel re're' , re' xa re' wo' i c'ahbil laj no'jbal nca'n pan quic'acharic , chayohbalej awi̱b tak chi ma' eta nacoj tak wach take chucuj laj tijinic nquic'uhtaj , maj wi re' hat-tak nac'am tak na̱ nquik'or , enacana̱' tak lok pa reh animinic tak re' pa'lic wi̱' ac'ux tak chi cow .
51003018	Recommendation	Hat-tak ehq'uenbe̱s nipahkaj aweh tak chi tiwih'ok chi ri'sil rajawric abahi̱l tak ru'um nok je' re' riwi̱' ac'acharic tak ra̱j banjic yu'na chi wilca̱t tak chic chi ri'sil rajawric i kAja̱w Jesus .
54005020	Recommendation	Tz'a̱b ru' wi xa xitik wo' ju' wih'ic chipam rino'jbal re're' chiri̱j chi ak'ilim chic i hat , chi quiwach aj chic chi'nchel i comonil chak'il reh chi re' quich c'amol be̱h naquilow chi je' re' , enquiyohbalej qui̱b reh chi ma' eta nca'n jeno' c'ahbilal .
45014013	Recommendation	Je' re' k'uru' was nicha̱k' aj niminel , ru'um chi je' re' naribanam i Dios ma' koj-oquic chi rich'ukuric wach kacapew-bal nok rehreh wach capewenic nka'n chiri̱j i kaniminic . Haj cok wilic til k'e̱' ajwal wach chi ka'n , re' i wili : Cow kapahba̱' tak kacapew-bal eh ma' nka'n chi ru'um reh kano'jbal enk'ehbic pan mahc i kich aj niminel .
45002010	Grace	Tz'a̱b ru' wi re' take ra̱' ri'sil cho ma' Israhel enca'n i coric , k'e̱' wo' chic ricuse'sbal i Dios enchalic chi quina̱ chi naquiwih'ic ar re' wilic wi̱' i Dios chi sutumaj ri̱j ru̱c' risakomil rilok'il . Je' wo' , naquiwih'ic wo' pan sukquil c'uxlis eh naquibiram take holohic laj k'oric rik'orom cho i Dios queh take quic'acharic pan holonquil . Je' wo' re' , re' cuse'sbal re're' nchalic wo' chi quina̱ take c'acharel je' ru̱c' ma' re' ta ra̱' ri'sil cho ma' Israhel wi enca'n i coric pan quic'acharic .
58011034	Violence	Je' wo' chic , wilic wo' take ma' xic'ahtic ta naxicojoric chipam i k'a̱k' re' ma' hab ta wach noquic ru̱c' ritz'a'quilal . Wilic wo' take xico'ljic chiwach i quimic ru̱c' k'as laj ch'ihch' . Wilic wo' take xquich'ica̱' quic'ux chiri̱j i Dios naxquic'raj chi ma' cow ta chic quic'ux . Ru'um reh rich'iquinjic quic'ux xca'n , re' take re' xquic'ul wo' quicowil eh ru̱c' quicowil re're' , xiponic wo' nimak tak aj k'ak'anel re' ma'xta bih xquiyohlej , xca'n la' resmejic je toco̱m chic tinamit quichalic chi k'ak'anic pan quitinami̱t .
48006017	Faith	Ru̱c' cohlsbal wach nik'orbal awu̱c' tak nwa̱j nik'orom je aweh tak chi yu'na johtok chi kawach ma' nwa̱j ta chic biram take k'oric chawi̱j tak maj ru̱c' re're' k'e̱' nacoj tak cho riti'quilal nic'ux . Je' re' nik'or maj re' hin wilic chic take rehtalil pa niti'jolal chaj bih take ti'c'axic nic'ulum lok ru'um chi hin aj k'orol reh c'uhbal chiri̱j i Jesus .
66018021	Violence	Chiri̱j chic ru' , c'uhtbal reh chi re' ti'c'axic narichalic china̱ i ma' laj tinamit Wawilo̱nya , ar aj ru' jenaj raj tz'e' wa̱ch i Dios re' k'e̱' nimal wach rajawric xichop cho jenaj ma' laj abaj je' ricab nimal jenaj ma' laj que'bal ixi̱m eh xicut jok chipam rinimal ha' chi je' wili c'ahchi' rik'orom : « Je' ricab sahchic wach xiban abaj wili je' wo' re' narisahchic awach i hat-tak c'acharel reh ma' laj tinamit Wawilo̱nya . Nachac'ul tak je' re' , ma' jaruj ta chic narilmijic awach tak
65001020	Faith	Raj la' hat-tak was nicha̱k' re' k'e̱' ti' tiwic'raj tak wilic awu̱c' tak i Lok' laj rUxlabal i Dios chi ric'amaric abe̱h tak eh ru'um aj re' nipahkaj aweh tak chi re' niminic ach'ica̱b cho wi̱' ac'ux tak eli̱c ok c'ahchi' rijohtic wach . Je' wo' nipahkaj aweh tak chi re' ati̱j na̱banam tak chiwach i Dios re' ok i Lok' laj rUxlabal narik'oric aweh tak nic' wach ribanaric na̱banam tak .
45012002	Recommendation	Nipahkaj wo' aweh tak chi chipam ac'acharic tak chatik tak ju' rijalaric wach ano'jbal tak , re' cok ru' cha'n tak re're' xa re' la' ma' ta chi c'ahchi' ac'acharic tak je' ricab nca'n take quixowonic wach i Dios , chacana̱' la' tak chi re' ok re' enjalbic wach ano'jbal tak maj chi je' re' na̱rakam tak chiri̱j chi coric i ra̱j i Dios wili : Chi re' ano'jbal tak holohic ok , coric ok wach eh je' wo' nt'oric ok wach chi manlic .
46015009	Sin	re' la' chic i ti'c'axic xniban queh jarub pa' chi comonil moloj wach aj niminel reh Dios . Je' aj re' xinbanic cho i hin re' ma' nim ta ti niwach chi quiwach take pahbamaj chi nahsil c'amol quibe̱h raj tahkanel i kAja̱w Jesus eh ru'um reh take nic' nimal xniban cho re're' , til ma' ric'ul ta nak chi wi̱n chi narik'ormojic nibihnal chi hin wo' pahbamaj chi c'amol quibe̱h take aj niminel reh Jesus .
62002015	Recommendation	Ch'i̱l take k'oric c'ahchi' nitz'ihmbam je aweh tak , nik'or wo' je aweh tak i wili : Ma̱yew tak chic ac'ux chiri̱j i c'ahbil laj no'jbal nbanaric china̱ ac'al wili , ma' wo' chiri̱j nca'n take i c'ahbil laj c'acharel wilic ayu' wach ac'al ma' holohic ta laj aj k'orol take . Wi hab wach riyew ric'ux chiri̱j ru' ra̱j rik'orom chi re' c'axoj i̱b nchalic ru̱c' Ajabe̱s Dios ma' ja'xta ru̱c' .
45002001	Sin	Chaxilac tak wilic take nquik'or chi je' wili : « A̱ , re' take c'acharel re're' ric'ul chi queh chi re' Dios eriyew cho ti'c'axic chi quina̱ ru'um take c'ahbil laj no'jbal nca'n , nqui nquik'or . Aweh hat-tak je' ru̱c' tik'oric tak reh k'oric je' re' , nik'or aweh tak i wili : Ru̱c' take k'oric re're' c'ahchi' wo' ak'orom tak chi ric'ul wo' chaweh tak chi re' Dios eriyew cho ti'c'axic chana̱ tak . Je' re' nik'or maj re' hat-tak re' tik'oric tak chi je' re' na'n wo' tak je' ricab nca'n take toco̱m chic c'acharel re're' . Ru'um aj re' ma' riban ta chi nak'or tak chi je' wili : « Re' hoj ma' nka'n ta keh c'ahbil laj no'jbal , ma' tiqui tak .
48002009	Description	Je' wo' , re' take wilque̱b chi nahsil c'amol be̱h chipam i k'ijil re're' , re' take xib wili : Re' ma' Jaco̱wo , re' ma' Se̱pas ch'i̱l wo' ma' Wa̱n , naxquicoj rehtal chi re' Dios xiyew wi̱n jenaj camanic chi rik'ormojic i c'uhbal chiri̱j i Jesus , xojquic'ul pan sukquil c'uxlis chi hoj chic quich aj k'orol c'uhbal chi wich'i̱l i Wernaweh . Chiri̱j chic ru' kachi'nchelal xkatik'a̱' wach chi re' hin ch'i̱l i Wernaweh nakak'orom i c'uhbal queh take ma' re' ta ra̱' ri'sil cho ma' Israhel eh re' take re' naquitikim ju' rik'ormojic i c'uhbal queh take ra̱' ri'sil cho ma' Israhel re' nquic'am na̱ i c'uhbal chi rik'ataric lok ritz'uhmal na̱ quic'achanbal .
43019023	Description	Nok re' take sol quiyeb chic cho wach curu̱s i Jesus , xquiwek i riso' , cajch'ak xquesaj reh chi ju'jun ch'ak naricahnic queh take sol wilque̱b ar . Je' aj re' xca'n reh riso' xa re' la' ma' je' ta re' xca'n reh i roxlo̱c' riso' re' ma'xta p'ojbal reh maj xa junpa'lic riquemjic bano̱j . Naxquesaj aj lok i tz'ih re're' ,
45002021	Sin	Ru'um aj chi je' re' nacapaj tak , re' hin niban aweh tak take pahkanic wili : Chaj wa'ric chi toco̱m chic take c'acharel natijej tak raj la' hat-tak ma' c'ahchi' ta atijem awi̱b chawibil awi̱b tak ? Chaj wo' wa'ric re' hat-tak nak'or tak ricorquil chi ma' holohic ta banoj lek' , xa re' la' ru' re' hat-tak na'n wo' tak i banoj lek' ?
46006019	Faith	C'olok pan ac'ux tak chi re' ati'jolal abakil tak wilic chi je' ricab jenaj pa̱t lok'onbal wi̱' wach i Dios re' nc'acharic wi̱' i Lok' laj Uxlabal xiyew aweh tak eh ru'um re're' yu'na hat-tak chic reh i Dios .
47005014	Grace	Chaj wa'ric nok re' hoj cow nkayew kac'ux chiri̱j i Dios eh je' wo' chi atobjic hat-tak ? Nkayew kac'ux ru'um reh richak'lamil ricoj pan ka̱mna i Jesus re' Pahbamaj chi K'atal K'oric . Je' re' nka'n maj keht'alim i wili : Chi re' Jesus xiyew ri̱b chi quimic pan kajelow-bal chi'nchel i hoj c'acharel eh ru̱c' i quimic xic'ul re're' eriban chi enkak'or chi kunchelal i hoj c'acharel xojquimic rich'i̱l .
58003001	Faith	Was tak nicha̱k' aj niminel , re' richihim cho awach tak i Dios chi hat-tak ritinami̱t eh chi hat wo' tak yuk'umaj chi pan jenaj k'i̱j etiwih'ic tak ru̱c' ar pan taxa̱j , nipahkaj aweh tak chi chayew acapew-bal tak chi rirakmajic chiri̱j chi manlic i k'oro̱j aweh tak wili chiri̱j i Jesus chi re're' i Pahbamaj chi K'atal K'oric eh chi re're' xtak'abjic cho ru'um i Dios chi banol reh camanic chi Nahsil C'amol quiBe̱h take aj K'ahsem Si̱ chiwach .
44020035	Recommendation	Yu'na nipahkaj aweh tak chi aju'junal tak chi chato'bej tak take c'axic ti nca'n , je' ricab xnic'uhtaj aweh tak chi ru̱c' kacamaj naka'nam nakato'bem wo' take kas kacha̱k' . Chi'nchel re're' xnik'or aweh tak chipam take c'uhbalanic xniban chaxilac tak re' xc'ulic wi̱' pa nic'ux riC'uhbal i Jesus re' rik'or chi je' wili : « K'e̱' wo' chic sukquil c'uxlis nchalic ru̱c' i c'acharel riban i to'bonic , chiwach i c'acharel re' nc'ulbic reh to'bonic , nqui rik'or i riC'uhbal i Jesus , nqui ma' Lu̱' queh c'amol be̱h re're' .
58013004	Recommendation	Je' wo' chic niban aweh tak i tak'anic wili : Chi'nchel hat-tak re' abanam tak chic caxa̱ra , chayew wo' tak rilok'il acaxarahil tak . Ma̱ch'uwa'rsaj wach acaxa̱ra tak ru̱c' ribanaric c'oyomal . Je' re' tak'anic niban maj nachich'uk k'oric i Dios , naribanam chi narichalic i ti'c'axic chi quina̱ take c'acharel re' nquich'uwa'rej wach i quicaxarahil eh je' wo' chi quina̱ take nca'n i c'oyomal .
43020005	Description	To̱b ta wo' pe̱t xinponic i hin , ma' xinoquic ta ti cok pan muk'unbal xa pan ocbal la' ti xincahnic eh cu ar xwilow cok chi xa re' chic wach take tz'ih botomaj nak wi̱' riti'jolal ribakil i Jesus wilque̱b ar .
66016018	Description	Xa re' aj wo' re' ru' , xic'uyu'jic take cho cohok eh xquirehpaj cho quisakomil . Je' wo' , wilic take k'oric xbirmijic cho cu pan taxa̱j eh xiban jenaj hihc yohbal wach cowil re' ma' wo' janc'al ta k'i̱j sakom ribanam cho cu rich'ihquic cho quic'acharic take c'acharel .
66019010	Faith	Ru'um re're' , re' hin xnixuc'a̱' wi̱b chiwach raj tz'e' wa̱ch i Dios eh nok oquic nak chic wi̱n chi rilok'onjic wach , re're' je' wili xik'or wi̱n : « Ma̱ban je' re' ! Ma̱lok'ej niwach i hin maj xa hin wo' ti raj camanom i Dios je' ricab nok wilca̱t i hat ch'i̱l wo' take awas acha̱k' aj niminel re' quiniminic reh c'uhtunic bano̱j take ru'um i Jesus eh re' take c'uhtunic re're' , re' wo' take xiyew i Lok' laj Uxlabal chi narik'ormojic cu'um take hab wach xye'eric k'oric queh chi naquik'orom . Je' re' ajic xa re' wo' Dios nariye'eric rilok'il , nqui xik'or wi̱n .
46002010	Grace	Je' re' ajic re' Dios xiyew keh hoj aj niminel reh Jesus chi nakana'bem nic' nimal re're' eh re' Lok' laj Uxlabal nto'bonic keh chi je' re' enka'n . Je' re' nik'or maj to̱b ta wilic take rino'jbal i Dios k'e̱' c'axic chi keh rirakmajic chiri̱j , re' Lok' laj Uxlabal xa ewo' risakomej wach keh ru'um chi reht'alim chi'nchel i nic' nimal wilic pa ricapew-bal i Dios
50002029	Recommendation	Chi je' wili k'uru' chacuy chac'ul tak i wich aj niminel re're' je' ricab ric'ul chi keh chi enka'n i hoj aj niminel reh kAja̱w Jesus chi ric'uluric jeno' kich aj niminel ru̱c' sukquil c'uxlis . Je' wo' nok wilic chic chaxilac tak chalok'mej tak i kich aj niminel wili je' wo' ricab na'n tak cu̱c' take c'acharel quitak'abjic je awu̱c' tak .
51003020	Recommendation	Re' hat-tak ac'unbe̱s ixk'unbe̱s , til tiniminok tak chiwach rik'orbal atu̱t awaja̱w tak ru̱c' chi'nchel je' ricab ric'ul chi queh take quiniminic chic reh kAja̱w ru'um nok je' re' ra̱j i Dios chi na̱banam tak yu'na chi wilca̱t tak chic chi ri'sil rajawric i kAja̱w Jesus .
47001012	Faith	Was tak nicha̱k' aj niminel reh Jesus , nwa̱j nik'orom aweh tak chi wilic jenaj i til nye'bic sukquil kac'ux i hoj eh re' ricorquilal , re' i wili : Re' ka̱mna ricapaj cho eh rik'or keh chi re' Dios xiban chi re' hoj c'ahchi' kac'acharic chi quixilac take tinamit ayu' wach ac'al ru̱c' jenaj sak wach capew-bal , ru̱c' jenaj ch'ublic wach no'jbal eh je' wo' pa ricorquil laj c'acharic wilco̱j . Re' nik'or re're' til coric maj til awu̱c' hat-tak xc'utunic wach chi je' re' kano'jbal eh chi re' hoj ma' re' ta nchel ru̱c' xa tik'imaj wach no'jbal xojc'acharic ru̱c' sakil wach no'jbal . Ma'xta ! Je' la' re' c'acharic xka'n ru'um reh rinimal wach rato'bil i Dios riyew cho chi kana̱ .
43014021	Faith	« Hab wach ric'ol pa ra̱mna niC'uhbal eh rinimej haj wilic i rik'or , re're' ric'uhtaj chi til ti' quiric'raj . Re' je' re' nbanic , ti' wo' enic'rijic ru'um i wAja̱w eh ti' wo' nawic'ram i hin . Ma' xa re' ta re' naric'uluric ru̱c' maj nanic'uhtam wo' wi̱b reh , nqui Jesus .
51002023	Sin	Coric ru' chi ru'um reh take tak'anic re're' , wilic take wilic quibiral chi k'e̱' wo' chic quino'jbal xa ru'um ti ru' chi til nquiyew quic'ux chiri̱j i pa' bih nquilok'ej wach on ru'um chi k'e̱' wo' chic nquiyew chi ti' i quiti'jolal , xa re' la' ru' to̱b ta je' re' quibiral , re' hin nik'or aweh tak chi re' take tak'anic re're' ma'xta bih camanel aweh tak wi ta nak ru̱c' take re' nawa̱j ayeb pan awo̱k tak i ma' holohic ta laj no'jbal ric'ax wach ati'jolal tak .
64001006	Recommendation	Re' take aj niminel re're' quik'orom chi quina̱ take kacomonil i hoj aj niminel re' wilqui̱n wi̱' ayu' chi re' hat k'e̱' wo' chic rinimal c'axo̱j abanam cho queh . Chi xa je' wo' re' na'n cu̱c' take kich aj niminel quiponic awu̱c' , yu'na k'uru' chi cu ja' qui'elic ta je pan apa̱t take aj niminel re' xi'o̱j c'olok awu̱c' til chacuy nipahkaj wo' je aweh chi enayew je pa' bih queh reh nah quibe̱h ru'um nok je' re' ra̱j i Dios chi naribanaric queh take quik'oric reh riC'uhbal .
55002023	Recommendation	Chiri̱j take memil laj no'jbal , re' hat aweht'alim wo' chi re're' xa wolinic i̱b rucsaj cho . Ru'um aj re' nipahkaj aweh chi naqui'oquic chi k'oric chiri̱j take no'jbal ma' nrakmajic ta wo' chiri̱j , ma̱ban hat jenaj chi quixilac take c'acharel je' re' nca'n
47003018	Faith	Je' re' k'uru' xa re' wo' cho tehenak ki̱j chi'nchel i hoj aj niminel , ma'xta chic bih npoybic wach pan nak' kawach rilok'il i Dios . Yu'na til nc'utunic chic lok chi kawach i rilok'il re're' je' ricab jeno' lemuh ric'uhtaj chi coric i rilbal jeno' c'acharel . Je' re' ajic nok re' hoj c'ahchi' rijalmajic wach kano'jbal rehreh c'ahchi' koquic cok chipam i rinimal wach i rilok'il ru' eh re' nbanic i camanic re're' , re' i kAja̱w re' Lok' laj Uxlabal wo' riwi̱' .
58009014	Grace	re' ta na chic riquiq'ue̱l i Jesus re' Pahbamaj chi K'atal K'oric ma' eriban chi ma' eta chic nwih'ic pan kacapew-bal ribanaric jeno' bano̱j re' enbanic chi enk'ehtic pa̱m kabe̱h chi nakac'acharic chi junelic ? On ma' eriban chi ma' ta nak eriyew kajawric chi ribanaric i xa pa' bih camanic ye'o̱j ru'um i Dios re' aj ye'ol reh c'acharic ? Re' riquiq'ue̱l i kAja̱w Jesus til je' re' eriban . Je' re' nik'or maj reh chi je' re' nc'uluric ku̱c' i hoj aj niminel , re' Jesus chi to'bomaj ru'um i Lok' laj Uxlabal xc'acharic chi ma'xta nech' ok rimahc chiwach i Dios eh chi je' re' riwi̱' ric'acharic , xik'ahsaj wo' ri̱b pan quimic .
44011017	Grace	« Je' aj re' ru' ru'um nok re' wo' kAja̱w Dios xye'bic cho Lok' laj rUxlabal chi jenaj si̱ queh take ma' re' ta ra̱' ri'sil cho ma' Israhel je' ricab naxiyew wo' cho keh i hoj ra̱' ri'sil cho ma' Israhel naxkach'ica̱' kac'ux chiri̱j i Jesus re' Pahbamaj chi K'atal K'oric , re' hin ma' xiban ta chi xnipit queh ric'uluric re're' maj chaj bih wajawric i hin chiwach i Dios chi je' re' eniban ? nqui ma' Luch queh .
49004030	Faith	Je' wo' chic , ma̱ban chi ru̱c' ak'orbal tak enati'saj tak ric'ux i Lok' laj rUxlabal i Dios re' xye'eric aweh tak chi cojbal awehtalil tak chi hat-tak chic rac'u̱n rixk'u̱n i Dios re' na̱co'ljic tak chi manlic naponok i k'i̱j naricohlam wi̱' wach i Dios re' camanic rip'utum cho awu̱c' tak chi aco'ljic .
66003003	Recommendation	Chi je' re' na̱banam tak , nipahkaj wo' aweh tak chi chacana̱' tak ribanaric i c'ahbilal na'n tak cu yu'na chi k'i̱j eh re' chic i wili cha'n tak chi jelow-bal : C'olok pan ac'ux tak i tijinic re' xac'ul tak pan awa̱mna tak naxk'ormojic aweh tak eh chanimej wo' tak chi coric i tijinic re're' . Je' re' nik'or maj wi ma' xatc'acharic tak chi c'ahchi' acowonic pan animinic tak , re' hin nanic'ulic lok chi riye'eric chana̱ tak i ti'c'axic chi ma' c'ahchi' ta ana'bem tak nic'ulic je' ricab nok jeno' aj lek' ma' riyew ta rehtalil chi xa nic' yu' nc'ulic lok chi lek' pan jeno' pa̱t .
62003007	Recommendation	Je' re' k'uru' was tak nicha̱k' aj niminel re' wilca̱t tak chi je' hat-tak wac'u̱n wixk'u̱n chi niwach , ma' hab wach njot'bic aweh tak , charak la' tak chiri̱j ribanaric i coric maj re' nbanic i coric ric'uhtaj lok chi re're' rac'u̱n rixk'u̱n i Dios eh chi je' re' coric wo' wach ric'ux je' ricab nok re' Jesus coric wach ric'ux .
62004001	Recommendation	Was tak nicha̱k' aj niminel re' k'e̱' ti' tiwic'raj tak , ru'um chi ayu' wach ac'al yohbal wach take chucul aj k'orol riC'uhbal i Dios xi'uctubic cho nwa̱j nik'orom je aweh tak i wili : Wi wilic jeno' rik'or chi re're' nk'oric chi sakomomaj pa̱m ricapew-bal ru'um i Lok' laj rUxlabal i Dios , ma' xa ru'um ta ti re' enanimej tak i c'uhbal rik'or . Ma' je' ta re' , re' la' hat-tak til cha'n tak ri̱j chajaric chi uxlabal nquimelenic reh i winak re're' , wi til re' i Lok' laj rUxlabal i Dios on ma' re' ta .
44013038	Grace	« Je' aj re' ru' was tak nicha̱k' chana'bej tak chi xa ru'um i Jesus re' xc'a'chsjic cho ru'um i Dios chi quixilac camnak , re' hoj xkac'ul kajawric chi c'uhbalanic eh ru'um re' c'ahchi' kak'orom aweh tak yu'na chi wilic cuybal mahc pa ribihnal .
50003001	Recommendation	Hat-tak wich aj niminel , re' hin nik'orom chic aweh tak take k'oric chi ma' nti'bic pan ac'ux tak . To̱b ta c'olok lok pa' bih ti'c'axic chana̱ tak , re' la' hat-tak xa suk ok wo' ac'ux tak ru'um chi re' kAja̱w Dios wilic awu̱c' tak . Yu'na chi c'ahchi' nitz'ihmbam je aweh tak take k'oric wili , nwa̱j wo' chic nik'orom je aweh tak jenaj chic k'oric . To̱b ta oxpech nanibanam rik'ormojic aweh tak ma' eta quinch'i'tjic chi ribanaric ru'um nok weht'alim chi til camanel aweh pan animinic tak .
46011034	Recommendation	Je' ricab wi wilic jeno' aweh tak til k'e̱' ric'ahric , sakbih chi chiban cho riwa' riha̱' pa ripa̱t reh chi re' kAja̱w Dios ma' eta riyew cho ti'c'axic chana̱ tak ru'um i re' nanamol awi̱b tak chi ric'ulic pan ac'ux tak riquimic i kAja̱w Jesus . Chiri̱j xnik'or je aweh tak re're' cu wilic nak ru' toco̱m chic k'oric nwa̱j nik'orom je aweh tak xa re' la' cu re' chic nanik'orom aweh tak naquinponok wo' chic awu̱c' tak .
43018031	Description	Re' Po̱nsyo Pila̱to je' wili xik'or queh : « Wi chiwach i C'uhbal nchopbic ana̱ tak mahc xiban i winak wili , chac'am tak je eh cha'n tak ru̱c' je' ricab rik'or i c'uhbal re're' , nqui queh . Naxquibiraj chi je' re' xik'or i Po̱nsyo Pila̱to re' take ra̱' ri'sil cho ma' Israhel re're' je' wili xquik'or reh : « Wi chiwach i c'uhbal nk'atbic k'oric chi kana̱ i hoj , re' winak wili tanlic chiri̱j chi naricansjic , re' hoj ma'xta kajawric chi enkacansaj je ru'um nok ma' xye'eric ta kajawric chi ribanaric re're' awu'um hat-tak aj Ro̱ma , nqui take reh . Je' re' xquik'or reh chi ripahkaljic reh chi re' Jesus naricansjic wach curu̱s
46012031	Faith	Til pan coric til rehreh quiwach take bano̱j nye'eric keh hoj aj niminel chi naka'nam eh chi je' re' quiwi̱' , til cow chayew ac'ux tak chiri̱j i ribanaric i ju'jun queh take bano̱j re' nacapaj tak re're' , chi til naricamanic aweh hat eh je' wo' chi encamanic to'bal queh take awas acha̱k' tak aj niminel . Chi'nchel take re're' k'e̱' tare̱t take chi banaric xa re' la' nwa̱j wo' nik'orom aweh tak chi wilic jenaj chic no'jbal re' til k'e̱' wo' chic tare̱t chiwach chi'nchel eh re're' nwa̱j nic'uhtam aweh tak yu'na .
58007026	Description	Je' re' nok til curman chi keh hoj chi re' kAja̱w Jesus xwih'ic chi Pe̱t Nahsil C'amol quiBe̱h take aj K'ahsem Si̱ chiwach i Dios . Je' re' nik'or maj xa ru̱c' re're' nc'uhtunic take no'jbal wili : Re're' ma' janc'al ta mahcanak cho , ma' janc'al ta rich'uwa'rsam wach ricapew-bal ru̱c' take ma' to̱b ta laj capew-bal eh ma' xiban ta jenaj wach rino'jbal ku̱c' hoj aj mahc . Je' re' ajic ru'um rino'jbal re're' , re' kAja̱w Jesus til ric'ul chi xwih'ic chi Pe̱t Nahsil aj K'ahsem Si̱ chiwach i Dios eh je' wo' ru'um chi re're' k'e̱' wo' chic rinimal wach rilok'il wilic ar pan taxa̱j .
50004013	Faith	Chi je' aj re' riwi̱' nic'axaric niban , xa pa' bih npahkaljic wi̱n chi ribanaric ricamaj i Dios , chi'nchel niban canar ribanaric ru'um nok re' kAja̱w Jesus riyew wansil chi ribanaric haj wilic ra̱j i Dios .
52004003	Recommendation	Jenaj queh take c'uhtunic re're' rik'or chi re' Dios k'e̱' ra̱j chi xa sak ok chic wach ac'acharic tak eh ru'um re're' , re' Dios ra̱j chi ma̱min awi̱b tak chi c'acharic pan c'oyomal .
51004002	Recommendation	Yu'na , re' aj chic chiri̱j i banoj ti̱j chiwach i Dios , nipahkaj aweh chi chayew ac'ux tak chi junelic eh ma̱poh'aj ac'ux tak chi ti̱j , xa c'ahchi' la' ok wo' ca̱t tak chi tioxonic chiwach i Dios ru̱c' take pa' bih riban chawi̱j tak .
44007029	Description	« Naxibiraj chi je' re' , re' Moyses xoquic cho riyo'jic ru'um chi xirak chiri̱j chi ma' xpohyic ta na̱ ribano̱j . Ru'um re' , xirupej je elic chipam i tinamit Eji̱pto eh xo̱j c'acharok pa riyuk'ul i Maryan chi quixilac take ma' re' ta ritinami̱t . Ar aj ru' xirak rehq'ue̱n eh xi'asjic quib quiha'lac'u̱n .
46011007	Description	Tz'a̱b ru' i winak aj niminel ma' ric'ul ta chi eripoy wach na̱ chi tz'ih on chi ericoj ripune̱t nachiban riti̱j on nachik'or jeno' k'oric ric'ul ru̱c' i Dios eh nik'or chi je' re' maj re're' rijalwachil i Dios eh re're' nc'utunic wi̱' rilok'il i Dios . Ra̱j nchel ixok curman chi re're' naripoyom i wach na̱ chi tz'ih ru'um chi re' rilok'il i winak ar nc'utunic ru̱c' ixok
51003015	Faith	Ma' xa re' ta aj re' ra̱j banaric , ra̱j la' wo' chi re' sukquil c'uxlis ra̱j i Dios chi na̱c'acharic tak wi̱' wih'ok pan awa̱mna tak reh chi re're' behsenok aweh tak chi rich'ukuric wach pan chak'lamil i xa pa' jaric jeno' wolic enwih'ic chaxilac tak . Je' re' nik'or maj je' ricab naxatriyuk'ej tak cho i Dios chi na̱banam tak chi ritinami̱t chi xa jenaj wach ac'ux tak chiwach , je' wo' re' xatriyuk'ej tak cho chi na̱wih'ic tak pan suk laj c'uxlis chawibil awi̱b tak . Ru̱c' ano'jbal tak chi je' re' , re' hin nipahkaj aweh tak chi xa wilic ta nak wo' atioxbal tak johtok ru̱c' i Dios ru'um reh yuk'unic xiban cho aweh tak .
58002010	Grace	Ru̱c' wili nkilow chi re' Dios re' aj re' xtik'inic reh chi'nchel eh chi re' chi'nchel i nic' pa' nimal tik'imaj cho ru'um , wilque̱b wo' ru'um reh riwa'ric wilic . Ma' xa ta re're' , xitik'a̱' la' wo' cho wach chi re' Jesus xic'ul i ti'c'axic reh chi je' re' xcahnic chi re're' i c'amol be̱h re' naric'uhtunic queh c'acharel nic' wach naquico'ljok chiwach i ti'c'axic nchalic ru'um i mahc . Je' re' xiban ru'um ra̱j chi q'uih take rac'u̱n rixk'u̱n naquehtric wih'ic chipam ye'a̱b re' wilic wi̱' i Dios chi sutumaj ri̱j pan holohic laj sakom .
59004001	Sin	Yu'na re' chic i wili nwa̱j k'oric chiri̱j chi je' wili : Chaj wo' wa'ric wilic peletenic , je' wo' take k'ak'anic chaxilac tak nok nacapaj tak ? Re' take c'ahbilal laj no'jbal re're' ar nchalic pan awa̱mna tak re' wilic cho wi̱' i c'ahbilal nawotowej tak ribanaric .
46005001	Sin	Yu'na nwa̱j k'oric chiri̱j i wili : Wilic take c'ahchi' quic'ulic k'orok wi̱n chi chaxilac hat-tak aj niminel ar Cori̱nto wilic jenaj balc'uxquilal c'ahchi' ric'uluric re' xa ta nak chi quixilac take c'acharel ma' quilok'onic ta wach i kAja̱w Dios nbirmijic ribiral chi nbanaric . Je' re' ajic chaxilac hat-tak wilic jenaj i c'ahchi' rehq'uenem cok i ricab ritu̱t
46010013	Faith	Til c'olok pan ac'ux tak i wili : Re' hat-tak ja' c'ulunak ta lok chana̱ tak jeno' pajaric je' ru̱c' ma' ta nak xquicuy ransil toco̱m chic c'acharel . Xa re' la' nik'or wo' aweh tak i wili : Wi xc'ulic ok wo' nchel lok jeno' pajaric cow wach re' etiric'am tak je pan mahc , chach'ica̱' ac'ux tak chi re' Dios ma' eta wo' riyew k'ab chi re' hat-tak enac'ul tak jeno' pajaric je' ru̱c' ma' eta nacuy tak ransil . Ru'um aj re' wi xchalic jeno' pajaric chana̱ tak , re' Dios ewo' riyew awajawric tak chi enacuy tak ransil i elic chipam xa pa' bih pajaric ncutbic je pan mahc .
44020029	Violence	Je' re' nik'or maj chiri̱j i welic je hin chaxilac tak weht'alim chi wilic take winak nacoquic cho chaxilac tak chi aj tijinel re' ma' ti' ta naquic'ram take moloj wach aj niminel chiri̱j i Jesus , naca'nam la' je' ricab nca'n take josk' laj q'uiche̱' tz'i' chi ma' nquiquetelej ta wach take me̱' .
53001004	Faith	Ru'um aj take nic' wach ric'uluric i ti'c'axic na'n tak ch'i̱l wo' i nic' wach nxowjic awach tak ru'um reh niminic c'ahchi'ca̱t tak , re' hoj nakojk'oric cu̱c' take ju'jun ch'uk chi moloj wach aj niminel reh Dios , nkak'or queh chi re' hoj keht'alim chi tare̱t i kacamaj xka'n chaxilac tak ru'um nok re' hat-tak cow c'ahchi' ach'ica̱b ac'ux tak chiri̱j i Jesus .
62004012	Faith	Je' re' nik'or chi ka'n maj nok re' hoj nkac'ax take kas kacha̱k' ra̱j rik'orom chi re' Dios re' ma' nkilow ta wach til nic' wach je' riwi̱' ru'um nok ma' hab ta wach rilom wach riwi̱' i Dios , re're' til wilic ku̱c' eh re' ric'axbal wilic wo' pan ka̱mna chi manlic .
48001001	Description	Re' hin ma' Lu̱' , hin pahbamaj chi aj k'orol c'uhbal chiri̱j i Jesus re' Pahbamaj chi K'atal K'oric . Re' nicamaj ye'o̱j ma' re' ta jeno' winak xye'bic wi̱n , ma' wo' ritak'anic ta cho jeno' winak chi xye'eric wi̱n i camanic re're' , til re' la' i Jesus xpahbanic wi̱n chi aj k'orol reh riC'uhbal chi je' wo' re' cho pa ricapew-bal i Ajabe̱s Dios re' xucsunic cho reh Jesus chi quixilac take camnak .
58012003	Recommendation	Je' aj re' k'uru' reh chi ma' eta nyoj ac'ux tak eh chi ma' eta wo' nacana̱' tak rich'iquinjic ac'ux tak chiri̱j i Dios ru'um i ti'c'axic wilca̱t tak wi̱' , nipahkaj aweh tak chi chayew ac'ux tak chi ricapewjic ri̱j i xiban i Jesus chi je' wili : Re're' xicuy ransil i k'etoj wachi̱s xca'n take c'acharel c'ahbil quino'jbal .
45006005	Faith	Ru'um chi xa jenaj chic kawi̱' ru̱c' i Jesus eh xkacana̱' chic i najtir laj c'acharic chi hoj nak aj mahc je' ricab xiban i Jesus chi xicana̱' wo' c'acharic china̱ ac'al wili naxquimic je , re' Dios xiban wo' chi xic'ul i Jesus chi toco̱m chic c'acharic xichop johtok chiri̱j chi ucsumaj chic cho chi quixilac take camnak , je' wo' re' c'uluric ru̱c' i kac'acharic i hoj toco̱m wo' chic xkachop johtok .
45015010	Recommendation	Chiri̱j riye'eric rilok'il i Dios cu'um take ma' re' ta ra̱' ri'sil cho ma' Israhel wilic wo' chic jenaj ribiral k'oro̱j cho pan Lok' laj Hu̱j chi je' wili : “ Re' hat-tak ma' re' ta ra̱' ri'sil cho ma' Israhel chasuksaj ac'ux tak chi rilok'onjic i Dios je' ricab nca'n take ra̱' ri'sil cho ma' Israhel , nqui rik'or .
54004001	Sin	To̱b ta wo' je' re' rik'or keh tijbal re're' , wilic take aj niminel c'ahchi' quicana̱b rich'iquinjic quic'ux chiri̱j i Jesus je' ricab wo' k'oro̱j chic cho ru'um i Lok' laj Uxlabal chi je' re' naric'uluric chipam take k'i̱j c'ahchi' koquic cok wi̱' chi kawach ru'um chi re' chic take jot'o̱l laj c'uhbalanel re' quic'uhtunic reh i k'oric nye'eric queh cu'um ma' tob laj uxlabal , re' chic re' c'ahchi' quibiram .
56003001	Recommendation	Je' wo' , chawic'saj wo' chic rik'ormojic chi quixiquin take aj niminel chi quiniminok chiwach take k'atal k'oric je' wo' chi quiwach take wilic cajawric chi c'amoj be̱h . Chak'or wo' queh chi ma' chi bih nquik'ihtaj wi̱' qui̱b chi quiwach take re' , xa ic'lic la' ok quina̱ chi ribanaric chi coric haj wilic jeno' camanic npahkaljic queh .
61003005	Sin	Re' take k'oric re're' til rehtalil aj chi re' take c'acharel wili ma' nquirak chiri̱j rino'jbal i Dios re' nkilow ru̱c' take ribiral wili : Je' ricab , najtir cho k'i̱j pan p'utbal cho reh chi'nchel i tik'imaj , re' Dios xitik'a̱' i wach ac'al ch'i̱l i taxa̱j xa ru̱c' rik'orbal . Je' wo' , re're' xbanic chi ximol ri̱b pa reh i ha' eh cahnic wo' pa reh i cow laj ac'al . Je' wo' , re're' nbanic chi cu yu'na chi k'i̱j re' wach ac'al xtz'uhcric cho pan yejal ha' .
60003018	Grace	Je' aj re' nik'or maj je' wo' re' xc'uluric ru̱c' i Jesus re' Ajabe̱s re' Pahbamaj chi K'atal K'oric chi xic'ul i ti'c'axic naxquimic je to̱b ta nak til wo' coric wach ric'ux . Re' aj riquimic re' xa junpech wo' xic'ul ru'um reh kamahc , re're' xcamanic chi chi'nchel i hoj c'acharel re' ma' coric ta nak wach kac'ux ekojwih'ic chic ar chiwach i Dios . To̱b ta wo' xcansjic i Jesus , re' Lok' laj Uxlabal xiban chi xa cu xc'acharic wo'
61002021	Sin	Je' re' nok ru'um reh rinimal i ti'c'axic narichalic chi quina̱ ru'um riwi̱' quic'acharic wilque̱b wi̱' yu'na , nik'or aweh tak chi sakbih nak chi queh chi ma' ta nak xquina'bej wach i c'uhbal nk'oric chiri̱j i coric wach c'acharic . Je' re' nik'or maj k'e̱' je ti' queh ru'um chi re' take re' chiri̱j chi quina'bem chic wach i c'uhbal tak'amaj re're' ru'um i Dios xquicana̱' ric'amaric na̱ .
53003006	Recommendation	Chi je' aj re' k'uru' wich aj niminel , chi ye'o̱j kajawric chi tak'anic chana̱ tak ru'um Lok' laj Ajabe̱s Jesus re' Pahbamaj chi K'atal K'oric , re' hin nipahkaj aweh tak rinimjic i k'oric wili : Re' hat-tak ma̱junehtej awi̱b tak cu̱c' take aj niminel c'ahchi' que̱b chi c'acharic pan siquilal eh ma' c'ahchi' ta quic'amam na̱ i c'uhbal kak'orom cho aweh tak chiri̱j camanic .
45005012	Sin	Re' aj chic yu'na nwa̱j k'oric chiri̱j i wili : Naxp'uhtic cho banoj mahc ayu' wach ac'al xa ru̱c' jenaj chi c'acharel , re're' xcahnic wo' chi quimic chic ri̱j . Chiri̱j chic ru' nok mahcanak chic cho c'acharel re're' , xojcahnic wo' chi'nchel i hoj c'acharel chi pan quimic chic ki̱j maj chi'nchel i hoj xojmahcanic wo' .
58011033	Faith	Re' take xnik'or lok quibihnal wili ch'i̱l wo' take toco̱m chic c'acharel , xca'n wo' rehreh wach bano̱j ru'um chi xquich'ica̱' wo' quic'ux chiri̱j i Dios . Re' aj wili quibiral chiri̱j chaj bih xca'n : Wilic take ma' xquik'eb ta k'ak'anic cu̱c' take nimak tak tinamit . Wilic wo' take xik'atbic cho k'oric chi coric . Wilic wo' take xi'ehtric ric'ulmujic chaj bih k'oro̱j cho ribiral queh ru'um i Dios eh wilic wo' take xquitz'ap richi̱' take cakcoj chi ma' xic'uxuric ta .
47004009	Faith	Wilic wo' pech nkac'ul chi re' take tinamit kojquitahkej chi ribanaric ti'c'axic keh xa re' la' re' rajawric i Dios xiban chi ma' xkic'raj tak ki̱b chi xakutquel ti ki̱b chipam i ti'c'axic . Wilic wo' pech xojquich'eylom take kaj ixowonel cu rehtal xa cuc'tak nak chic ma' kojquicansaj xa re' la' rajawric i Dios xojrito'bej wo' chi ma' xojquicansaj ta .
59004004	Sin	Re' hat-tak c'acharel re' ma' xa re' ta Dios wilic chawach tak je' ricab riban jeno' winak chi nkajic pan c'oyomal ru'um chi ma' xa re' ta i rehq'ue̱n wilic chiwach , chabiraj tak chi coric i nanik'orom wili : Re' hat-tak aweht'alim tak chi coric chi nok nawa̱j tak ribanaric i no'jbal nca'n take c'acharel aj ayu' wach ac'al re' quixowonic reh i Dios , re' hat-tak nacoj wo' tak awi̱b chiwach i Dios chi raj ixowonel . Ru'um aj re' nik'or aweh tak chi re' take c'acharel nca̱j ca'nam i no'jbal nca'n take aj ayu' wach ac'al re' quixowonic reh i Dios , re' take c'acharel re're' nquicoj qui̱b chi raj ixowonel i Dios take .
44016006	Description	Nok elenak chic je ma' Lu̱' ch'i̱l Si̱las ch'i̱l Timote̱yo chipam riyuk'ul i Cala̱sya , re' aj wili xk'ormojic queh ru'um Lok' laj rUxlabal i Dios naxi'oquic chic pa riyuk'ul i Pirji̱ya : « Ma̱ban tak c'uhbalanic chipam riyuk'ul i A̱sya , nqui xk'ormojic queh . Chi je' re' xca'n wo' je' ricab xk'ormojic queh ru'um i Lok' laj Uxlabal .
45010006	Faith	Re' cok ru' to̱b ta re're' xitz'ihmbaj chi je' re' , ma' jaruj ta riban chi coric chic wach ric'ux i c'acharel nc'ambic na̱ nic' pa' nimal rik'or chipam i c'uhbal re're' ru'um nok chi ma' jeno' nchol ric'amaric na̱ chi manlic i c'uhbal re're' . Haj cok wilic i til rik'or i c'uhbal re're' , re' chi xa re' wach i c'acharel re' rich'ica̱' ric'ux chiri̱j i Jesus ncahnic chi coric chic wach ric'ux . Je' aj wili rik'or i c'uhbal re're' : “ Ma̱k'or tak chic pan acapew-bal tak , hab wach narojic johtok pan taxa̱j , nqui rik'or . Je' aj re' rik'or cu'um queh nquicapaj chi xa re' wach wi re' Jesus re' Pahbamaj chi K'atal K'oric enchalic wo' chic c'acharok ayu' wach ac'al , cu re' aj nak ru' enquich'ica̱' quic'ux chiri̱j .
66016002	Violence	Cu re' aj ru' re' pe̱t aj tz'e' wa̱ch xo̱j richihca̱j i wilic chipam i ch'ihch' culc , ar china̱ take yu̱k' q'uixca̱b eh naxiban chi je' re' chi'nchel take c'acharel quic'ulum rehtalil ribihnal i ma' laj chicop on nquilok'ej wach i tiyo̱x re' tik'imaj ru̱c' rijalwachil i ma' laj chicop re're' , xpok' cho jenaj ma' holohic ta laj k'a̱ chiqui̱j je' ru̱c' yohbal wach ti'quilal riban .
66005008	Description	Ar aj ru' naxichop i hu̱j re're' , re' take quejeb chi c'acharel re' wilic nak' quiwach chiqui̱j chi quiwach quich'i̱l take quejeb rica'winak ( 24 ) chi c'acharel re' wilic quiwa'ric je' ricab quiwa'ric take rijeb tak winak , quipach'a̱' qui̱b chiwach i C'acharel re' rijalwachem ri̱b chi je' jenaj Q'uijol Me̱' chi rehtalil rilok'onjic wach xca'n . Re' take c'acharel re're' wilic ju'jun quiculc tik'imaj ru̱c' k'anworic laj ch'ihch' nujunak chi se̱nsa re' rijalwachej quiti̱j take aj niminel . Re' take culc re're' xquik'ahsaj chiwach i C'acharel rijalwachem ri̱b chi je' jenaj Q'uijol Me̱' . Je' wo' , re' take re' wilic cu̱c' quik'ojbal reh banoj bi̱ch re' a̱rpa ribihnal
62005001	Faith	Je' wo' chic , ru'um chi re' Dios xye'bic reh i junelic c'acharic queh chi'nchel c'acharel nquich'ica̱' quic'ux chi re' Jesus re' Pahbamaj chi K'atal K'oric , re' take re're' quic'axbic reh i Dios re' Ajabe̱s chi quina̱ take aj niminel riwi̱' chi queh chi naquic'axam wo' take quich aj niminel re' xye'eric wo' queh i junelic c'acharic ru'um i Dios je' ricab ric'axaric riban jeno' ajabe̱s ru̱c' take riha'lac'u̱n .
48005026	Recommendation	Je' wo' chic , ma' animslom awach tak ru̱c' take pa' bih wilic aweh tak . Je' wo' , ma' nchalic wo' riti'quilal ac'ux tak ru̱c' pa' bih i wilic reh awas acha̱k' tak ru'um nok wi je' re' na'n tak enuctic cho ixowonic i̱b chaxilac tak eh chi je' re' enayojlom ac'ux chi awibil awi̱b tak chipam rinimjic i Dios .
54005001	Recommendation	Timote̱yo , re' wili no'jbal niyew je aweh chiri̱j nic' wach i k'ilo̱j na̱banam : Nachak'il jeno' rijeb laj winak ma̱k'il pan eht laj k'oric xa pa ricorquil la' wo' ti chak'il je' ricab chi re' ta nak awaja̱w c'ahchi' ak'ilim . Nachak'il wo' take q'uijolak chak'il take chi je' ricab re' ta nak take awas on acha̱k' c'ahchi' ak'ilim .
60002012	Recommendation	Je' wo' , ru'um chi c'ahchi' ac'acharic tak chi quixilac take c'acharel re' ru̱c' ma' re' ta aj niminel reh Dios take , nipahkaj aweh tak chi xa coric ok wach tibanok tak to̱b ta yohbal wach take chucuj laj k'oric wilic take nquitz'ak chawi̱j tak maj chi queh ru' , re' hat-tak xa je nchel ma' to̱b ta tibanic tak nanquik'or . Wi je' re' xa'n tak , re' take re' naquik'orom wo' chi xa coric wo' na'n tak nachalok i Dios chi rik'ataric k'oric chi quina̱ chi'nchel i tinamit .
50003006	Sin	Re' wo' re' riwi̱' chi re' hin k'e̱' wo' chic xwa̱j chi re' take toco̱m chic c'acharel xquinimej ta nak i C'uhbal Ye'o̱j reh Moyses eh ru'um re' xwixowej cho quiwach eh xniban cho ti'c'axic queh take moloj wach aj niminel chiri̱j i Jesus ru'um nok xnicapaj chi re' take re' c'ahchi' quik'ihtam qui̱b chiwach i c'uhbal re're' . Je' re' ajic re' C'uhbal Ye'o̱j reh Moyses re' xiyew cho Dios keh hoj ra̱' ri'sil ma' Israhel reh chi coric kawach chiwach , re' hin xninimej chi manlic eh ma' hab ta wach jeno' enk'oric wi̱n chi wilic ta nak xnik'ihtaj wi̱' wi̱b chiwach i c'uhbal re're' .
43004052	Description	Je' re' k'uru' re' winak re're' xibiraj queh raj camanom nic' o̱ra xc'ulic ric'ux eh naxquik'or reh chi e̱w china̱ cablaj o̱ra c'ulunak ric'ux ,
43019031	Violence	Chipam i k'i̱j re're' nok re' take ra̱' ri'sil cho ma' Israhel nquitik'a̱' qui̱b chi ric'sjic i nink'i̱j Pa̱scuwa , re' take ra̱' ri'sil cho ma' Israhel re' xic'ambic je reh Jesus chiwach i Po̱nsyo Pila̱to xquipahkaj wo' reh chi naritak'a̱b take riso̱l chi ritokoric cabchel quitu̱k take wilque̱b wach curu̱s , re' Jesus ch'i̱l take quib chic chi c'acharel . Je' re' xquipahkaj reh , reh chi je' re' equiquimic chi junpech chiwach i k'i̱j re're' . Je' wo' chic , ru'um chi narip'utum chic tok sawatu' k'i̱j re' k'e̱' lo̱k' chikawach i hoj ra̱' ri'sil cho ma' Israhel , xquipahkaj wo' reh Po̱nsyo Pila̱to chi naritak'a̱b resmejic riti'jolal i Jesus ch'i̱l take quib chic c'acharel re're' , reh chi ma' eta quicahnic wach curu̱s chiwach i hi'lbal k'i̱j chi keh hoj ra̱' ri'sil cho ma' Israhel .
43019012	Description	Ribiram chic re're' , re' Po̱nsyo Pila̱to p'uht risiq'uim ri̱j nic' wach nachok'taj je i Jesus , xa re' la' re' take ra̱' ri'sil cho ma' Israhel xa cow chic nquiq'uer wo' chic quichi̱' chi je' wili c'ahchi' quik'orom : « Re' hat til aweht'alim i wili chi coric : Hab wach re' rik'or ri̱b chi k'atal k'oric , ru̱c' re're' c'ahchi' rik'orom lok chi ma' ra̱j ta wach i hab wach wilic chi k'atal k'oric . Je' re' k'uru' wi re' hat nawok'tam je i Jesus wili , ra̱j rik'orom chi c'ahchi' ac'uhtam lok chi re' k'atal k'oric aj Ro̱ma ma' re' ta chic i k'atal k'oric , nqui take .
43014001	Faith	Chiri̱j wili xik'or wo' chic keh chi je' wili : « Re' hin xnik'or chic aweh tak chi nawojic , xa re' la' ma' riban ntz'iric pan ac'ux tak ru'um re're' . Re' hin weht'alim chi re' hat-tak ch'iclic ac'ux tak chiri̱j i Dios , xa re' la' je' ricab rich'iquinjic ac'ux na'n tak chiri̱j ru' je' wo' re' rich'iquinjic ac'ux cha'n tak yu'na chiwi̱j i hin
50001028	Faith	Re' hat-tak k'uru' c'ul chato'bej awi̱b tak eh ma̱yohbalej tak take quik'etbic pa̱m abe̱h tak maj re' ti'c'axic ncojoric cho chana̱ tak ncamanic xa c'uhtbal reh chi re' Dios narisacham quiwach take c'acharel re're' wi ma' nquijal wach quino'jbal . Ma' xa re' ta re' , re' la' wo' ti'c'axic ncojoric chana̱ tak ncamanic chi c'uhtbal reh chi re' hat-tak na̱co'ljic tak eh re' aco'lbal tak re're' til wo' re' Dios nariye'bic aweh tak .
43015016	Grace	Re' cok ru' c'olok pan ac'ux tak wili : Re' hat-tak tiwih'ic tak pan jenaj wach capew-bal wu̱c' i hin ru'um chi re' wo' hin xinchihbic cho awach tak , ma' ru'um ta nak chi re' ta nak hat-tak xatchihbic tak cho niwach hin . « Chi je' aj re' awih'ic tak wu̱c' pan jenaj wach capew-bal , re' hin nitik'a̱b chic cho wach chi natojok tak k'orol reh niC'uhbal , q'uihal take c'acharel naquiniminic reh eh enquicoj qui̱b chi junpech chi waj tahkanel chic take . Je' wo' chic , re' hin nitik'a̱b chic cho wach wili : Re' xa pa' bih pahkanic na'n tak johtok reh wAja̱w Dios , nariye'eric cho aweh tak wi xa'n ati̱j tak chi c'ahchi' acojom tak wach chi wilic wajawric .
58011004	Faith	Re' Awel jenaj queh take aj najtir k'i̱j xich'ica̱' ric'ux chiri̱j i Dios . Ru'um chi je' re' xiban re' Dios xik'or cho chi re're' coric wach ric'ux eh xic'ul cho i risi̱ chi c'ahchi' rik'orom chi k'e̱' wo' chic tare̱t i si̱ re're' chiwach i si̱ xikahsaj i ras , re' Cayin ribihnal . Ru'um rich'iquinjic ric'ux xiban i Awel , cu yu'na chi k'i̱j to̱b ta camnak chic , xa cu c'ahchi' wo' katikim ju' ribirmijic chiri̱j i holohic laj rino'jbal xiban ru' .
46004001	Recommendation	Yu'na was tak nicha̱k' aj niminel nwa̱j nik'orom aweh tak je' ricab naticapewenok tak chiki̱j i hoj aj k'orol riC'uhbal i Dios , re' wili capewenic cha'n tak : « Re' take wili raj camanom take i Jesus re' Pahbamaj chi K'atal K'oric . Re' take re' pahbamaj wo' take ru'um i Dios chi re' take re' naquibehsenic reh rik'ormojic riC'uhbal chi risakomsjic wach take rino'jbal ru' re' ma' sakomomaj ta nak cho wach najtir k'i̱j , nqui capewenic cha'n tak chiki̱j .
66006013	Description	Re' take ch'imi̱l xik'ehbic cho wach ac'al xa je' chic ricab quik'ehbic cho wach i che̱' naquipuh cho ru'um cow laj te̱w .
46010014	Recommendation	Je' re' k'uru' was tak nicha̱k' aj niminel re' k'e̱' ti' tiwic'raj tak , til nipahkaj aweh tak chi chak'eb lok chiri̱j ac'ux tak take riye'eric quiwa'ric take xa pa' bih jaric nye'eric quilok'il chi jelow-bal i manlic Dios .
45012021	Recommendation	Chi je' re' i no'jbal riyew i Dios , re' hin niyew wo' aweh tak i no'jbal wili : Ma̱yew tak k'ab chi re' rajawric i aj banol reh c'ahbilal eriyew pan ac'al i holohic laj no'jbal wilic awu̱c' tak , re' la' cha'n tak chayew tak pan ac'al i rajawric i banol reh c'ahbilal ru̱c' ribanaric i holohic laj no'jbal .
55002014	Recommendation	Re' hat wilic awajawric re' ye'o̱j aweh ru'um i Dios . Je' re' k'uru' re' take k'oric cu re' xnicohlaj lok rik'ormojic aweh chatik ju' rik'ormojic queh take aj niminel reh chi ma' eta niq'uic pan quic'ux . Je' wo' , chak'or queh chi ma' nquibanlom take k'oric chi xa ma'xta bih riwi̱' maj re're' xa ma'xta bih eritik queh , re' la' enca'n ru̱c' re're' xa riyojoric quic'ux take c'acharel re' equibirinic reh take k'oric re're' .
59004008	Recommendation	Je' wo' chic , chajunehtej awi̱b tak ru̱c' i Dios eh re're' erijunehtej wo' cho ri̱b awu̱c' tak . Raj nchel hat-tak aj mahc , chacoj tak rehtal i wili : Chacana̱' tak ribanjic i c'ahbilal . Re' hat-tak re' quib ac'ux tak , chawesaj tak lok pan awa̱mna tak i no'jbal re're' eh chasakbej wach awa̱mna tak .
59002009	Sin	Tz'a̱b ru' wi xa suk chic nawilow tak take bihomak eh re' take niba̱' xa ri̱j ti wach ac'ux nawil tak , ru̱c' re're' c'ahchi' ac'uhtam tak chi ma' holohic ta c'ahchi'ca̱t tak , c'ahchi' la' amahcanic tak ra̱j rik'orom eh re' Lok' laj Hu̱j tz'ihmbimaj wi̱' i Lok' laj riC'uhbal i Dios rik'or chi tanlic chi enye'eric ti'c'axic chana̱ tak ru'um nok xatiq'uic tak k'e̱' china̱ chaj bih rik'or .
52004007	Grace	Chaj wa'ric nankak'or je aweh tak re're' ? Nkak'or aweh tak ru'um chi re' kAja̱w Dios ma' xojriyuk'ej ta ru̱c' chi nakac'acharic chipam i yibel wach no'jbal , xojriyuk'ej la' cho chi nakac'acharic pan jenaj tz'iro̱j wach c'acharic .
45001018	Sin	Queh take c'acharel je' ru̱c' c'ahbilal nca'n eh ma' coric ta wach quino'jbal , re' Dios riyeb cho chi eht'aljic cu ar pan taxa̱j chi ma' suk ta rilow cho re're' eh ru'um re' riyew cho ti'c'axic chi quina̱ . Re' take c'acharel je' re' quiwi̱' ma' nquicana̱' ta wo' chi toco̱m c'acharel nquicoj wach i coric laj tijinic chiri̱j i Dios
62004007	Faith	Was tak nicha̱k' aj niminel re' k'e̱' ti' tiwic'raj tak , re' c'axoj i̱b ar nchalic ru̱c' i Dios . Ru'um aj re' kac'ax tak ki̱b chi kawach rehtalil chi hoj chic rac'u̱n rixk'u̱n i Dios . Je' re' nik'or chi cha'n tak maj xa hab wach ric'ax i ras richa̱k' ra̱j rik'orom chi rac'u̱n rixk'u̱n chic i Dios . Ma' xa re' ta re' , je' la' wo' wi je' re' riban re're' til c'ahchi' ric'uhtam chi reht'alim i rino'jbal i Dios chi coric .
62002009	Sin	Ru'um aj re' , hab wach nk'oric chi wilic pan jenaj wach c'uxlis ch'i̱l i Dios je' wo' quich'i̱l take quiniminic reh eh wi xa cu rixowej wo' wach i rich aj niminel , re' c'acharel re're' xa cu pan k'ekom laj no'jbal wo' c'acharic riban .
60004014	Grace	Je' wo' chic , k'e̱' wo' chic ato̱b chaweh tak nok nac'ul tak i tz'ujuric ru'um reh rinimjic i kAja̱w Jesus re' Ajabe̱s Pahbamaj chi K'atal K'oric . Nik'or chi je' re' maj nanac'ul tak i ti' ru'um reh animinic tak , re' Lok' laj rUxlabal i Dios nwih'ic awu̱c' tak chi awaj to'o̱l tak . Coric aj ru' , re' take c'acharel re' ma' re' ta aj niminel take ma' holohic ta laj no'jbal nquik'or chiri̱j i kAja̱w Jesus xa re' la' hat-tak riye'eric chic rilok'il i na'n tak .
44021019	Grace	Ar aj ru' re' ma' Lu̱' xic'alenej take eh p'uht rik'orom queh chi chaklic chi̱' i nic' pa' nimal xiban i Dios chi quixilac take ma' re' ta ra̱' ri'sil cho ma' Israhel ru̱c' i c'uhbalanic xiban chi quixilac .
43008046	Sin	Chaj wa'ric k'uru' chi ma' nacoj ta tak niwach i hin wi xa coric wo' quink'oric ? Je' wo' chic , ma' eta riban chi enak'or tak chi ru'um reh nino'jbal i hin ma' nacoj ta tak wach niC'uhbal maj ma' jeno' aweh tak eric'uhtaj chi wilic ta nak jeno' mahc nibanam .
58010017	Grace	Chi rik'orom chic lok re're' , re' Dios xik'or wo' i wili : “ Re' hin ma' jaruj ta chic naric'ulic cho pa nic'ux chi hat-tak aj mahc , nqui xik'or .
46001005	Grace	Coric nik'or , ru'um chi xach'ica̱' ac'ux chiri̱j i Jesus , re' kAja̱w Dios xa je' na riyew aweh tak jenaj abihomal , xiyew chic aweh tak riq'uihal acuse'sbal tak je' ricab naxiyew wo' aweh tak chi wilic ano'jbal tak chi rirakmajic chiri̱j riC'uhbal , on chi wilic awajawric tak chi rik'ormojic i riC'uhbal .
45015030	Recommendation	Hat-tak wich aj niminel , ru'um chi ar chic chiri̱j i Jesus re' Pahbamaj chi K'atal K'oric ch'iclic ac'ux tak eh chi re' Lok' laj Uxlabal nbanic chi wilic c'axoj i̱b awu̱c' tak , re' hin nipahkaj aweh tak i to'bonic wili chi tipahkanok tak pan ati̱j chi re' Dios equirito'bej cho .
43007020	Violence	Naxquibiraj take tinamit chi re' Jesus xik'or chi naquicansam , je' wili xquik'or reh : « Re' hat ma' suk ta pa̱m ana̱ ru'um i ma' tob laj uxlabal maj c'ahchi' ak'orom chi na̱cansjic eh ma' hab ta wo' wach c'ahchi' ribanic aweh , nqui tak reh .
45003025	Grace	Je' re' nok ru̱c' i quimic xic'ul i Jesus re' xwachjic je' ricab nok re' take c'acharel najtir k'i̱j nquiwachej ric'atjic i me̱' ncansjic ru'um reh quimahc , re' Dios xic'uhtaj chi re' Jesus re' aj re' ncuybic reh quimahc take c'acharel nok nquicoj wach chi re're' xquimic chiqui̱j chi quico'ljic . Ru̱c' xiban i Dios re're' , nc'uhtunic lok wach chi til riban i ch'ukuj k'oric china̱ i quimahc take c'acharel . Je' re' nik'or ru'um chi cu yu'na re' quimahc take aj najtir k'i̱j ma' ja' ch'uku̱j ta wo' wach ru'um i Dios ru'um nok chi cu c'ahchi' ruy'em rik'ijil naribanaric wi̱' re're' .
43018018	Description	Chiri̱j wili re' ma' Luch xo̱j pah'ok cu̱c' take ju'jun c'acharel quicamanic chipam i pa̱t re're' , re' quich'i̱l qui̱b ch'i̱l take ju'jun take aj cha'janel wo' reh pa̱t re're' eh ar xcahnic chi k'ixinic maj chi'nchel take c'acharel re're' xquic'ula̱' lok quik'a̱k' ru'um reh c'uxic c'ahchi' ribanam eh ar c'ahchi' quik'ixinsam cok qui̱b .
49006011	Recommendation	maj je' ricab nok jeno' sol xa tiklic wo' ru̱c' take chi'nchel ritz'a'bal ncamanic reh chi k'ak'anic je' wo' re' i rito'bal i Dios , re're' camanok aweh tak chi peletenic ru̱c' aj Yahm nok re're' xa tok'-tok' cho chi ajot'oric tak .
43013037	Faith	Re' Luch k'uru' je' wili xik'or : « Ha̱w , chaj wa'ric ma' eta riban chi etinitahkej yu'na ? maj wi ta la' curman chi re' hin eniyew nic'acharic pan quimic awu'um aweh hat , re' hin enak niban re're' , nqui Luch .
50004007	Faith	Chapahkaj aj tak reh Dios atobjic tak eh re're' nariyeb cho aweh tak . Je' wo' , ru'um chi re' hat-tak ch'iclic ac'ux tak chiri̱j i Jesus , re' Dios nariyeb wo' cho aweh tak i sukquil c'uxlis re' nariwih'ic pan awa̱mna tak nok wilic ac'axquilal tak to̱b ta nchel ma' narak ta tak chiri̱j chaj bih riwi̱' nok re' Dios xiyew cho chana̱ tak re're' . Je' re' cha'n tak k'uru' reh chi re' sukquil c'uxlis na̱c'ulum tak re're' narito'bonic aweh tak chi ench'ihquic awa̱mna tak eh chi ma' eta nyoj acapew-bal tak .
59003009	Faith	Je' wo' chic nok ar ru̱c' aj Yahm nchalic take k'oric riban jeno' c'acharel , wilic pech je' wili nc'uluric : Re' hoj ru̱c' i ka̱k' nkayew rilok'il i Ajabe̱s Dios eh je' wo' ru̱c' wo' i ka̱k' nkasihtaj take c'acharel re' ritik'inic i Dios take chi narilmijic i rino'jbal ru' .
46005010	Sin	Naxnitz'ihmbaj je aweh tak re're' , ma' xink'oric ta chiri̱j chi re' hat-tak ma' eta chic riban chi enak'o'rej tak chi'nchel c'acharel ma' re' ta take aj niminel . Coric , chi quixilac take ru' wilic wo' nca'n ribanaric i c'oyomal . Wilic wo' take c'acharel re' ji̱k' quic'ux chiri̱j rirakmajic quibihomal . Wilic wo' take c'acharel re' k'e̱' suk queh relk'jic i cas quicha̱k' eh wilic wo' take c'acharel k'e̱' suk queh rilok'onjic wach take tiyo̱x . Raj la' hin ma' xink'oric ta chiqui̱j take c'acharel re're' maj wi til ta nak coric chi ma' eta chic nak'o'rej tak on enawilow tak quiwach take c'acharel aj mahc take , ra̱j nak rik'orom chi re' hat-tak curman nak chi na̱welic tak je china̱ ac'al .
44026009	Sin	Chiri̱j chic rik'ormojic lok re're' , re' ma' Lu̱' je' wili xik'or reh Acri̱pa : « Yu'na nanik'oric so' awu̱c' tak chiri̱j chic chaj bih take nibanam cho : Pan nic'ux i hin , riwi̱' la' nchel take xniban cho najtir chi ribanaric take nic' nimal ti'c'axic xniban cho queh take quiniminic reh Jesus re' ribihnej chi aj Nasaret .
61002014	Sin	Ricab k'oric , re' take toco̱m chic mahc nca'n take c'acharel re're' , ric'am cho ti'c'axic chi quina̱ . Re' aj take wili i mahc nca'n : Xa ma' nquilow ti wach jeno' ixok , xa nok wo' ti nquic'ax wach ribanaric i c'oyomal ru̱c' . Je' wo' , xa eli̱c wo' c'ahchi'que̱b chi mahcanic chi xa ma' quich'i'tjic ta chic chi banoj mahc . Je' wo' chic , xa ma' c'axic ta chi queh quik'eb-eric pan mahc take ja' cow ta quic'ux pan niminic reh chi naquimahcanic quich'i̱l . Je' wo' chic , re' take re' ocronak take chi ric'axaric wach i bihomal ru'um risahq'uil i tumi̱n . Ru'um aj chi'nchel re're' narichalic rinimal ti'c'axic chi quina̱ take c'acharel re're' .
43010012	Description	ra̱j ncha'janic queh me̱' chi xa ritojbal ric'ax eh ma' re' ta wo' re' nehchenic queh , re' c'acharel re're' narilow chi nc'ulic lok i josk' laj q'uiche̱' tz'i' , pe̱t nelic je eh ricana̱' cahnok take me̱' pan k'ab i chicop re're' . Chi je' re' wilic take me̱' quic'uxuric ru'um eh re' take ju'jun chic chi me̱' quicahnic xa haj nquipuhcaj qui̱b .
59001019	Recommendation	Was tak nicha̱k' aj niminel re' ti' tiwic'raj tak , yu'na chacoj tak rehtal i nanik'orom wili : Curman chi hoj ok tak t'ulic chi ribirmijic rik'orbal i Dios eh je' wo' chi naka'nam ri̱j chi pe̱t chaj bih nakak'orom . Je' wo' , curman chi re' hoj ma' xa hoj ta ok ti mahnic' chi enchalic kajosk'il .
46009014	Recommendation	Ma' xa ta ar rik'or chi je' re' , je' la' wo' re' k'oric xitak'a̱' rinimjic i kAja̱w Jesus queh nic' pa' q'uihal naquiniminic reh riC'uhbal . Re're' xik'or cho chi hab wach take narik'ormojic queh riC'uhbal , re' wo' take re' naquilbic reh take quik'oric reh c'uhbal ru̱c' pa' bih nca̱j pan quic'acharic .
43012046	Grace	Re' hin til quinsakomonic pa̱m i quicapew-bal take c'acharel eh re' riwi̱' i nichalic ayu' wach ac'al re' wili : Chi re' take c'acharel re' nquich'ica̱' quic'ux chiwi̱j ma' eta chic quiwih'ic chi cu k'ekom pa̱m i quicapew-bal .
43005014	Description	Chiri̱j chic chi'nchel i k'oric xca'n take c'amol quibe̱h take wich ra̱' ri'sil cho ma' Israhel ru̱c' i winak re're' , cu re' aj chic ru' xina'bej ribihnal i Jesus naxquirak qui̱b chi chi̱' i Lok' laj Pa̱t re' nlok'onjic wi̱' wach i Dios eh ar je' wili xk'ormojic reh ru'um i Jesus : « Yu'na xc'ulic chic ac'ux ma' timahcanic chic k'uru' maj ma' nchalic nchel chana̱ jeno' ti'c'axic nim wach chiwach i xac'ul lok , nqui xk'ormojic reh .
46016014	Recommendation	Ma' xa ta re're' , chac'ax la' wo' awas acha̱k' tak ru̱c' xa pa' bih na̱banam tak .
43014015	Recommendation	« Ru'um chi re' hat-tak na̱banam tak haj wilic rik'or i niC'uhbal maj ti' quinawic'raj tak ,
58012025	Recommendation	Je' re' nok ru'um chi re' Dios k'e̱' wo' chic chak'wachquil ricuse'sbal xiyew cho chi kana̱ , chacoj tak rehtal i wili : Ma̱cana̱' tak ribirmijic rik'orbal . Je' re' nik'or maj wi re' take kama̱m kati't ma'xta quico'ljic chiwach i ti'c'axic xye'eric chi quina̱ ru'um chi ma'xta chic nquinimej i xik'or i Dios nah yu̱k' Sinayih , ra̱j rik'orom chi k'e̱' wo' chic yohbalil wilco̱j wi̱' wi re' hoj enkacana̱' rinimjic rik'orbal i Jesus re' wilic chic tok ar pan taxa̱j .
48004008	Sin	Je' chic re' ru' riwi̱' ac'acharic tak yu'na xa re' la' til pa ricorquil , pan jenaj cho k'i̱j nok ja' nana'bej ta nak tak wach i Dios , re' hat-tak je' nak acab tak jeno' aj camanom cow chopo̱j na̱ chi camanic , cow nak chopolca̱t tak cho ru̱c' acapew-bal tak chi rinimjic wach take tz'akoj tiyo̱x eh chi ma' re' ta wo' coric dios take .
44003026	Grace	« Chi ric'ulmujic aj cuse'sbal re're' , re' Dios xiban chi re' rac'u̱n xq'uihic cho chi raj k'orol ric'uhbal eh chi je' re' xitak'a̱' cho awu̱c' tak chi pe̱t chi rik'ormojic aweh tak chi na̱cana̱b tak amahc , nqui ma' Luch .
44010039	Violence	« Re' hoj xkilow chi'nchel re' chaj bih xiban pan tinamit Jerusalen , je' wo' pan toco̱m chic tinamit reh riyuk'ul Jure̱ya eh ru'um re' nkayew kachi̱' chi je' re' xiban cho . Je' wo' nkayew kachi̱' chi re' Jesus re're' , re' xquich'ila̱' wach curu̱s chi ricansjic ,
46001010	Recommendation	Hat-tak wich aj niminel reh Jesus , ru'um nibiraj chi chaxilac hat-tak wilic c'axquilal , re' hin ru̱c' i wajawric ye'o̱j wi̱n ru'um i Jesus re' Pahbamaj chi K'atal K'oric til nwa̱j nibanam aweh tak i tak'anic wili : Cha'n tak chi xa jenaj ok chic wach ak'orbal tak ru̱c' chaj bih nawa̱j ak'orom chawach tak . Ma' ok re' i ch'akoj i̱b ru̱c' take rehreh wach no'jbal eriyew rajawric chaxilac tak , re' la' hat-tak cha'n tak chi xa jenaj ok wach ano'jbal tak ru̱c' chaj bih nacapaj tak on chaj bih nak'or chawach tak . Ru̱c' chi je' re' c'acharic ena'n tak , etiwih'ic tak pan jenaj manlic wach c'uxlis chawunchelal tak .
51001021	Sin	je' ricab xiban cho awu̱c' hat-tak . Je' re' nik'or maj najtir cho re' hat-tak ma' wilca̱t ta nak tak pan suk laj wih'ic ru̱c' i Dios eh nawixowej nak tak wach ru' ru'um reh ano'jbal tak chi ribanaric i c'ahbilal . Raj yu'na ma' je' ta chic re' awi̱' tak , xatye'eric la' tak pan jenaj sukquil ch'i̱l i Dios
55002022	Recommendation	Re' aj re' riwi̱' k'uru' Timote̱yo , chi nik'orom chic aweh chi chak'eb lok chiri̱j ac'ux chi'nchel c'ahbilal no̱j wi̱' quicapew-bal take q'uijolak . Re' la' cha'n chayew ac'ux chi c'acharic chi coric wach ano'jbal . Coric ok wo' wach ak'orbal , chac'am wo' na̱ pa' bih nk'ormojic aweh . Je' wo' , chac'ax i Dios eh tiwih'ok tak pan sukquil c'uxlis , je' ricab nca'n take xsaksjic chic wach i ca̱mna ru'um i Dios eh chi je' re' nquilok'ej wach .
51003001	Faith	Ru'um chi re' hat-tak ac' laj c'acharic chic wilic aweh tak je' ricab chi re' Jesus re' Pahbamaj chi K'atal K'oric xic'ul jenaj ac' laj c'acharic naxuctic cho chi quixilac take camnak , re' hin nik'or aweh tak chi chayew ac'ux tak chiri̱j rirakmajic chiri̱j take tijinic nchalic rik'ormojic ar pan taxa̱j , re' ye'o̱j wi̱' rilok'il i Jesus chi rich k'atal k'oric cok Dios je' ricab nanye'eric rilok'il jeno' c'acharel nantz'ukunjic cok chi riche̱l jeno' k'atal k'oric .
66008007	Violence	Nok re' pe̱t aj tz'e' wa̱ch xupej pa̱m risu̱b , xkajic cho wach ac'al yohbal wach sak'wach ch'i̱l k'a̱k' xilacamaj chi quic' re' xibanic chi k'e̱' wo' chic q'uihal take che̱' c'aham ch'i̱l rex laj pi̱m xic'ahtic chi cu rehtal jenaj reh ro̱x seht reh chi'nchel che̱' c'aham ch'i̱l i rex laj pi̱m ayu' wach ac'al xic'ahtic .
66011017	Faith	chi je' wili i c'ahchi' quik'orom : “ K-Aja̱w Dios , xa re' wach i hat k'e̱' rinimal wach awajawric wilic . Nok ma' ja' tik'imaj ta wo' wach ac'al re' hat xa wilca̱t wo' nak chic cho , xa wilca̱t wo' yu'na eh xa na̱wih'ic wo' chi junelic k'i̱j sakom . Aweh aj i hat nkatioxej chi c'ahchi' ac'uhtam rinimal wach awajawric eh ru̱c' re're' c'ahchi' wo' ak'atbic k'oric chi quina̱ chi'nchel i tinamit wach ac'al .
43004010	Grace	Je' re' k'uru' re' Jesus je' wili ric'u'ljic xiban : « Til ta wo' nak aweht'alim chaj bih riyew i Dios chi si̱ eh aweht'alim ta wo' nak chi nim wach wajawric i hin re' c'ahchi' nipahkam cok so' niha̱' aweh , re' hat enak napahkaj aha̱' wi̱n eh enak niyew aweh i ha' re' riyew i c'acharic , nqui Jesus .
51003004	Grace	xa re' la' ru' na'ilmijok wo' chic wach ayu' i Jesus re' Pahbamaj chi K'atal K'oric re' til xye'bic wo' reh ac'acharic tak , narilmijic wo' wach i lok'il ye'o̱j aweh tak je' ricab narilmijic wach i rinimal wach i lok'il ye'o̱j reh Jesus .
43020031	Faith	Je' re' ajic re' nic' pa' nimal xnitz'ihmbaj chiri̱j i Jesus , xniban chi je' re' ru'um nok nwa̱j chi ru̱c' re're' enacoj tak wach chi re' Jesus , re' i Pahbamaj chi K'atal K'oric eh je' wo' chi re're' i rAc'u̱n i Dios . Wi xacoj tak wach re're' , re' Jesus eriyew aweh tak chi etic'acharic tak chi junelic k'i̱j sakom .
62004006	Faith	Raj cok i hoj re' kojk'oric reh ribiral i Jesus , til hoj rac'u̱n rixk'u̱n i Dios eh ru'um chi je' re' kawi̱' , til nkarak chiri̱j chi re' Lok' laj Uxlabal nc'uhtunic reh i ricorquilal eh wi re're' c'ahchi' riye'bic rik'orbal jeno' aj c'uhbalanel on wi re' aj Yahm c'ahchi' riye'bic rik'orbal . Je' wo' , je' wili nc'uluric cu̱c' take c'acharel quibirinic reh kac'uhtunic : Re' c'acharel ricojom wach i Dios re're' til ric'ul chi coric kac'uhtunic . Raj nchel i c'acharel ma' re' ta rac'u̱n rixk'u̱n i Dios , re're' ma' ric'ul ta kac'uhtunic .
65001012	Description	Je' re' nok , chayohbalej awi̱b tak ru̱c' quino'jbal i take c'acharel re're' je' ricab nok re' take aj behsem nimak tak cano̱wa nquiyohbalej qui̱b chi ma' no̱j quituhyaj qui̱b chiwach take abaj wilque̱b pan ha' . Je' re' nik'or maj je' wili i quino'jbal nquic'uhtaj take aj tijinel re're' : Je' ricab , nanamol awi̱b tak chi ric'uxuric take pa' bih wi'c natik'a̱' tak , re' take re' xa ta nak nquic'uhtaj chi nquiyohbalej so' wach i Dios . Je' wo' , to̱b ta nak wilque̱b chaxilac nanamol awi̱b tak chi rilok'onjic i Dios on nanamol awi̱b tak chi ric'uhtjic achak'lamil chawach tak , re' take re' quiwih'ic awu̱c' tak xa reh chi riye'eric chi suk quipa̱m . Je' wo' chic , re' take aj tijinel re're' xa je' quicab take su̱tz' re' xa c'ul c'amoj take je ru'um i te̱w ma' re' ta jab nquic'am cho , on xa je' quicab wo' take che̱' ma' quiwachanic ta pa rik'ijil . Je' re' nik'or maj ma'xta bih jeno' holonquilal ric'am cho queh take aj niminel chi naquiq'uihic chipam quiniminic . Ru'um aj re' nik'or aweh tak chi re' take aj tijinel re're' til ma'xta cu̱c' i c'acharic ye'o̱j ru'um i Lok' laj rUxlabal i Dios eh ru'um chi ma' choplic ta wo' quic'ux chiri̱j rinimjic i Dios xa je' na quicab take che̱' chuku̱j take lok pa ra̱' .
44005015	Description	eh je' wo' yohbal wach take lok' laj nawa̱l xbanaric cu'um take c'amol be̱h re're' . Ru'um aj re' , re' take tinamit aj Jerusalen xquiyew je wach tak ch'aht i quiyowa̱b eh xquic'am je chi chi̱' tak be̱h reh chi na ic'ok ponok ma' Luch to̱b ta xa re' rina̱ch encutbic chi quina̱ ,
49006016	Faith	Chiri̱j lok chi'nchel wili , nipahkaj aweh tak chi riman chic chach'ica̱' ac'ux tak chiri̱j i kAja̱w Jesus reh chi na̱co'lem awi̱b tak chiwach take xa pa' bih ricoj cho aj Yahm chi ajot'oric tak . Nok re' hat-tak nach'ica̱' ac'ux tak , je' na wa'ric jenaj acamanbal tak je' ricab i coten laj ch'ihch' ricoj i sol chi co'lbal ri̱b chiwach take tz'ob-bal koplic cho rik'ak'il ncuturic cho chiri̱j chi cansbal reh .
51003023	Recommendation	tiniminok la' tak chi coric ru'um nok re' nic' pa' nimal camanic nquipahkaj aweh tak curman chi na̱banam tak ru̱c' chi'nchel ac'ux tak chi lok'onbal wach i Dios , ma' ok xa reh rakbal alok'il tak chiwach jeno' c'acharel .
58012016	Recommendation	Je' wo' chic ma' nwih'ic jeno' aweh tak ericut ri̱b pan yibel wach no'jbal , on ma' ta jeno' aweh tak eriyew pa ro̱k i lok'il riyew reh Dios je' ricab xc'uluric cho najtir k'i̱j ru̱c' i Esawuh re' xa ru̱c' ti junwa̱' chi c'uxbal xijal wach ru̱c' richa̱k' i rilok'il wilic chi pe̱t nak ac'unbe̱s chiwach i raja̱w .
43018040	Sin	Naxquibiraj re're' , chi cunchelal take c'acharel re're' je' wili xquik'or chi cow : « Ma' nka̱j ta chi re' Jesus enawok'taj je , re' la' Warawas nka̱j , nqui take . Je' re' xquik'or to̱b ta queht'alim wo' nak chi re' Warawas jenaj aj lek' .
55003004	Sin	Ma' xa re' ta re' naca'nam take c'acharel re're' , naquik'ahsam la' wo' take cas quicha̱k' pan quik'ab take aj ixowonel . Naricowjic wo' quicapew-bal chi xa re' chic ribanaric i c'ahbilal naca'nam . Je' wo' , nariq'uic na̱ quik'itk'itil chiwach i Dios eh ma'xta chic quic'axam i Dios , re' la' chic ric'axaric wach i sic'oj sukquil quic'ux china̱ ac'al wili nacotowem ribanaric chiwach risiq'uiric i Dios .
50002009	Grace	Ru'um aj rino'jbal re're' , re' Dios xiyew reh jenaj lok'il re' k'e̱' wo' chic nimal wach eh ma' hab ta chic jeno' wach wilic reh . Re' aj wili i lok'il re're' : Nak'ormojok ribihnal , narik'ormojic wo' chi re're' Ajabe̱s maj re' i bihnal re're' nc'uhtunic lok wi̱' chi xa re' wo' re' wilic rajawric chi quina̱ chi'nchel tinamit , nqui rik'or i bi̱ch re're' .
61001016	Description	Re' c'uhbal k'oro̱j wu'um ch'i̱l take wich raj k'orol i Dios chiri̱j rinimal wach riwa'ric i Jesus re' Pahbamaj chi K'atal K'oric je' wo' chiri̱j wo' chic ric'ulic lok , ma' xa ta pan kac'ux xkatik'a̱' wach je' ricab nbanaric ru̱c' take xa pa' bih c'uhbal xa tik'imaj wach , re' la' c'uhbal nkak'or re're' coric wach ru'um nok re' hoj xkilow chi manlic chi re' Jesus til wilic rinimal rilok'il .
61003016	Sin	Ma' xa ta chiri̱j i re' nk'oric chipam take ju'jun i hu̱j xitz'ihmbaj , nk'oric la' wo' chiri̱j i Jesus , xa re' la' ru' nank'oric i ma' Lu̱' chiri̱j re're' , wilic take k'oric pa rihu̱j k'e̱' c'axic chi rakmajic chiri̱j eh re're' riwi̱' chi toco̱m chic riwi̱' take k'oric nanelic chi quiwach take c'acharel je' ru̱c' ma' nqueht'alij ta chi coric take tijinic re' c'uhtumaj keh hoj aj niminel . Re' take c'acharel re're' ma' cow ta ch'iclic quic'ux chiri̱j i Jesus eh xa na̱ ru' toco̱m wo' nelic chi quiwach take k'oric nanquilow wach take toco̱m chic hu̱j re' tz'ihmbimaj cahnok chi pa̱m i Lok' laj Hu̱j re' wilic wi̱' riC'uhbal i Dios . Ru'um aj chi je' re' nca'n take c'acharel re're' , re' Dios narisacham quiwach .
44014014	Description	Xa re' la' ma' Lu̱' ch'i̱l Wernaweh naxquirak chiri̱j chi naquicansjic nak take wacax chi ye'bal quilok'il , xquik'ihtaj qui̱b chiwach i aj k'ahsem si̱ re're' chi ma'xta ribanam chi je' re' . Chiri̱j re' nok quiwekem chic quiso' rehtalil chi ma' xic'ul ta quiwach chi je' re' naribanaric nak queh , xquiminej cok qui̱b chi quixilac take tinamit chi xa q'ueric chic quichi̱'
45015008	Faith	Ma' xa ta re're' xiban i Jesus re' Pahbamaj chi K'atal K'oric je' la' wo' re're' naxwih'ic ayu' wach ac'al xinimej i camanic re' xye'jic ru'um i Dios chi quitobjic take rich ra̱' ri'sil cho ma' Israhel . Ru̱c' i xiban re're' xc'uhtjic queh ricorquilal chi re' Dios c'ahchi' rimana̱b wach rik'orbal riyeb cho queh take kama̱m kati't .
59001026	Sin	Je' wo' chic , xa hab wach c'acharel re' ricapaj chi manlic aj niminel chiwach i Dios xa re' la' wi ma' riyohbalej ta ju' ra̱k' chi k'oric , xa rijot'oric wo' ri̱b riban . Wi je' re' riban i c'acharel re're' , xa ma'xta bih ritik reh i niminic c'ahchi' ribanam chiwach i Dios
43015020	Recommendation	« Chi rehreh aj chic wach ano'jbal tak cu̱c' take tinamit re're' , naquixowej awach tak . Nabanjok aweh tak chi je' re' , nwa̱j chi c'olok cho pan ac'ux tak take k'oric nk'ormojic chi je' wili : Re' aj camanom ma' k'e̱' ta wo' chic riwa'ric chiwach i ajabe̱s , nqui nik'or aweh tak . « Ru̱c' aj take k'oric re're' cowjok ac'ux tak maj nik'or aweh tak chi je' ricab chi wilic take c'acharel enquic'ul ac'uhbal tak je' ricab nca'n ru̱c' niC'uhbal yu'na , wilic wo' take c'acharel naca̱t tak quiyeb chi ti'c'axic je' ricab xca'n wi̱n i hin .
43008031	Faith	Queh aj take kich ra̱' ri'sil cho ma' Israhel xicojbic i k'oric xik'or , je' wo' wili xik'or queh : « Wi re' hat-tak xatik tak ju' ric'amaric na̱ niC'uhbal ra̱j rik'orom chi til coric xatoquic tak chi waj tahkanel .
44007011	Description	Chi je' aj re' ricamaj , pan jenaj k'i̱j xc'uluric cho chi re' take tinamit pa riyuk'ul i Eji̱pto ch'i̱l wo' take tinamit ayu' Canahan re' yuk'ul wilco̱j wi̱' yu'na , k'e̱' ti' xquilow wach ru'um reh jenaj rinimal wi'jalel re' xbanic chi re' take kama̱m kati't xa ta nak chic chi lok' xquirak quiwa' chipam i quiyuk'ul .
63001004	Faith	Re' hin ma' Wa̱n k'e̱' naxchalic risukquil nic'ux cu'um take jarub pa' chi aj niminel nquimol quib chipam acomonil tak maj nibiram chi re' take re' c'ahchi' quic'amam na̱ i coric laj niminic je' ricab ritak'a̱b cho i kAja̱w Dios .
54005008	Faith	Je' re' nik'or maj jeno' aj niminel ma' ric'ul ta chi reh chi enk'ormojic reh chi aj niminel wi ma' ricapaj riliric take pa' take cho reh eh xa ta wo' nak ricapaj take raj pan pa̱t re' c'axic wo' nca'n . Ru'um reh riban re're' , nariwih'ic k'ilo̱j china̱ maj re' rimahc k'e̱' wo' chic c'ahbil chiwach i pa' bih mahc riban jeno' ma' re' ta aj niminel .
58010022	Faith	Chi keht'alim aj chic i wili chiri̱j i Jesus nipahkaj aweh tak chi kojwih'ok tak chiwach i Dios chi coric wach kac'ux eh je' wo' chi ch'iclic ok kac'ux chi manlic chiri̱j i Dios . Je' wo' , je' ricab nc'uluric ru̱c' i aj k'ahsem si̱ nanoquic cok chiwach i Dios , pe̱t risakbej ri̱b nariban riti̱n ru̱c' sak wach ha' , on je' ricab nc'uluric ru̱c' c'acharel nchalic chiwach i Dios chi pahkbal cuybal rimahc , ric'raj ri̱b chi cuyu̱j chic rimahc nanquihrjic i riquiq'ue̱l take chicop cansamaj pa ribihnal , je' wo' re' c'ulurok ku̱c' i hoj ru̱c' kawih'ic chiwach i Dios chi ma'xta chic kamahc , kojwih'ok chiwach ru̱c' sakil wach i ka̱mna .
48001023	Description	Haj ti cok wilic i queht'alim take kas kacha̱k' re're' , xa re' ti chi je' wili k'oric nquibiraj chiwi̱j : « Re' winak nbanic nak cho ti'c'axic queh take aj niminel reh Jesus , yu'na re' chic re' c'ahchi' rik'oric reh i holohic laj c'uhbal chiri̱j i Jesus re' rixowem nak cho wach naxiban cho , nqui k'oric nquibiraj .
44027034	Recommendation	Ru'um aj re' til nipahkaj aweh tak yu'na chi cha'n awa' aha̱' tak chi suk ru'um nok curman chi nariwih'ic awansil tak chi muhx chi elic lok cu chi chi̱' jeno' ye'a̱b . Nipahkaj wo' aweh tak chi ma' tiyo'jic tak maj ma' hab ta wach keh nariquimic chipam i c'axic wilco̱j wi̱' wili , nqui queh .
66002003	Faith	Je' re' ajic , weht'alim wo' chi chiwach i ti'c'axic chalic chana̱ tak , re' hat-tak xa c'ahchi' wo' acuyum tak ransil ru'um chi quinanimej tak eh re' camanic na'n tak ma' c'ahchi' ta acana̱b tak ribanaric , riman la' chic c'ahchi' achopom ac'ux tak chiri̱j .
56002002	Recommendation	Je' re' nok , re' take rijeb tak winak chi quixilac take aj niminel pan ac'uhtunic chak'or tak queh chi ma' ok xa cha'n aweh no'jbal nca'n . Je' wo' , chi holohic ok quino'jbal reh chi yohbalamaj ok quiwach . Ch'i̱l i re' , chak'or wo' queh chi nquisic' ok ri̱j quino'jbal eh chi cow ok quic'ux chi rinimjic i coric laj c'uhbal . Je' wo' chic , chak'or wo' queh chi xa ye'lic ok quik'ab chi ric'axaric cas quicha̱k' eh chi xa cuyu̱l ok wo' take nanc'ulic lok ti'c'axic chi quina̱ .
44017030	Recommendation	« Ru'um aj chi ma' je' ta ricab take tiyo̱x , re' Dios chiwach i rik'ijil wilco̱j wi̱' wili , xiyew keh chi nakeht'alim chi xic'saj chic lok i najtir rik'ijil re' ma' xeht'aljic ta wi̱' chi chalic reh ti'c'axic chi quina̱ take quilok'onic tiyo̱x . Ru'um aj re' xa haj pa' ye'a̱b re' wilque̱b wi̱' take aj lok'onel tiyo̱x , riyew rik'ormojic queh chi naquicana̱b i lok'onic tiyo̱x nca'n
43019025	Description	Nok wilic chic wach curu̱s i Jesus , ar wo' wilque̱b ponok take ixok wili : Re' ritu̱t i Jesus , re' richa̱k' ritu̱t i Jesus , re' Mari̱ya re' rehq'ue̱n i Quelyo̱pas eh ch'i̱l wo' i Mari̱ya aj Majta̱la .
66019013	Description	Je' wo' xa quic' chic riban riso' eh re' wili cojo̱j chi ribihnal : “ Re' aj Sakomonel Wach No'jbal wilic chipam riC'uhbal i Dios ” , nank'oric .
46008009	Recommendation	Re' cok ru' to̱b ta wo' tehlic nak ki̱j chi ric'uxuric take tiwic je' ru̱c' k'ahsamaj chiwach tiyo̱x , chayohbalej tak awi̱b chi ma̱jot' tak ricapew-bal jeno' aj niminel ja' cow ta ti ricapew-bal ru̱c' i Dios nok re' hat-tak nac'ux tak i tiwic re're' .
44013034	Grace	« Ma' xa re' ta re' xik'or , je' la' wo' xik'or chi je' wili : “ Re' lok' laj k'oric xnik'or cho reh Tawiy chi narich'ica̱b wi̱' ric'ux awu̱c' hat-tak narimanlajic wach , nqui xik'or . « Ru̱c' xik'or i Dios chi je' re' , xo̱j wo' manlajok wach i k'oric k'oro̱j cho ru'um wili chi ru̱c' rucsjic cho chi quixilac take camnak c'ahchi' ribanam chi re' riti'jolal i c'acharel xipahba̱' chi K'atal K'oric ma' jaruj ta narimikric ac'al .
43014020	Faith	Chipam i k'i̱j re're' nok na̱wilom wo' tak chic niwach , na̱rakam tak chiri̱j chi re' hin wilqui̱n pan jenaj wach c'uxlis ru̱c' i wAja̱w eh re' hat-tak na̱wih'ic wo' tak pan jenaj wach c'uxlis wu̱c' .
62002003	Faith	Re' hoj re' nkak'or chi keht'alim chic rino'jbal i Dios kac'am tak na̱ chi'nchel haj wilic rik'or riC'uhbal chi naka'nam maj re' til nc'uhtunic lok wi̱' chi re' hoj keht'alim chic rino'jbal i Dios , re' chi re' hoj nkac'am na̱ haj wilic i tak'anic riban keh ru̱c' riC'uhbal .
43008024	Sin	Ar aj pan taxa̱j nawojic wo' chic johtok xa re' la' naquinojok johtok cu re' nak chic naquinasiq'uim tak , re' cok ru' ma'xta chic qui̱narakam tak eh chi je' re' na̱quimic tak je chi ma' cuyu̱j ta amahc tak . Ru'um aj re' yu'na chi cu wilqui̱n chaxilac tak , curman chi na̱cojom tak wach chi re' nibiral nik'orom aweh tak chiri̱j hab wach i hin re' wo' re' niwi̱' . Je' re' nik'or maj wi ma' na'n tak re're' na̱quimic wo' tak je chi ma' cuyu̱j ta amahc tak , nqui Jesus .
66017006	Sin	Chiri̱j chic ru' xwilow chi re' ixok re're' k'e̱' po' nchel q'uihal take aj niminel ricansam take je ru'um reh rik'ormojic ribiral i Jesus . Re' ixok wili , ru̱c' i xiban re're' , xcahnic chi xa je' chic ricab ncahnic jeno' c'acharel ruq'uej yohbal wach q'uihal i c'ah laj ha' chi xa xohq'uel chic xcahnic . Re' hin yohbal wach xsahchic nic'ux naxwilow i re're' eh chi je' re' ,
58012017	Description	Re' hat-tak aweht'alim tak chic chaj bih xic'ul i Esawuh naxiban chi je' re' , maje' ? Re're' xa̱j nak chi re' take cuse'sbal k'oro̱j cho ru'um i ajabe̱s chi naripahkaljic china̱ ru'um chi pe̱t ac'unbe̱s xa re' la' ru' re' raja̱w ma'xta chic bih xiban chi ripahkaljic reh Dios chi eriyew cho take cuse'sbal china̱ , to̱b ta re' Esawuh xa ok'ic nak chic riban chiwach chi pahkanic . Re' riwi̱' chi je' re' xiban i raja̱w i Esawuh re' chi ma'xta chic bih xa̱j chi enjahlic wo' chic wach i pahkanic bano̱j chic lok china̱ i jenaj chic ac'unbe̱s .
43007012	Description	Ar wo' pan nink'i̱j re're' yohbal wach take k'oric nca'n chiri̱j i Jesus . Wilic wo' take nquik'or chi je' wili : « Re're' holohic rino'jbal , nqui take . Wilic wo' nquik'or chi je' wili : « Re're' ma' holohic ta rino'jbal maj nquik'or chi xa rijot'oric i tinamit riban ru̱c' take ric'uhtunic , nqui take .
44011021	Faith	Ru'um aj chi je' re' xca'n take aj niminel re're' , re' wilic cu̱c' i Lok' laj rUxlabal i Dios chi quitobjic , q'uihal take c'acharel je' ru̱c' aj criye̱co xquicoj wach i c'uhbalanic xquibiraj eh naxquicana̱' ribanaric i quinajtir laj no'jbal , p'uht quinimem i kAja̱w Jesus .
52002004	Faith	Re' la' hoj xponic kak'or i c'uhbal re're' chi hoj ripahba̱b je i Dios re' nok rilom chic chi tare̱t kano'jbal , xich'ica̱' ric'ux chiki̱j chi nakak'orom i c'uhbal re're' . Ru'um aj re' , re' rik'ormojic riC'uhbal i Dios nka'n , ma' c'ahchi' ta co̱j lok reh ta nak chi enkarak kalok'il chi enkarak kalok'il chi quiwach take c'acharel china̱ ac'al wili , nka'n la' reh chi nakarakam kalok'il chiwach i Dios re' nilbic cho reh chaj bih wilic pan ka̱mna .
46015057	Grace	To̱b ta wo' wilic nak chi kana̱ i quimic chi tojbal wach kamahc , til wo' chic k'e̱' rinimal nkatioxej reh kAja̱w Dios chi re're' xesaj chi kana̱ i quimic chi tojbal wach i kamahc xa ru'um reh ricamaj xiban i Jesus re' Pahbamaj chi K'atal K'oric .
54005005	Faith	Je' aj re' ru' ra̱j banaric cu̱c' take ixok camnak chic quibahi̱l re' cok ru' , je' re' na̱banam xa cu̱c' take til coric chi xacutquelem chic qui̱b eh xicahnic pan niba'il . Je' wo' re' na̱banam cu̱c' take ixok camnak chic quibahi̱l nquichop quic'ux chi ti̱j chi k'i̱j chi ak'ab chi ripahkaljic quito'bal reh Dios .
43016024	Grace	Cu yu'na tipahkanic pan ti̱j chiwach i Dios chi ma' aweht'alim ta tak chi til wilic chic wajawric , xa re' la' chikawach johtok ma' je' ta chic reh riwi̱' pahkanic na̱banam tak . Je' wo' til nik'or aweh tak chi naric'u'ljic chic cho apahkanic tak ru'um i wAja̱w Dios maj re're' til ra̱j chi re' hat-tak narisukbic ac'ux tak chi manlic ru̱c' ric'u'ljic cho apahkanic tak , nqui Jesus .
46007021	Recommendation	Je' wo' chic , wi jeno' aweh hat-tak aj niminel chopo̱j cho ana̱ tak chi aj camanom naxanimej i kAja̱w Jesus , ma' ticapewenic chiri̱j re're' . Re' cok ru' wi xatesmejic ok nchel chipam i wih'ic chi chopo̱j ana̱ chi camanic , chaniq'uej wo' ak'i̱j chi na̱cahnic chi ma' choplic ta chic ana̱ ru'um aj ehcham camanic .
65001019	Sin	Je' re' ajic nic' pa' wach quik'orom cho take nahsil raj tahkanel i Jesus je' wo' re' nca'n take aj tijinel re're' ma'xta cu̱c' i Lok' laj rUxlabal i Dios chi re're' enc'ambic quibe̱h . Ru'um aj re' xa nquitik'a̱' wach pan quicapew-bal re' xa pa' bih nca̱j ca'nam eh ru'um reh quino'jbal re're' wilic i ch'akoj i̱b chi niminic chaxilac hat-tak aj niminel .
48001006	Sin	Was tak nicha̱k' aj niminel , re' hin k'e̱' wo' chic nsahchic nic'ux awu'um tak ru'um chi cu ja' naht ta wo' ti animem tak i Jesus eh yu'na xacana̱' wo' chic awi̱b tak chi rinimjic i Dios re' xyuk'unic aweh tak reh chi re' chic i Jesus re' Pahbamaj chi K'atal K'oric eriyew cho rito'bal chana̱ tak . Ma' xa re' ta re' xa'n tak , xacana̱' la' wo' tak rich'iquinjic ac'ux tak chiri̱j i c'uhbal nk'oric chiri̱j i Jesus maj xatoquic tak chi ritahkaljic toco̱m chic c'uhbal re' nk'ormojic chi je' nchel til re' chic re' i holohic laj ribiral chiri̱j i Jesus ,
58012014	Recommendation	Chiri̱j i wili nipahkaj wo' aweh tak chi chayew ac'ux tak chi cow chi na̱c'acharic tak pan sukquil c'uxlis cu̱c' take chi'nchel awich c'acharel tak . Re' hin nipahkaj wo' aweh tak chi ma' nwih'ic jeno' mahc pan ac'acharic tak maj wi ma' je' re' ac'acharic tak , ma'xta wo' awih'ic tak chiwach i Dios chi na̱wilom tak wach .
43021006	Description	Re' Jesus je' wo' chic wili xik'or keh : « Chacut tak jok aya'l pa risec'a̱j i cano̱wa eh yohbal wach car enarak tak ar , nqui keh . Je' re' ajic re' hoj raj tahkanel i Jesus xkacut wo' jok i kaya'l eh ar aj ru' nok ma' nka'n ta chic canar resmejic cho kaya'l ru'um reh riq'uihal i car xkachop ,
46007019	Recommendation	Je' re' nik'or aweh tak chi na̱banam tak maj re' til wilic rilok'il ma' re' ta nchel wi re' hat-tak k'ato̱j on ma' k'ato̱j ta lok ritz'uhmal na̱ ac'achanbal tak , re' la' til wilic riwa'ric rilok'il re' chi re' hat-tak na̱biram tak k'oric chiwach i Dios ru̱c' chaj bih rik'or chi na̱banam tak .
45012008	Recommendation	Je' wo' , re' i aj niminel re' nye'eric reh ru'um i Dios chi nchol cojoj no'jbal tanlic wo' china̱ chi re' aj re' naribanam . Re' aj niminel re' nye'eric reh ru'um i Dios chi nchol ripuhcjic pa' bih wilic reh , tanlic wo' china̱ chi naric'uhtam richak'lamil cu̱c' take ras richa̱k' nariban re're' . Re' chic aj niminel cojo̱j chi c'amol quibe̱h take c'acharel ru'um i Dios , tanlic wo' china̱ chi re' aj re' naribanam ru̱c' coric c'uxlis . Je' wo' , re' aj niminel re' nye'eric reh ru'um i Dios chi nchol quilmijic take wilque̱b pan ti'c'axic tanlic wo' china̱ chi ru̱c' wo' sukquil c'uxlis naribanam re're' .
44019002	Faith	je' wili xik'or queh : « Naxanimej tak c'uhbal xik'or i Wa̱n , xtak'abjic na cho chana̱ tak i Lok' laj Uxlabal chi naroquic pan awa̱mna tak on ma'xta ? nqui queh . Re' take re' je' wili xquik'or : « Ma'xta ! Xa ta wo' nak kabiram chi wilic take c'acharel xtak'abjic chic cho i Lok' laj Uxlabal chi quina̱ , nqui take .
53003014	Recommendation	Chi k'oro̱j chic lok re're' , yu'na nik'or wo' chic aweh tak i wili : Wi wilic ok nchel jeno' hab wach ma' ra̱j ta rinimem take k'oric xkatak'a̱' rik'ormojic je aweh tak chipam i hu̱j wili , chak'or tak lok ribiral queh take toco̱m chic awich aj niminel tak reh chi naquina'bem wo' nic' wach rino'jbal aj niminel re're' . Ru̱c' rino'jbal aj niminel re're' , nkapahkaj wo' je' aweh tak chi ma̱tuna̱' chic awi̱b tak ru̱c' cu rehtal rijal wach rino'jbal , reh chi je' re' nachic'raj ri̱b chi ma' holohic ta c'ahchi' ribanam , enoquic cho riq'uix'ic chawach tak .
46015050	Sin	Was tak nicha̱k' aj niminel , til nwa̱j nik'orom aweh tak chi re' hoj nok chi cu wilco̱j pe chi c'acharic ru̱c' i kati'jolal chi cu quimic pe ri̱j , ma' jaruj ta enka'n canar oquic chipam i lok' laj ye'a̱b wilic wi̱' i Dios chi K'atal K'oric . Je' re' nik'or aweh tak maj re' ti'jolal re' sahchel wach eh k'ahic ri̱j ma' eta riban chi ericuy c'acharic chi junelic k'i̱j sakom ar ru̱c' i Dios .
43006027	Recommendation	Ru̱c' ano'jbal tak re're' , re' hin nik'or aweh tak je' ricab nok curman chi ticamanic tak chi risiq'uiric ritz'akil i holohic laj wi'c nye'bic awansil tak eh ma' re' ta nchel chi risiq'uiric ritz'akil i ma' holohic ta laj wi'c nayew ac'ux tak , je' wo' re' curman chi cow wo' enayew ac'ux tak chi nisiq'uiric i hin maj re' hin , hin i pahbamaj ru'um i Dios chi aj ye'ol reh junelic c'acharic eh ru'um re' , re' hin Ac'unbe̱s re' wilic wajawric chi quina̱ c'acharel re' hin naniye'bic aweh tak re're' , nqui Jesus queh .
59004003	Sin	Wilic wo' nak pech napahkaj tak johtok reh Dios chi nariyeb cho aweh i chaj bih nawa̱j tak , xa re' la' ma' riyew ta cho aweh tak maj re' hat-tak xa reh ye'bal chi suk ati'jolal abakil tak nawa̱j tak wi̱' i napahkaj tak reh .
49005020	Faith	Je' wo' chic xa eli̱c wo' chatioxej tak johtok Ajabe̱s Dios ru'um chi re' Lok' laj Ajabe̱s Jesus re' Pahbamaj chi K'atal K'oric , xiyew chic awajawric tak chi ritioxjic take pa' bih nac'ul tak ru̱c' .
48003006	Faith	Yu'na was tak nicha̱k' aj niminel nwa̱j k'oric chiri̱j i kaj najtir k'i̱j re' ma' Awraham . Re're' xich'ica̱' ric'ux chiri̱j i k'oro̱j reh ru'um i Dios eh ru'um chi je' re' xiban , re' Dios xipahba̱' chi jenaj c'acharel coric wach ric'ux .
66021023	Grace	Je' wo' chic , re' tinamit Jerusalen xinwilow ma'xta chic ricamanic reh i risakomal i k'i̱j ma' wo' re' chic i risakomal poh maj re' tinamit wili narisakomjic ru'um rinimal i sakom nsutunic ri̱j i kAja̱w Dios eh je' wo' ru'um i sakom nsutunic ri̱j C'acharel rijalwachem ri̱b chi je' jenaj Q'uijol Me̱' .
45008009	Faith	Ra̱j awu̱c' hat-tak ma' je' ta re' nc'uluric ru'um nok re' hat-tak ma' tic'acharic ta tak chic chi chopo̱j ana̱ tak ru'um ritutil i mahc . Re' chic hat-tak tic'acharic la' tak chi chopo̱j ana̱ tak ru'um i Lok' laj Uxlabal re' til wilic awu̱c' tak . Ru'um chi re' Lok' laj Uxlabal re' riyeb aweh tak i Dios ch'i̱l i Jesus re' Pahbamaj chi K'atal K'oric wilic awu̱c' tak , re're' nc'uhtunic lok wi̱' chi re' hat-tak , hat-tak aj niminel reh Jesus . Je' re' nik'or maj re' c'acharel re' ma' wilic ta ru̱c' i Lok' laj Uxlabal keht'al chi ma' re' ta raj tahkanel .
45011023	Faith	Re' c'ahchi' nik'orom aweh tak wili til wo' coric maj re' Dios til wilic rajawric chi naribanam chi je' re' . Ru'um aj chi re' Dios wilic rajawric , re're' xa cu riyew wo' cho queh take wich ra̱' ri'sil cho ma' Israhel re' ma' nquich'ica̱' ta quic'ux chiri̱j i Jesus chi naca'nam wo' chic chi ritinami̱t take . Je' re' nok wi xquicana̱' i quino'jbal chi ma' nquich'ica̱' ta quic'ux chiri̱j i Jesus , re' take re' til naquic'ulmujic wo' chic chi ritinami̱t i Dios je' ricab nok re' take k'ab i tico̱j laj che̱' Oli̱wo re' esemaj lok chiwach riche'lal nk'oljic wo' chic cok .
66014005	Description	Re' take c'acharel wili xa sak chic wach ca̱mna ma' janc'al ta xquik'or chucuj laj k'oric eh ru'um re' naxiwih'ic chiwach i Dios ar chiwach i ye'a̱b riban wi̱' k'atoj k'oric , ma' jeno' chucuj k'oric xrakmajic chi ca'nam ta nak .
44024014	Faith	Haj ti cok wilic enquik'or aweh chi til coric , re' chi re' hin nilok'ej wach i kAja̱w Dios re' xquilok'ej wo' cho wach take kama̱m kati't , xa re' la' ru' re' lok'onic niban yu'na re' chic je' ricab ric'uhtaj wi̱n i c'uhbal chiri̱j i Jesus re' aj C'amol Be̱h je ru̱c' i Dios , to̱b ta nchel nquik'or take winak wili chi ma' coric ta wach i c'uhbal re're' . Je' re' niban maj re' hin xnich'ica̱' nic'ux chiri̱j take C'uhbal k'oro̱j cho chipam take hu̱j xitz'ihmbaj i Moyses ch'i̱l wo' take hu̱j xquitz'ihmbaj take cho aj k'orol riC'uhbal i Dios .
45013008	Recommendation	Re' chic i k'oric chiri̱j ac'a̱s tak , nwa̱j niyeb aweh tak i no'jbal wili : Ma̱ban tak chi eno̱j lok chi nahtil ritojoric ac'a̱s tak , chatoj la' tak lok chi nok reh chi ma' eta nwih'ic i ihk chana̱ tak chi quiwach take c'acharel . Haj cok wilic ac'a̱s tak re' til eriban chi enwih'ic chawach tak chi jenaj ihk chana̱ tak , re' quic'axaric take chi'nchel awas acha̱k' tak . Chaj wa'ric nanik'or chi je' re' ? Nik'or chi je' re' ru'um i wili : Ru̱c' rinimjic i ihk re're' , re' hat-tak c'ahchi' wo' animem tak take tak'anic wilic chipam i C'uhbal Ye'o̱j reh Moyses .
66016009	Sin	Re' take re' naxic'ahtic ru'um ritz'a'quilal rik'ak'il i k'i̱j k'e̱' wo' chic naxchalic quic'a̱ chi xquitok'a̱' ritz'ujuric johtok i Dios ru'um nok re're' wilic rinimal rajawric chi xchalic chi quina̱ take ti'c'axic c'ahchi' quic'ulum . Re' take re' ma' xquijal ta wo' wach quino'jbal eh ma' xca̱j ta wo' quilok'em wach i Dios .
66021012	Description	Je' wo' chic , re' tinamit Jerusalen sutumaj ri̱j chi nimak tak tz'ak abaj naht na̱ eh til wo' naht na̱ i tz'ak abaj k'etbal ri̱j i tinamit re're' . Wilic cablaj ritz'ahpil eh chi chi̱' ju'jun chi tz'ahp wilic jenaj raj tz'e' wa̱ch i Dios chi aj cha'janel reh . Chi wach ju'jun chi tz'ahp tz'ihmbimaj quibihnal take ju'jun queh take cablaj ch'uk chi tinamit ra̱' ri'sil cho ma' Israhel .
48003013	Grace	Ru̱c' re're' nkarak chiri̱j k'uru' chi re' c'acharel re' ma' ric'am ta na̱ i rik'or chipam i C'uhbal Ye'o̱j reh Moyses , ma' eta wo' nco'ljic chiwach i sihtbal nchalic china̱ ru'um reh rino'jbal chi ma' nbirinic ta k'oric . Xa re' la' chiwach i rinimal ti'c'axic re're' xa jenaj wo' nco'lonic keh chiwach . Re' jenaj re're' , re' wo' i Jesus . Re' aj re' xiyew ri̱b chi ric'uluric i sihtbal wilic nak chi kana̱ eh ru̱c' xic'ul chi je' re' xponic wach i tz'ihmbimaj cho chipam i Lok' laj Hu̱j wilic wi̱' i riC'uhbal i Dios chi je' wili : “ Hab wach nt'uyu'njic wach che̱' chi cansbal reh , re're' jenaj rinimal ti'c'axic c'ahchi' ric'ulum , nqui tz'ihmbimaj cho .
48001013	Sin	Re' ricorquil i nik'or nc'uhtunic cho ru̱c' riwi̱' nic'acharic najtir . Re' hat-tak aweht'alim wo' tak nic' wach i no'jbal xniban cho nok cu wilqui̱n cho nak chipam i cow laj niminic nka'n i hoj ra̱' ri'sil cho ma' Israhel chiri̱j i C'uhbal Ye'o̱j reh Moyses , ma' je' ? Re' nino'jbal k'e̱' wo' chic c'ahbil chi re' take aj niminel reh Jesus re' nquimol qui̱b chi rilok'onjic wach i kAja̱w Dios yohbal wo' chic wach i ti'c'axic xniban queh eh til wo' xnicowej wi̱b chi risacharic quiwach .
66020002	Description	Re're' xichop i ma' laj cak ri̱j wacax a̱k' re' q'uih wach ribihnal wilic , je' ricab nk'ormojic reh wili : “ Re' Najtir A̱k' ” , “ Re' Aj Yahm ” eh “ Re' Aj Subul Tinamit ” . Re' aj tz'e' wa̱ch re're' ma' xa ta re're' xiban je' la' wo' xibac' i wacax a̱k' chi c'aham ch'ihch' reh chi naricahnic bac'lic chiwach ca'ik'ob lajc'ahl ( 1,000 ) ha̱b .
44008009	Description	re' wilic wo' wi̱' jenaj winak Simon ribihnal re' najtir chic rip'utum cho ribanaric take ma' coric ta wach nawa̱l . Re' winak re're' xa riban chic ri̱b chi je' jenaj ajabe̱s nim wach riwa'ric ru'um take ma' coric ta wach nawa̱l riban eh chi je' re' q'uih take c'acharel chipam i tinamit re're' xijot' take
50003010	Faith	Je' re' ajic re' hin nich'ica̱' nic'ux chiri̱j i Jesus maj nwa̱j chi pa nic'acharic enwih'ic je' wo' chi enwih'ic pa nic'acharic i rinimal wach rajawric i Dios re' xucsunic reh Jesus chi quixilac take camnak . Chiri̱j lok re're' nwa̱j chi wi eta nak nc'ulic lok i ti'c'axic chi nina̱ ru'um ritahkaljic i Jesus niban , tikilqui̱n chi ric'uluric je' ricab xiban i Jesus naxc'ulic lok ti'c'axic china̱ . Je' wo' chic je' ricab xiban naxquimic wach curu̱s re're' til tiklic chi ric'uluric re're' , re' hin tikilqui̱n wo' chi naniquimic wi ru'um reh ritahkaljic i Jesus riwi̱' chi wi̱n chi je' re' enc'uluric wu̱c' .
54005022	Recommendation	Je' wo' chic , nachachih wach take aj camanom chi naquicamanic chipam quicomonil take aj niminel ma̱cojlom pe ti ak'ab china̱ i hab wach nacapaj ricojoric chi camanic maj chaj bih aweht'alim wi re' nacapaj ricojoric chi camanic wilic ok cho jeno' rimahc ? Nachacoj ak'ab china̱ jeno' c'acharel wilic cho rimahc , enanih awi̱b i hat ru̱c' rimahc ru' . Ru'um aj re' nik'or aweh chi coric ok wach ano'jbal reh chi ma'xta nech' ok mahc pan ac'acharic .
56002003	Recommendation	Je' wo' , re' take rijeb tak ixok pan ac'uhtunic chak'or queh chi wilic ok rilok'il quic'acharic je' ricab ric'ul chi queh take ixok quik'ahsam quic'acharic pan k'ab i Dios chi naquicamanic chiwach . Je' wo' , chi ma' nca'n chi xa aj tz'akol wach c'uta̱j take . Chak'or wo' queh chi ma' ok aj xohc'rel take , re' la' ca'n chi til aj c'uhtunel ok reh ribanaric holohic laj no'jbal chiwach i Dios .
46007038	Recommendation	Je' aj re' xa hab wach aweh hat-tak ajabe̱s , xa haj pa' wilic i no'jbal tare̱t chaweh tak chi banaric ru̱c' awixk'u̱n tak re' wo' re' cha'n tak . Je' re' nok wi jeno' aweh tak ric'ux nk'oric cho chi nariyeb k'ab chi re' rixk'u̱n narisiq'uim ribahi̱l , tare̱t wo' chi je' re' eriban . Tz'a̱b ru' wi ric'ux wo' nk'oric cho chi ma'xta riyeb k'ab chi re' rixk'u̱n narisiq'uim ribahi̱l , k'e̱' wo' chic tare̱t eriban chi je' re' . Je' re' nik'or maj ru̱c' re' re're' c'ahchi' riyeb i rixk'u̱n chi suk i camanic eriban chiwach i kAja̱w .
59001022	Recommendation	Je' re' ajic cha'n tak i k'oro̱j ru'um i c'uhbal re're' eh ma' ok xa re' ribirmijic ena'n tak . Wi xa re' ribirmijic na'n tak eh ma' na'n ta tak ribanaric haj wili rik'or , xa rijot'oric awi̱b i na'n tak .
43007001	Violence	Chiri̱j chi ribanam chic take k'oric re're' , re' Jesus cu xcahnic ar Calile̱ya chi ritikiric ju' ribehsjic pa̱m take tinamit wilque̱b ar eh ma' xa̱j ta ojic ar Jure̱ya . Je' re' xiban ru'um nok re' take aj c'amol quibe̱h take kich ra̱' ri'sil cho ma' Israhel c'ahchi' quisiq'uim ri̱j nic' nak wach ricansjic naca'nam .
46001030	Grace	Ru̱c' aj wili nwa̱j nik'orom aweh hat-tak aj Cori̱nto chi re' hat-tak xa'n tak chi xa jenaj chic awi̱' tak ch'i̱l i Jesus xa ru'um reh camanic xiban i Dios chawi̱j tak , ma' ru'um ta nchel chi re' hat-tak xa camanej ta nak tak wach i jenaj wach wih'ic ru̱c' i Jesus re' xc'uhtunic wi̱' rinimal wach rino'jbal i Dios chi kaco'ljic i hoj c'acharel . Je' re' k'uru' ru̱c' xiban i Jesus chiki̱j , re' hoj yu'na xojcahnic chi coric chic wach kac'acharic je' wo' chi sak chic wach kano'jbal chiwach i Dios eh xojresaj cho chipam i nic' nimal i c'ahbilal nchopbic nak kana̱ .
43013005	Description	Nok ribanam chic re're' , xicoj i ha' chipam jenaj tz'ajbal okis eh xoquic chi ritz'ajaric i ko̱k hoj raj tahkanel eh xichiksaj wo' chic ru̱c' i tz'ih xibac' chipam
44022004	Violence	eh ru'um aj re' , chi quiye'eric pan quimic take quicojbic wach ric'uhbal i winak rik'orom cahnok chi re're' aj C'amol Be̱h je ru̱c' i Dios , xino̱j chi quisiq'uiric xa haj pa' tinamit . Je' aj re' nanichop take cho chi winak chi ixok , re' hin nik'ahsaj take pan quik'ab take nimak quiwach reh katinami̱t chi naquicojoric pan che̱' .
43007043	Description	Je' aj re' ru'um reh quicapew-bal chiri̱j i Jesus , wilic take c'acharel coric wach quik'oric chiri̱j i Jesus eh wilic wo' take ma' coric ta k'oric xca'n chiri̱j .
60005002	Recommendation	Re' take ritinami̱t i Dios re' wilic pan ak'ab tak quilmijic , coric ok wach quilmijic cha'n tak je' ricab nbanaric ru̱c' quilmijic juntuhm ok chi me̱' . Ru̱c' quilmijic c'ahchi'ca̱t tak , ma̱ban tak xa ru'um ta nak chi hat-tak mino̱j chipam , cha'n la' tak ru'um chi ru̱c' chi'nchel ac'ux awa̱mna tak nawa̱j tak ribanaric re're' . Je' wo' ma̱ban tak re're' xa ru'um ta nak risahq'uil tumi̱n nye'eric chi to'bal , cha'n la' tak ru'um chi je' re' rik'or ac'ux tak ribanaric .
46015056	Sin	Re' riwi̱' chi je' re' rik'or take k'oric re're' , re' chi naquiquimic je , take c'acharel riwi̱' chi queh chi quiye'eric pan ti'c'axic eh re' chic i riC'uhbal i Dios ye'o̱j cahnok ru'um i Moyses xc'uhtunic chi je' re' nc'uluric ru'um chi hoj chi'nchel kojmahcanic .
59005004	Sin	Je' re' k'uru' re' hat-tak bihomak ticapewenok wo' tak ru̱c' i wili : Re' hat-tak ma' xatoj ta tak ritz'akil quicamaj take awaj camanom tak re' xisic'bic wach atic pan awac'a̱l tak . Ru'um chi xawa̱j tak awelk'am take , re' Dios re' k'e̱' wo' chic rinimal rajawric xibiraj cho amahc tak c'ahchi' quicojom cok chiwach ru' .
60002001	Recommendation	Ru'um chi xye'eric chic aweh tak chi na̱c'acharic tak chi junelic , re' hin nipahkaj aweh tak chi chak'eb lok chiri̱j ac'ux tak take chi'nchel ma' holohic ta laj no'jbal , chi'nchel jot'oj i̱b , take cakcatil ru'um ric'axaric wach xa chajaric wilic reh jeno' , take qui̱b wach c'uxlis eh ch'i̱l wo' take tz'uju̱j i̱b .
46007039	Recommendation	Yu'na nwa̱j k'oric chiqui̱j take ixok camnak chic je quibahi̱l . Re' hat-tak aweht'alim tak chi jeno' ehq'uenbe̱s choplic na̱ ru'um ricaxarahil nok cu c'achlic ribahi̱l , xa re' la' nanquimic je ribahi̱l ncahnic chi tehlic wo' chic ri̱j ru̱c' ric'acharic wi ra̱j wo' chic ribanam caxa̱ra ru̱c' jeno' chic winak . Re' cok ru' wi je' re' naribanam , re' wili i tak'anic niyew reh chi naribanam : Aj niminel ok wo' reh kAja̱w Jesus i ribahi̱l chisic' .
55002018	Sin	Re' take qui̱b c'acharel re're' xquicana̱' ric'uhbaljic i coric c'uhtumaj keh hoj eh yu'na c'ahchi' chic quik'orom chi re' cuctic cho take camnak xc'uluric chic cho eh ru̱c' take k'oric nca'n re're' , wilic take c'acharel c'ahchi' riyojic quic'ux chiri̱j i Jesus .
48005006	Faith	Je' re' k'uru' wi ch'iclic chic kac'ux chiri̱j i Jesus ma' k'orel ta chic wi k'ato̱j on ma' k'ato̱j lok ritz'uhmal na̱ c'achanbal enbanic chi re' Dios ekojric'ul ru̱c' chi coric chic wach kac'ux , re' la' i ch'iquinic c'uxlis chiri̱j i Jesus re' Pahbamaj chi K'atal K'oric nbanic re're' chi c'ahchi' wo' kac'uhtam lok pan kac'acharic chi wilic i c'axoj i̱b chi kawach .
58005009	Grace	Ru'um nok re' Jesus xitijej birinic k'oric , xye'eric reh chi re' wo' re' enbanic chi re' take c'acharel aj birinel k'oric take , equico'ljic chiwach i junelic quimic eh je' wo' chi enye'eric quic'acharic chi junelic k'i̱j sakom .
46016001	Recommendation	Re' chic yu'na was tak nicha̱k' aj niminel , nwa̱j k'oric awu̱c' tak chiri̱j i tumi̱n re' c'ahchi' amolom tak wach chi quito'bal take kich aj niminel wilque̱b ar Jerusalen re' c'ahchi' quiq'uic pan jenaj niba'il . Nic' pa' wach tak'amaj rik'ormojic queh take moloj wach aj niminel wilque̱b ar pan tinamit Cala̱sya re' wo' re' tak'anic niban aweh hat-tak .
49005022	Recommendation	Re' hat-tak ehq'uenbe̱s ma' tiq'uic tak k'e̱' chiwach rajawric abahi̱l tak je' ricab na'n tak chi ma' tiq'uic ta tak k'e̱' chiwach rajawric i kAja̱w Jesus .
43008012	Faith	Chiri̱j chic re' naxk'oric wo' chic i Jesus cu̱c' tinamit je' wili xik'or queh : « Ru'um chi re' hin quinsakomonic reh pa̱m quicapew-bal take c'acharel , re' hin je' nicab i jenaj sakom . Je' re' k'uru' ru'um re're' nik'or aweh tak je' ricab jeno' c'acharel ric'am je risakom sakombal reh ribe̱h , ma' nsahchic ta pan k'ekom je' wo' re' i c'acharel noquic chi waj tahkanel ma' eta wo' nsahchic wach ric'acharic , na la' ric'acharic chi junelic , nqui xik'or .
65001017	Recommendation	Je' aj re' ru' nca'n take aj tijinel re' wilque̱b chaxilac tak re're' eh chi je' re' nquik'eb lok ri̱j quic'ux chaj bih k'oric quik'orom cho take nahsil c'amol quibe̱h take raj tahkanel i Lok' laj Ajabe̱s Jesus re' Pahbamaj chi K'atal K'oric . Ru'um aj re' ma̱ban aweh hat-tak je' re' , re' la' hat-tak was tak nicha̱k' aj niminel re' k'e̱' ti' tiwic'raj tak , c'olok pan ac'ux tak i k'oro̱j cho cu'um take nahsil c'amol be̱h re're' ,
44017025	Grace	Je' wo' chic , re're' ma' cu re' ta nchel pa' bih i si̱ nye'eric chiwach chi je' wilic ta nak jeno' ric'axquilal , cu re' ta nak re're' c'achlic wi̱' . Re' la' Dios , re're' nbanic chi chi'nchel take c'acharel wilque̱b pan suk laj c'acharic eh suk wo' quiwa' quiha̱' .
62005009	Faith	Je' re' k'uru' je' ricab nok re' hoj nkacoj wach quik'orbal take kich c'acharel nanquik'or keh i coric , je' wo' re' ka'n tak ru̱c' k'oric rik'orom cho i Dios chiri̱j i rAc'u̱n eh je' re' ka'n maj re' take k'oric xik'or chiri̱j i Lok' laj Ac'unbe̱s til coric take eh ru'um i re' til raj cojoric wach maj til ch'iquenel c'uxlis take .
45013014	Faith	Re' la' cha'n tak je' ricab nanajal lok aso' tak eh toco̱m chic sak wach nacoj tak chawi̱j , je' ok wo' re' rijalaric wach ano'jbal cha'n tak chi re' chic i rino'jbal i Jesus re' Pahbamaj chi K'atal K'oric , re' chic re' enac'uhtaj tak reh chi ma' eta na'n aweh tak take c'ahbil laj no'jbal nca'n take suk queh ribanaric i mahc .
58011030	Description	Je' wo' chic , re' take kich ra̱' ri'sil cho ma' Israhel quich'ica̱' wo' chic quic'ux chiri̱j i Dios naxibehic chiri̱j i tinamit Jericoh ribihnal chiwach wuku̱b k'i̱j . Ru'um aj chi ch'iclic quic'ux chiri̱j i Dios , xc'uluric chi re' tz'ak nsutunic ri̱j i tinamit re're' xtublujic wach ac'al .
44019011	Grace	Chiwach aj quib ha̱b re' cu xcahnic wi̱' i ma' Lu̱' ar pan tinamit E̱peso , re' Dios yohbal wach lok' laj nawa̱l sachbal c'uxlis xic'uhtaj ru̱c' ro̱k k'ab ru' .
43008034	Sin	Re' Jesus k'uru' je' wili xik'or queh : « Chabiraj tak chi coric i ricorquil nanik'orom wili : Je' ricab chi wilic take c'acharel choplic quina̱ ru'um jeno' ajabe̱s , wilic wo' take c'acharel choplic quina̱ ru'um i mahc .
62004011	Faith	Ru'um aj re' was tak nicha̱k' aj niminel re' k'e̱' ti' tiwic'raj tak , ru'um chi re' Dios k'e̱' xojric'ax naxitak'a̱' cho rAc'u̱n chi quimic chiki̱j , je' wo' re' ric'axaric ki̱b ka'n i hoj chi kawach .
44002028	Grace	Je' re' k'uru' xa je' ta nak ricab chi re' hat c'ahchi' ac'uhtunic wi̱n haj wilic i be̱h nanichopom je , re' hin xa awu'um wo' i hat weht'alim chaj bih ra̱j banaric chi nanic'acharic wo' chic . Je' re' ajic ru'um chi xa quinawihch'ilej wo' , re' hin k'e̱' nsukbic nic'ux ru'um re're' , nqui xitz'ihmbaj cho ma' Tawiy .
54004013	Recommendation	Chiri̱j chic lok chi'nchel re're' , yu'na chi cu ja' quinponic ta pe awu̱c' nwa̱j wo' chi re' hat chachop ac'ux chi ribanaric take wili chipam take moloj i̱b reh lok'onbal wach i Dios : Pe̱t , chawilow pa̱m Lok' laj riC'uhbal i Dios chi quiwach take awich aj niminel . Je' wo' chic , chac'uhbalej take aj niminel ru̱c' pa' bih narak chiri̱j chipam Lok' laj C'uhbal eh chatijej take chi naquic'amam na̱ riC'uhbal i Dios .
47004008	Description	Re' hin nik'or aweh tak i wili maj to̱b ta xa sutumaj chic ki̱j ru̱c' c'axquilal nchalic chi kana̱ , re' rajawric i Dios ma' janc'al ta hoj ricana̱b chi ma' ta nak chic enkarak kelbal chipam take c'axquilal re're' , on to̱b ta wo' wilic pech ma' nkarak ta nak chic chiri̱j chaj bih naka'nam chipam jeno' c'axquilal , re' rajawric i Dios xiban chi ma' xkak'eb ta kac'ux chi nakesmejic chipam i c'axquilal re're' .
44002013	Description	Xa re' la' wilic wo' take toco̱m je' wili tohk' quik'orom chi xa quise'lbal : « Re' take wili hamo̱j take chi ha' je' ru̱c' nxohc'sonic , nqui take . Je' re' xquik'or ru'um ma' xquirak ta chiri̱j i k'oric xca'n take aj niminel re're' .
66021018	Description	Re' tusuj abaj sutumaj wi̱' ri̱j i tinamit re're' je' ru̱c' i holohic laj rex abaj “ Ja̱spe ” ribihnal eh re' tik'imaj wi̱' take pa̱t chipam tinamit re're' je' ru̱c' k'an woric laj ch'ihch' ma' xilacamaj ta wach ru̱c' toco̱m chic ch'ihch' , xa nlemuhunic la' chic .
66015006	Description	eh ar chipam i ye'a̱b re're' xi'elic cho wuku̱b chi raj tz'e' wa̱ch i Dios re' ye'o̱j cajawric chi ritak'abjic cho take wukch'uk wach chi ti'c'axic naric'uluric chiwach ac'al . Re' take wuku̱b chi aj tz'e' wa̱ch re're' xa nworwotic chic sakil quiso' wilic jenaj quipa̱s ch'ihch' tik'imaj ru̱c' k'an woric laj ch'ihch' jelic na̱ quiteleb k'e'lic jok chi' quic'ux cu nponic nah quitu̱k .
45012014	Recommendation	Re' chic take quibanic ti'c'axic aweh tak niyew aweh tak i no'jbal chi ma̱pahkaj tak reh Dios chi equisihtjic cho ru'um , chapahkaj la' tak pan ati̱j tak chi xa wilic ok wo' cho ricuse'sbal chi quina̱ . Til re're' pahkanic cha'n tak chiqui̱j .
66001015	Description	Re' take ro̱k xa je' chic ricab take junch'uk chic k'an laj ch'ihch' ic'simaj pan k'a̱k' , xa nhec'hetic chic riban ru'um ritz'a'quilal k'a̱k' . Re' rik'orbal xa je' chic ricab nk'oric cho jenaj ma' laj ro̱k ha' chi xa nrojic chic cho .
43017026	Grace	xniteh wach queh chi coric hab wach i hat . Queh take re' k'uru' xa cu nanisakomem wo' wach chi manlic ano'jbal reh chi re' hin ch'i̱l take re' , ekojwih'ic pan jenaj sukquil c'uxlis chi kibil ki̱b . Chi je' re' c'acharic enca'n , re' c'axoj i̱b na'n wu̱c' i hat ch'i̱l wo' i c'axoj i̱b niban i hin cu̱c' , re' wo' re' i c'axoj i̱b enca'n chi quibil qui̱b , nqui xik'or Jesus pa riti̱j .
45008032	Grace	Chaj wa'ric nanik'or i re're' ? Nik'or ru'um reh i wili : Reh chi re' hoj xojco'ljic , re' Dios ma' xipoh'aj ta ric'ux chi riye'eric cho pan quimic i Jesus re' rAc'u̱n , re' la' xiban xik'ahsaj i rAc'u̱n pan quimic chiki̱j i hoj c'acharel . Ru'um chi je' re' xiban i Dios til nkeht'alij chi re're' nariyeb wo' cho keh chi'nchel i to'bonic .
65001018	Sin	re' je' wili quik'orom cho : “ Pan cohlsbal wach take k'i̱j nacuctic cho take winak xa se'lenel take pan nak' wach i Dios eh naca'nam xa pa' bih nca̱j ca'nam , re' nca̱j chiri̱j chi naquirakam risukquil quic'ux ru̱c' take c'ahbilal naca'nam , nqui quik'orom cho .
45011018	Recommendation	Chi coric aj chi'nchel i c'ulu̱j lok re're' , chayohbalej awi̱b tak chi ma' eta enwih'ic awu̱c' tak i no'jbal chi q'uihsinic i̱b chi quiwach take ra̱' ri'sil cho ma' Israhel je' ru̱c' ma' nquic'u'lej ta na̱ i k'oro̱j cho ru'um i Dios . Wi wilic ok nchel awu̱c' tak i no'jbal re're' , til c'olok pan ac'ux tak i wili : Je' ricab chi ma' ru'um ta take k'ab i che̱' pa'lic chi coric i riche'lal ru'um la' reh ra̱' i che̱' re're' cow pa'lic wach ac'al , je' wo' re' nc'uluric awu̱c' tak chi ma' awu'um ta hat-tak ma' re' ta ra̱' ri'sil cho ma' Israhel wilco̱j i hoj ra̱' ri'sil cho ma' Israhel chi ritinami̱t i Dios , ku'um la' keh hoj xatcojoric tak chi hat-tak chic ritinami̱t i Dios .
47001024	Faith	Ru̱c' re're' ma' nwa̱j ta chi enacapaj tak chi re' hoj kojchopbic na̱ animinic tak maj re' hat-tak pa'lic chic chi coric acapew-bal tak chiri̱j i Jesus . Haj cok wilic nka̱j chi nawic'ram tak , re' chi re' hoj wilco̱j chi awaj to'o̱l tak chi rirakmajic risukquil ac'ux tak chipam rinimjic i Jesus .
43011001	Description	Chipam chic jenaj tinamit Weta̱nya ribihnal , re' quitinamital i Mari̱ya ch'i̱l i Ma̱rta wilic jenaj yowa̱b La̱saro ribihnal quixuba̱l wo' i Mari̱ya ch'i̱l i Ma̱rta .
52004008	Sin	Til aj tic'acharok tak k'uru' je' ricab ra̱j i Dios eh ma̱k'eb lok chiri̱j ac'ux tak i k'oro̱j chic aweh tak maj hab wach re' ma' ra̱j ta ric'amam na̱ i k'oro̱j , ma' xa ta chiwach i winak c'ahchi' rik'ehtam ri̱b til la' wo' c'ahchi' rik'ehtam ri̱b chiwach i Dios re' xye'bic cho reh Lok' laj rUxlabal chi naricholic c'acharic pan holonquilal .
62004002	Faith	Nic' wach nacharak tak chiri̱j chi re' Lok' laj rUxlabal i Dios nk'oric ru̱c' chi̱' jeno' aj c'uhbalanel ? Re' wili na̱rakam tak wi̱' chiri̱j : Wi re' aj c'uhbalanel ricoj wach eh rik'or chi re' Jesus re' Pahbamaj chi K'atal K'oric xc'ulic c'acharok china̱ ac'al wili chi til je' ricab kawi̱' i hoj c'acharel , re're' rehtalil chi re' Lok' laj rUxlabal i Dios nk'oric ru̱c' chi̱' aj c'uhbalanel re're' .
65001008	Sin	Je' re' k'uru' je' ricab chi re' take tinamit re're' xquik'eb qui̱b pan mahc , re' take aj tijinel oconak take cho chaxilac tak xa cu c'ahchi' wo' quitikim ju' mahcanic , to̱b ta narichalic ti'c'axic chi quina̱ . Je' re' nik'or maj re' take re' ru'um chi je' na pa risukquil quiwiric wilque̱b nquik'or chi re' Dios c'ahchi' riye'bic k'ab queh chi ribanaric i c'oyomal . Ma' xa re' ta re' nca'n , je' la' wo' ma' nquibiraj ta k'oric chi quiwach take wilic cajawric chi quina̱ , nquise'laj eh nquiyak'abej la' wo' pan co̱k cajawric take raj tz'e' wa̱ch i Dios wilque̱b ar pan taxa̱j .
60003011	Recommendation	Je' wo' curman chi naresam lok pa ricapew-bal take ma' holohic ta laj no'jbal eh re' chic i holohic laj no'jbal chiban ribanaric . Je' wo' chic til chiyew ric'ux chi wih'ic pan sukquil laj c'uxlis cu̱c' chi'nchel c'acharel .
51001023	Faith	Re' cok ru' reh chi naribanam chi je' re' curman chi til nimjok wo' take c'uhtunic chiri̱j i Jesus . Ma' xa ta re're' , je' la' wo' curman chi re' take lok' laj c'uhtunic abiram tak re're' eh ach'ica̱b wo' tak ac'ux chiri̱j ru̱c' chi'nchel awa̱mna tak , ma̱k'eb lok chiri̱j ac'ux tak re' la' cha'n tak riman la' chic chayew ac'ux tak chiri̱j . Re' take k'oric chiri̱j take lok' laj c'uhtunic abiram tak re're' , re' hin nik'or aweh tak chi re' wo' re' c'ahchi' quibiram q'uihal take c'acharel chi junsut wach ac'al choplic quina̱ ru'um i k'atal k'oric aj Ro̱ma . Je' wo' , nik'or aweh tak chi re' Lok' laj Ajabe̱s xpahbanic wi̱n chi aj c'uhbalanel reh riC'uhbal .
43008059	Violence	Naxquibiraj chi je' re' take nahsil re're' , xo̱j quimol abaj cansbal nak reh Jesus , xa re' la' ma' xca'n ta canar ricansjic maj re' Jesus xisach ri̱b chi quixilac take tinamit wilque̱b ar eh chi je' re' xelic je chi chi̱' i Lok' laj Pa̱t re' nlok'onjic wi̱' wach i Dios .
49004024	Recommendation	Je' re' k'uru' re' ano'jbal tak re' ac'samaj chic wach , je' ok ricab rino'jbal i Dios re' xtik'inic wach chi je' re' ano'jbal tak reh chi etiwih'ic tak pan jenaj coric laj c'acharic nt'oric wach eh je' wo' pan jenaj sak wach c'acharic .
66014012	Faith	Re' hin xnik'or take wili reh chi chiwach i ti'c'axic re're' , re' hat-tak ritinami̱t i Dios tiniminic tak reh riC'uhbal , enacuy tak ransil i ti'c'axic re're' eh je' wo' chi enatik tak ju' rich'iquinjic ac'ux tak chiri̱j i Jesus . Re' aj wo' re' riwi̱' chi xnitz'ihmbaj re' xc'uluric lok wili :
44013030	Description	xa re' la' re' Dios xucsaj wo' cho chi quixilac camnak , nqui i c'uhbal re're' .
43010011	Description	Chi je' re' nichak'lamil cu̱c' take c'acharel , re' hin je' nicab i c'acharel re' ncha'janic queh take me̱' chi coric maj re' aj cha'janel queh ru' , riyew pan quimic ric'acharic chi rico'ljic take rime̱' wi wilque̱b take pan yohbal chiwach jeno' josk' laj q'uiche̱' tz'i' aj c'uxul me̱' ,
49003002	Grace	Nanik'or i wili , re' hin weht'alim wo' chi re' hat-tak abiram tak chic chi re' Dios ru̱c' rinimal wach rato'bil xiripahba̱' chi nanibanam i camanic re' ric'am cho holonquilal chaweh hat-tak ma' re' ta ra̱' ri'sil cho i ma' Israhel .
56003010	Recommendation	Je' wo' re' cha'n ru̱c' xa hab wach jeno' c'acharel aj niminel chic re' ricoj cho ch'akoj i̱b chaxilac hat-tak aj niminel , chak'il eh chacoj wo' rino'jbal re' cok ru' chiri̱j chi ak'ilim chic junpech on ca'pech ok , wi ma' xatrinimej ma̱coj aj chic pa riman chi quixilac take aj niminel .
43010019	Description	Xa re' wo' xquibiraj take k'oric re're' , re' take cow laj aj niminel reh C'uhbal Ye'o̱j reh Moyses xiban wo' chic rehreh wach quicapew-bal .
43003033	Faith	eh ru̱c' nca'n re're' , ma' c'ahchi' ta quic'uhtam lok chi re' Dios xa coric wo' nk'oric je' ricab ric'uhtaj lok i c'acharel nc'ulbic reh chaj bih rik'or i Jesus .
61003014	Recommendation	Je' re' k'uru' was tak nicha̱k' aj niminel re' k'e̱' ti' tiwic'raj tak , ru'um aj chi c'ahchi' awuy'em tak ric'uluric chi'nchel take k'oro̱j cahnok wili chayew ac'ux tak chi cow chi ribanaric re're' reh chi nac'olok lok i kAja̱w etirirak tak chi coric wach ac'ux tak , chi ma' ch'uwa' ta nech' ok na'n tak ru'um i mahc eh chi ma'xta wo' jeno' k'oric ra̱j banaric chana̱ tak . Re' la' wih'ok awu̱c' tak re' sukquil c'uxlis chi awibil awi̱b tak .
53003001	Faith	Chiri̱j chic ribanaric niti̱j re're' , yu'na hat-tak wich aj niminel nwa̱j nipahkam aweh tak chi nana'n ati̱j tak chiri̱j kacamaj chi aj k'orol reh rik'orbal i Dios , chapahkaj tak johtok reh Dios chi re' rik'orbal eno̱j lok rik'ormojic chi ma' hab ta wach enk'etbic wach . Chi je' re' , re' take c'acharel equibirinic reh eta nak nquic'ul chi lo̱k' eh ewo' nquinimej je' ricab xa'n hat-tak .
47004014	Faith	Je' aj ricab i tz'ihmbimaj cho re're' , re' hoj ma' nkacana̱' ta rik'ormojic ribiral i kAja̱w Jesus ru'um nok keht'alim chi re' kAja̱w Dios re' wo' re' xucsunic cho reh i Jesus eh je' ricab naxucsaj cho ru' je' wo' re' nakojrucsam wo' chic cho i hoj chi nakac'acharic chi junelic . Ma' xa re' ta re' , nacoj la' wo' ripahba̱b chiwach nakojric'am johtok ru̱c' .
59005014	Recommendation	Wi wilic jeno' yowa̱b chaxilac tak re' wili no'jbal niyew reh : Chiyuk'ej take quinahsil i comonil moloj wach aj niminel eh naquiponok ru̱c' , ca'n quiti̱j china̱ . Je' wo' quibuch' pan yolic laj ik'o̱m chi c'ahchi' quipahkam reh Lok' laj Ajabe̱s i to'bal reh yowa̱b re're' .
44007023	Description	« Pan jenaj k'i̱j re' Moyses nok wilic chic reh ca'winak ( 40 ) ha̱b , xc'ulic pa ric'ux rilmijic nic' wach wilque̱b take ras richa̱k' ra̱' ri'sil cho ma' Israhel .
44023027	Violence	i winak wili re' ritinami̱t wo' i Ro̱ma je' ricab xnibiraj chi xik'or . Re' aj wili k'oric nik'or je aweh : Re' hin xnichop cho winak wili naxinponic ch'i̱l take niso̱l ar chipam i ye'a̱b naricansjic nak wi̱' cu'um take juntuhm chi ra̱' ri'sil cho ma' Israhel xichopbic je reh . Chi je' aj re' c'ahchi' ca'nam reh , xnimak' cho pan quik'ab take juntuhm re're'
44019029	Description	Je' aj re' k'uru' re' quic'a̱ take winak re're' xinih ri̱b cu̱c' take toco̱m chic quich quitinami̱t eh ru'um re' xquichop take qui̱b rich'i̱l ma' Lu̱' aj Masero̱nya take , re' Ca̱yo ch'i̱l Arista̱rco quibihnal eh xquic'am je take chipam jenaj ma' laj pa̱t nquimol wi̱' qui̱b reh chi ar rich'ukuric k'oric chi quina̱ .
44003014	Sin	re' la' chic xapahkaj hat-tak chi re' winak aj cansanel xok'tjic je chi rijelow-bal i Jesus re' jenaj winak coric wach rino'jbal eh lo̱k' riwa'ric .
44015009	Faith	Je' aj re' ru' , re' Lok' laj Uxlabal ma' xilow ta ca̱mna take c'acharel re're' chi toco̱m ta nak chiwach i ka̱mna hoj , xisaksaj la' wach queh eh je' re' xiban ru'um chi re' take c'acharel re're' xquich'ica̱' quic'ux chiri̱j i Jesus .
46011028	Recommendation	Ru'um aj re' nik'or je aweh tak chi xa hab wach ra̱j ric'uxum i caxlan wi'c eh ra̱j ruq'uem reh i ri̱s u̱wa pe̱t k'oric til wo' chic'raj ri̱b chi re' ricapew-bal chiri̱j ok riquimic i kAja̱w Jesus wilic je eh cu re' aj wo' ru' chic'ux reh i caxlan wi'c eh chuq'uej wo' reh i ri̱s u̱wa re're' .
46015058	Faith	Je' re' k'uru' was tak nicha̱k' wich aj niminel re' k'e̱' ti' tiwic'raj tak , ru̱c' i chaj bih xnik'or lok aweh tak wili ma' riban chic ntuquic acapew-bal tak , chapahba̱' la' ac'ux tak eh ticowonok tak chipam rinimjic i kAja̱w . Je' wo' xa eli̱c ok wo' c'ahchi'ca̱t tak chi ribanaric haj wilic i camanic riyew tak chana̱ i kAja̱w xa re' la' c'olok pan ac'ux tak chi re' pa' bih camanic na̱banam tak chiwach i kAja̱w ma' k'ehbel ta , til wilic la' ritz'akil ru̱c' .
46004016	Recommendation	Je' re' ajic chi wilqui̱n aj chi je' hin awaja̱w tak chipam rinimjic i Jesus , til nipahkaj aweh tak i ato'bil chi chac'am tak tz'eht reh nino'jbal niban chi rinimjic i Jesus
46001021	Faith	Chaj wa'ric nanik'or chi je' re' ? Nik'or chi je' re' maj re' Dios ru̱c' i rinimal wach rino'jbal wilic , xiban chi re' take c'acharel ma' re' ta aj niminel take ma' eta nquina'bej pa̱m ricapew-bal xa ru̱c' ta nak ti quino'jbal qui̱b . Tz'a̱b ru' re're' xponic chiwach eh xitik'a̱' wach pa ric'ux chi re' hoj re' kojniminic reh c'uhbal nk'ormojic chiri̱j i Jesus nakaco'ljic ru̱c' i c'uhbal re' nk'ormojic cu'um take c'acharel je' ru̱c' ma' re' ta aj niminel take chi xa memil laj no'jbal wilic chipam .
60003001	Recommendation	Re' chic hat-tak ehq'uenbe̱s aj niminel reh Jesus , yu'na til nik'or aweh tak chi chanimej abahi̱l tak eh re' hat-tak re' wilic abahi̱l tak re' ru̱c' ma' re' ta aj niminel reh rik'orbal i Dios tiniminok wo' tak chi quiwach . Je' re' nik'or aweh tak chi cha'n tak maj wi je' re' na'n tak to̱b ta yu'na ma' nquinimej ta i rik'orbal i Dios nak'or tak queh , narich'ukic wo' quic'ux chi rinimjic ru'um i holohic laj no'jbal na'n tak .
47005020	Recommendation	Ru'um aj re' chi hoj ritak'anic cho i Dios , re' hoj c'ahchi' kak'oric awu̱c' tak chi ru̱c' kajawric xiyew i Jesus re' Pahbamaj chi K'atal K'oric eh nakojk'oric awu̱c' tak xa je' na nchel re' wo' i Dios c'ahchi' rik'oric awu̱c' tak . Je' re' nok ru̱c' kajawric xiyew i Jesus , xa nch'uk chic kac'ux , cow nkapahkaj aweh tak chi tiwih'ok tak ru̱c' i Dios pan jenaj suk laj c'uxlis .
44002024	Description	To̱b ta jenaj rinimal ti'c'axic xic'ul i Jesus naxquimic je , re' Dios xucsaj wo' chic cho chi quixilac take camnak maj ma' jaruj ta xiban chi xcahnic chi camnak chi junpech .
59002007	Sin	On ma' nacoj ta wo' na tak rehtal chi re' wo' ru̱c' queh take bihomak re're' xitz'ujbic reh lok' laj ribihnal i Ajabe̱s Jesus re' xk'ormojic ribiral chana̱ tak ?
54003003	Description	Ru'um chi je' re' no'jbal ra̱j uyu'njic reh i c'acharel re' ra̱j ribanam chi aj ilol reh ritinami̱t i Dios , ma' riban ta wo' chi aj xohc'rel laj winak , ma' wo' aj cojol wolic , xa ta wo' nak chi aj c'axol wach tumi̱n . Je' re' k'uru' , re' c'acharel re' ra̱j ribanam chi aj ilo̱j queh ritinami̱t i Dios c'uhtunok lok chi wilic chak'lamil ru̱c' eh chi wilic wo' k'ochlic wach c'uxlis ru̱c' .
43004014	Grace	Tz'a̱b ru' i c'acharel naruq'uem reh ha' niyew i hin ma' jaruj ta chic nariwih'ic richikchi'i̱l . Je' aj re' naric'ulum maj je' ricab chi re' ha' nelic cho chipam jeno' rasbal ha' xa c'ahchi' wo' cho chi elic , je' wo' re' i ha' niyew i hin xa nariwih'ic wo' cho ru̱c' i c'acharel re're' reh chi naric'acharic chi junpech , nqui Jesus .
62002005	Faith	Je' wo' chic riban chi enk'ormojic chiri̱j chi re're' ma' ric'ax ta take rich c'acharel . Raj nchel hab wach ric'am na̱ haj wilic rik'or ritijbal i Jesus , til pan coric je' wili nc'uluric ru̱c' : Re' ric'axbal i Dios nq'uihic wach pa ra̱mna cu rehtal re' c'acharel re're' ric'ax take rich c'acharel ru̱c' chi'nchel ric'ux . Je' aj re' ru' ru̱c' ric'amaric na̱ ritijbal i Jesus , re' hoj kojchol quic'axaric take kich c'acharel eh chi je' re' nkeht'alij chi wilco̱j pan jenaj chic wach c'uxlis ch'i̱l i kAja̱w Jesus .
66016013	Description	Ar aj ru' nok c'ahchi' wilom i re're' , xwilow quiwach xib chi ma' tob laj uxlabal je' take quiwi̱' ro̱ch' . Jenaj queh take ro̱ch' re're' ar xelic cho pan chi̱' i ma' laj wacax a̱k' . Re' ricab ar xelic cho pan chi̱' i ma' laj chicop xa c'ahbil chic rilbal . Re' chic i ro̱x ar xelic cho pan chi̱' i c'acharel re' xa chucul aj k'orol riC'uhbal i Dios .
59002008	Recommendation	Je' re' nok re' hin nik'or aweh tak wi re' hat-tak c'ahchi' ayeb tak quilok'il take niba̱' , ra̱j rik'orom chi re' hat-tak ricorquil c'ahchi'ca̱t ru̱c' ric'amaric na̱ i tak'anic xiban i Jesus re' Pahbamaj chi K'atal K'oric . Re' tak'anic wili re' wo' re' tz'ihmbimaj cho chipam i Lok' laj Hu̱j re' tz'ihmbimaj wi̱' riC'uhbal i Dios chi je' wili : « Chac'ax awas acha̱k' je' ricab ric'axaric awi̱b na'n i hat , nqui rik'or .
47004005	Faith	Je' re' k'uru' re' hoj wilco̱j chi aj camanom chawi̱j xa ru'um chi k'e̱' ti' nkic'raj i Lok' laj Ajabe̱s Jesus re' Pahbamaj chi K'atal K'oric .
46015033	Recommendation	Je' re' k'uru' ma̱cana̱' tak chi re' take quicapewenic chi je' re' enquijot' acapew-bal tak , chacoj aj tak rehtal i jenaj chic k'oric k'oro̱j cho ru'um jenaj winak aj no'jbal naxik'or cho chi je' wili : “ Xa hab wach jeno' c'acharel xa k'unk'un chic ch'i̱l jeno' chic c'acharel ma' holohic ta rino'jbal , eno̱j sahchok wach i holohic laj capew-bal nak wilic ru̱c' ru'um nok re' chic rino'jbal i c'ahbil rino'jbal winak eric'am tz'eht reh , nqui xik'or cho .
58013020	Grace	Re' chic nwa̱j nik'orom aweh tak chi re' wili i ti̱j niban chawi̱j tak : « K-Aja̱w Dios , re' hat , hat tiye'bic reh sukquil kac'ux . Re' wo' hat xatbanic chi re' kAja̱w Jesus re' je' na ricab jeno' aj cha'jem me̱' nok wilic , xuctic wo' chic cho chi quixilac take camnak . Ru̱c' re're' xa'n wo' chi ru'um reh riquiq'ue̱l xichihcaj i Jesus naxquimic , re' ac' laj tik'inic xa'n chiki̱j i hoj xcahnic chi pa'lic wach chi junelic k'i̱j sakom , nqui i ti̱j niban . Je' wo' chic naniban i ti̱j re're' , nipahkaj wo' reh Dios chawi̱j tak
50001027	Recommendation	Was tak nicha̱k' aj niminel , chalok pe chi nina̱ pa' bih narichalic , xa ma'xta bih nwa̱j reh , re' la' curman chi re' hat-tak na̱c'acharic tak pa ricorquilal je' ricab ric'ul chi queh take aj niminel reh lok' laj holohic laj c'uhbal nk'oric chiri̱j i Jesus re' Pahbamaj chi K'atal K'oric . Wi je' re' na'n tak to̱b ta equino̱j on ma' equino̱j c'olok chi awiliric tak , re' hin xa nanibiram wo' abiral tak chi re' hat-tak xa c'ahchi' wo' ayeb ac'ux tak chi wih'ic pan jenaj wach c'uxlis chi rik'ormojic i holohic laj tijinic hoj tijimaj wi̱' . Je' wo' , xa nanibiram ok wo' chi re' hat-tak c'ahchi' wo' ato'bem awi̱b tak chipam i cow laj camanic wilco̱j wi̱' je' ricab nca'n take sol chi nquito'bej qui̱b naqui'oquic chi k'ak'anic .
46006014	Grace	Je' re' k'uru' wi re' kAja̱w Dios nehchenic reh kac'acharic re' wo' re' naribanic chi chiri̱j chi hoj chic camnak je , nariyeb wo' chic kac'acharic je' ricab nok xiyew wo' chic ric'acharic i Jesus naxcansjic je . Je' aj re' naribanam i Dios ku̱c' ru'um reh rinimal wach rajawric wilic .
55001006	Recommendation	Re' k'oro̱j chiri̱j acapew-bal re're' , re' ok re' camanok aweh chi naric'ulic cho pan ac'ux i wili : Naxatnipahba̱' cho chi na̱banam chi hat raj camanom i Dios ru̱c' ricojoric take nik'ab chana̱ , re' Dios xiyew aweh awajawric re' ye'o̱j ru'um i Lok' laj Uxlabal chi je' ricab jeno' si̱ . Yu'na k'uru' chi ye'o̱j chic aweh i ajawric re're' , chacana̱' chi nimsjok wach i camanic riban awu̱c' je' ricab riban i k'a̱k' chi xa ntenic chic i xak riban nanwahljic cok .
60004006	Grace	Ru'um aj wo' chi chi'nchel narich'ukuric k'oric chi quina̱ , wilic riwi̱' chi re' tijbal nye'bic reh sukquil c'uxlis queh c'acharel xk'ormojic wo' ru'um i Jesus queh take camnak chic take je . Je' ricab nc'uluric cu̱c' chi'nchel c'acharel ayu' wach ac'al , re' take re' xiquimic reh chi narich'ukuric k'oric chi quina̱ xa re' la' ru̱c' rik'ormojic i tijbal re're' , xye'eric wo' queh take xic'ulbic reh tijbal re're' chi xquic'ul i junelic c'acharic ye'o̱j ru'um i Lok' laj Uxlabal ar re' wilic wo' wi̱' i Dios .
46007023	Recommendation	Chaj wa'ric nanik'or aweh tak chi re' chic i Dios nehchenic aweh tak ? Re' hin nik'or re're' ru'um nok naxitak'a̱' cho Jesus chi nariquimic chawi̱j tak , re're' xa je' na nchel xitoj chic awach tak chi xiban chi awaj ehchenel tak chic . Ru'um aj re' ma̱min chic awi̱b tak chi ri'sil cajawric take aj c'amol be̱h re' nquik'or aweh tak chi cu wilic take toco̱m chic no'jbal raj banaric reh chi re' ano'jbal hat-tak enponic chiwach i Dios .
46010010	Recommendation	Ru̱c' wili nwa̱j wo' nik'orom aweh tak chi ma̱ban tak c'uta̱j chiri̱j take chaj bih riban i kAja̱w Dios je' ricab nok wilic take cho kama̱m kati't je' re' xca'n eh ru'um re' xsacharic quiwach ru'um jenaj raj tz'e' wa̱ch i Dios tak'amaj cho chi quicansjic .
47002017	Faith	Niban aweh tak i pahkanic re're' maj til q'uihal ru' take toco̱m chic nca'n quitz'a̱k ru̱c' rijalaric ribehil riC'uhbal i Dios . Je' re' ru' nca'n take re' raj i hoj xa coric wo' wach rik'ormojic riC'uhbal i Dios c'ahchi'co̱j eh re're' c'ahchi'co̱j rilom cho chi xa re' wo' pa' wilic ritak'a̱b rik'ormojic keh xa re' wo' re' c'ahchi' kak'orom ru̱c' i rajawric riyeb wo' keh i Jesus re' Pahbamaj chi K'atal K'oric .
45015001	Recommendation	Re' hoj re' cow chic kac'ux chipam i rinimjic i kAja̱w Jesus , curman chi nakato'bem take kich aj niminel je' ru̱c' ma' ja' cow ta ti ric'ux chiri̱j pa riniminic . Ru'um aj re' niyew tak chawach i no'jbal wili chi kacuy tak ransil i chaj bih nkic'raj pa̱m ka̱mna chi naka'nam re' enbanic chi re' kich aj niminel eric'raj chi enmahcanic . Kic'raj tak ki̱b k'uru' chi quiwach take kas kacha̱k' maj chi enka'n re' haj wilic nka̱j ribanaric , ma' k'e̱' ta wo' chic curman chi keh .
50002024	Faith	Wi xponic wo' k'i̱j chi naqui̱nquesam je til nawojic ca̱t tak wilom cho maj re' hin ma' nik'eb ta nicapew-bal ru̱c' i kAja̱w Dios chi re're' nariyeb k'ab wi̱n chi xa nic' yu' nanibanam chi je' re' .
66007001	Description	Chiri̱j chic wili , xwilow wo' wach i quejeb chi raj tz'e' wa̱ch i Dios re' pa'alque̱b china̱ i ju'jun reh ricaj tz'u'c i wach ac'al . Re' take re' c'ahchi' quipitim chi re' take quejeb chi te̱w qui'oquic cho pan cajtz'u'c reh wach ac'al ma' eta chic nquiyew cho quitewil je china̱ i ha' eh je' china̱ take che̱' c'aham .
60004003	Sin	Re' rik'ijil re' xa'n tak wi̱' i no'jbal bano̱j cho cu'um take ma' quilok'onic ta wach i kAja̱w Dios xiq'uic chic lok . Chipam take k'i̱j re're' , re' hat-tak xaniq'uej wo' tak cho ribanaric i c'ahbilal je' ricab take c'oyomal , take xohc'sonic i̱b xa'n tak ar pan tak ma' holohic ta laj nink'i̱j xamol wi̱' awi̱b tak chi ric'uxuric xa pa' bih jaric . Chipam wo' take cho k'i̱j re're' , xa'n wo' tak cho i c'ahbilal re' rilok'onjic take tik'imaj tiyo̱x ,
66011005	Violence	Ru'um chi re' take quib chi c'acharel re're' xye'eric cajawric chi narelic cho k'a̱k' pan quichi̱' cansbal queh take c'acharel re' nca̱j quiyeb chi ti' take quib re're' , re' take re' naquisacham wo' wach take caj ixowonel ru̱c' cajawric ye'o̱j .
44023005	Recommendation	Chalic ma' Lu̱' je' wo' chic wili xic'u'lej take wi̱' : « Chacuy tak nimahc was tak nicha̱k' . Pan coric , re' hin ma' weht'alim ta chi re' po' nchel i winak re're' i nahsil c'amol quibe̱h take aj k'ahsem si̱ chiwach i Dios . Wi ta nak xk'ormojic wi̱n chi je' re' , re' hin ma' xnik'or ta nak i k'oric re're' maj re' C'uhbal Ye'o̱j reh Moyses je' wili rik'or : “ Ma' ayak'abej pan awo̱k rilok'il i nahsil chipam atinami̱t , nqui rik'or , nqui xic'u'lej take wi̱' .
66022015	Sin	Tz'a̱b ru' re' take c'acharel re' take yibel wach quic'acharic , ch'i̱l take aj war , ch'i̱l take quibanic c'oyomal , ch'i̱l take aj cansanel , ch'i̱l wo' take quilok'onic tiyo̱x , re' chi'nchel re're' ch'i̱l wo' take quic'axbic wach i chucuj k'oric eh ma' nquicana̱' ta ribanaric ma'xta quic'uluric cho chipam tinamit re're' , naquicahnic la' lok chiri̱j .
66002014	Sin	Re' cok ru' to̱b ta wo' je' re' na'n tak , wilic take quib xib no'jbal ma' npon ta chi niwach na'n tak , je' ricab take wili : Pe̱t , re' hat-tak c'ahchi' ayeb tak k'ab chi c'ahchi' quiwih'ic take c'acharel chaxilac tak re' ma' nca̱j ta quicana̱b take no'jbal xitijej cho Walac ru̱c' i Walaham najtir k'i̱j . Re' no'jbal re're' xiban chi re' take wich aj najtir k'i̱j ra̱' ri'sil take cho ma' Israhel , xik'ehbic pan mahc naxye'eric queh chi xquic'ux tiwic k'ahsamaj chi si̱ chiwach tiyo̱x eh chi ri̱j re' xca'n i c'oyomal .
53001003	Faith	Hat-tak wich aj niminel , chi wi̱n hin ch'i̱l take wich'i̱l xa tanlic wo' chi keh chi xa nakatioxonic wo' johtok chiwach i Dios pan kati̱j . Ru'um aj re' kojtioxonic chawi̱j tak maj xa eli̱c wo' c'ahchi' ricowjic ac'ux tak chipam i lok' laj niminic eh xa eli̱c wo' c'ahchi' ac'axam awi̱b hat-tak aj niminel je' ricab wo' na'n tak cu̱c' take toco̱m chic .
46012002	Sin	Re' hat-tak aweht'alim tak chi coric chi nok ja' re' ta nak hat-tak aj niminel reh kAja̱w Jesus , timahcanic nak tak ru̱c' lok'onic tak tz'akoj tiyo̱x re' ma'xta bih jeno' c'uhbal nchalic ru̱c' i Dios nquik'or maj ma' quichol ta wo' k'oric .
49005025	Recommendation	Yu'na re' chic hat-tak bahilbe̱s , til nik'or aweh tak chi chac'ax wo' tak awehq'ue̱n chi coric je' ricab riwi̱' riban i Jesus re' Pahbamaj chi K'atal K'oric ku̱c' i hoj aj niminel reh . Je' re' nik'or maj re're' k'e̱' xojric'ax chi xik'ahsaj ri̱b pan quimic chiki̱j i hoj nok ja' nkanimej ta nak .
45012017	Recommendation	Cu̱c' chic take quibanic ti'c'axic aweh tak , re' wili jenaj chic no'jbal niyew aweh tak : Ma̱ban tak chic jelow-bal haj wilic i ti'c'axic nbanaric aweh tak re' la' hat-tak chatik tak ju' ribanaric i bano̱j re' nacoj tak rehtal chi holohic nquilow take c'acharel .
60005006	Recommendation	Je' aj re' k'uru' chanimej awi̱b tak chiwach i Dios re' xiq'uic na̱ rinimal wach rajawric eh cha'n tak re're' chi xa ch'ublic wach ac'ux tak reh chi re' Dios narijohsam wach awa'ric tak naponok i rik'ijil chi je' re' naric'uluric .
44014017	Grace	xa re' la' ru' to̱b ta je' re' xiban cu̱c' , ma' xicana̱' ta wo' ric'uhtjic i rajawric chi re're' i Dios chi quina̱ . Je' wo' ma' xicana̱' ta riye'eric cho rato'bil chi kana̱ i hoj chi'nchel c'acharel . Ru'um aj cho ric'axbal wilic chi kana̱ , re' Dios riyew cho jab narirak cho rik'ijil chiwach , je' wo' ricoj cho rik'ijil chi re' take tic naquiwachanic eh xa ma' nech' ta ti wach take katic nkamol , til q'uih la' wo' chic riyew cho keh chi suksbal cho kac'ux , nqui ma' Lu̱' ch'i̱l Wernaweh queh .
54003011	Recommendation	Je' wo' chic , chipam i camanic re're' curman wo' chi re' quehq'ue̱n take aj to'o̱l coric ok wo' wach quino'jbal , ma' ok xa aj molol c'uta̱j take , ma' ok xa mahnic' take chi mahcanic quichol la' ok ribehsjic quicapew-bal eh chi xa naquiniminic chi manlic ru̱c' pa' bih ra̱j banjic .
66002021	Sin	Re' ixok re're' xwuy'ej chi narijalam nak wach rino'jbal xa re' la' ma' jaruj ra̱j ricana̱b ribanaric i mahc wilic wi̱' chi banoj c'oyomal .
44012020	Description	Nok ar aj chic wilic ponok i Hero̱res , pa' bih riwi̱' naxchalic ric'a̱ cu̱c' take aj Ti̱ro ch'i̱l take aj Siron . Ru'um chi re' chi'nchel pa' bih queh nquic'ux , ar nelic je pa riyuk'ul Hero̱res , re' take c'acharel chipam i quib chi tinamit re're' xquituna̱' qui̱b eh xca'n jenaj wach quic'ux chi nacojic quik'o'rem i Hero̱res . Xa re' cok ru' reh chi xca'n canar oquic ru̱c' , pe̱t quik'unej wach chi tumi̱n i jenaj queh ajabe̱s qui'ilbic reh pa̱m ripa̱t Hero̱res Wala̱sto ribihnal , reh chi re're' naric'ambic cok queh ar . Naxc'amaric cok quibe̱h ru'um i Wala̱sto , re' take c'acharel reh quib chi tinamit re're' xquipahkaj reh Hero̱res chi naquicahnic pan sukquil c'uxlis
43008049	Sin	Chalic Jesus je' wili xic'u'lej take wi̱' : « Re' hin ma' re' ta jeno' ma' tob laj uxlabal nye'bic nik'orbal , re' la' wAja̱w Dios nye'bic nik'orbal eh ru'um re' , niyew johtok rilok'il ru̱c' c'uhbalanic niban xa re' la' to̱b ta je' re' niban , nitz'ujuric chic c'ahchi' abanam tak .
43006018	Description	Nok wilco̱j chic nah ha' xuctic aj cho jenaj rinimal te̱w eh ru'um re're' xa naht chic nponic ribohl i ha' .
45008018	Faith	Ru'um aj re' chiwach take ti'c'axic nkac'ul ru'um reh kaniminic , re' wili nicapew-bal i hin chiri̱j re're' : Re' hoj aj niminel ma'xta bih ericamanej keh chi enkacoj rehtal take ti'c'axic nkac'ul , re' la' til k'e̱' wo' chic encamanic keh re' ricojoric rehtal i kalok'il nariye'eric naponok rik'ijil ric'uluric re' narilmijic wo' cu'um toco̱m chic c'acharel .
62002012	Grace	Was tak nicha̱k' aj niminel re' wilca̱t tak chi je' hat-tak wac'u̱n wixk'u̱n chi niwach , c'ahchi' nitz'ihmbam je aweh tak i wili reh chi na̱tikim tak ju' rich'iquinjic ac'ux tak chiri̱j i Jesus . Re're' wilic rajawric chi narik'oric chiki̱j chiwach Ajabe̱s Dios eh ru'um re're' na nk'oric chawi̱j tak , re' hat-tak cuyu̱j chic amahc tak .
55001009	Grace	Wih'ok wo' pan ac'ux chi ru̱c' i rajawric wilic xojrico'lej reh chi ma' eta nkac'ul i ti'c'axic ru'um reh kamahc eh re' kayuk'unjic xiban i Dios reh chi nakac'acharic chi saksamaj wach kano'jbal , re' wo' re' nc'uhtunic reh rinimal rajawric wilic . Je' aj re' , re' kaco'ljic ch'i̱l i kayuk'unjic xbanjic , re' wo' Dios xbanic , re' cok ru' ma' ru'um ta nchel chi holohic ta nak kojbanic xiban chi je' re' ru'um la' chi pa ra̱mna i Dios xasjic cho ribanaric xa ru'um reh ric'axbal wilic chi kana̱ . Je' re' nik'or maj nok cu ja' nch'ihquic ta nak cho i c'acharic ayu' wach ac'al , re' c'axbal re're' wilic chic cho pa ra̱mna i Dios chi naric'uhtam lok ru̱c' ric'ulic lok i kaK'atal K'oric Jesus .
43019006	Violence	Re' take c'amol quibe̱h take aj k'ahsem si̱ ch'i̱l wo' take aj cha'janel c'amoj take je cu'um take c'amol be̱h re're' naxquilow chi re' Po̱nsyo Pila̱to ra̱j nak rok'tam je i Jesus , xquiq'uer quichi̱' chi je' wili : « Re' Jesus re're' chacansaj eh til chacansaj wach curu̱s ! nqui take . Re' Po̱nsyo Pila̱to je' wili quic'u'ljic xiban : « Re' hin ma'xta nirak jeno' mahc quimic ri̱j chiri̱j c'acharel wili . Re' cok ru' , wi ricansjic nawa̱j tak hat-tak , chac'am tak je eh re' ok hat-tak tiye'bok tak reh wach curu̱s , nqui queh .
60001010	Grace	Re' k'oro̱j wili chiri̱j i co'lbal riyew i Dios ru'um reh richak'lamil , xa nok wo' k'oro̱j cho ribiral cu'um take aj k'orol riC'uhbal i Dios . Re' take re' naxik'oric cho chiri̱j i co'lbal re're' pe̱t xquiyew quic'ux chi ritijiljic ri̱j chi coric
63001007	Sin	Ayu' wach ac'al c'ahchi' ric'uluric chi yohbal wach take aj c'uhbalanel c'ahchi' quijot'om quicapew-bal take tinamit . Re' take aj c'uhbalanel re're' aj niminel nak take cho , xa re' la' yu'na c'ahchi' quik'orom chi ma' coric ta chi re' Jesus re' Pahbamaj chi K'atal K'oric xc'ulic china̱ ac'al wili chi je' ricab kawi̱' i hoj c'acharel . Ru̱c' aj k'oric nca'n take re' , re' hin nik'or aweh tak chi xa hab wach je' re' k'oric riban , re' c'acharel re're' xa aj k'etol wach rik'orbal i Jesus nok wilic .
44024005	Sin	Re' winak wili re' nc'ambic quibe̱h junch'uk chi aj niminel reh Jesus re' ribihnej chi aj Nasaret , re're' jenaj aj yojol c'uxlis chi keh hoj , xa je' na nchel ricab jeno' ya'bilal nok wilic maj xa haj pa' yu̱k' c'ahchi' rijohsam quic'a̱ take kich ra̱' ri'sil cho ma' Israhel .
54003016	Grace	Chipam aj i c'uhbal re're' , nkarak jenaj tijbal c'axic nak cho rirakmajic chiri̱j cu rehtal xsakomsjic wach ru'um i Dios . Re' tijbal re're' , til pan coric nik'or aweh chi k'e̱' wo' chic curman chi birmajic maj re're' je' wili rik'or : « Naxilmijic chi xc'acharic ayu' wach ac'al je' ricab nc'acharic jenaj c'acharel , re' i Lok' laj Uxlabal xc'uhtunic lok reh chi nt'oric wach rino'jbal . Re' take raj tz'e' wa̱ch i Dios xquilow naxuctic wo' chic cho chi quixilac take camnak . Ru̱c' re're' xk'ormojic wo' ribiral queh take tinamit ma' re' ta ra̱' ri'sil cho ma' Israhel eh chi je' re' xa haj tinamit wilque̱b wi̱' take re' , wilic queh xiniminic reh ribiral re're' . Chiri̱j chic riwih'ic ayu' wach ac'al , xc'ulmujic wo' chic johtok ar pan taxa̱j , nqui tijbal re're' .
66016021	Violence	Je' wo' chic naxc'uluric re're' , ar pan taxa̱j xik'ehbic take cho nimak tak sak'wach chi quina̱ tinamit , ju'jun na quental rahlil ju'jun . Ru'um re're' , re' take tinamit xquitz'ujlom johtok i Dios ru'um riti'quil xbanaric queh maj re' sak'wach re're' jenaj rinimal ti'c'axic xiban queh .
61003013	Faith	Til je' re' naric'uluric maj re' Dios xik'or wo' cahnok chi re' hoj aj niminel nariyeb keh chi ekojc'acharic ar pan jenaj chic ye'a̱b re' nariwih'ic wi̱' jenaj ac' ac'al ch'i̱l jenaj ac' laj taxa̱j eh ru'um chi til je' re' xik'or , re' hoj c'ahchi' kuy'em chi naric'uluric i k'oro̱j cahnok ru'um .
66006014	Description	Je' wo' chic , re' taxa̱j xic'ul reh je' ricab ric'ul jeno' hu̱j nanbotjic wach eh ayu' wach ac'al chi'nchel wach xc'uluric , je' ricab ru' chi re' take yu̱k' q'uixca̱b ch'i̱l take ye'a̱b pan tak yejal ha' , xsahchic quiwach ru'um chi xit'e'lejic .
58010010	Grace	Je' re' k'uru' ru̱c' i xiban i Jesus re' Pahbamaj chi K'atal K'oric chi xic'am na̱ haj wilic xa̱j i Dios , re're' xa junpech wo' xiyew ri̱b chi quimic eh xojricoj cok chiwach i Dios chi ritinami̱t lo̱k' chiwach .
52001002	Faith	Hat-tak wich aj niminel nwa̱j nik'orom je aweh tak chi re' hoj nanka'n kati̱j chiwach i Dios , xa eli̱c wo' kojtioxonic johtok chiwach chawi̱j hat-tak re' xa wilca̱t wo' tak pan kac'ux .
66006004	Violence	Ar ajic xwilow chi wilic jenaj tz'uklic nah jenaj cak ri̱j cawa̱y xye'eric reh pan k'ab jenaj ma' laj c'ul k'as re̱ ch'ihch' rehtalil i rajawric ye'o̱j reh chi ribanaric chi re' take c'acharel ma' eta chic quiwih'ic pan sukquil c'uxlis , re' la' chic i cansanic i̱b chi quibil qui̱b nariwih'ic . Nok ribiram chic i tak'anic xbanaric reh , re' tz'uklic china̱ i cawa̱y re're' xo̱j wo' .
54006001	Recommendation	Chi'nchel take aj niminel wilque̱b ri'sil ro̱k k'ab jeno' aj ehcham camanic eh nca'n quicamaj chi ma' tojo̱j ta take til ric'ul chi queh chi naquiyeb riwa'ric i ajabe̱s nchopbic quina̱ eh naquibirinic wo' k'oric chiwach reh chi ma' hab ta wach erik'or c'ahbilal chiri̱j i Dios on chiri̱j i c'uhtunic nka'n .
51003009	Recommendation	Je' wo' , ma̱ban tak chic chucuj k'oric chawach tak maj je' ricab nok re' hat-tak nawesaj tak lok i tz'akic laj tz'ih chawi̱j tak nok abanam tak chic i kahsanic ha' , je' wo' re' hat-tak xawesaj tak chic lok rij ac'ux tak i no'jbal na'n nak tak cho najtir k'i̱j re' xbanic nak cho chi xa'n tak cho i ma' holohic ta laj bano̱j .
66002020	Sin	xa re' la' to̱b ta wo' xa holohic chic take na'n tak , re' wili i mahc ma' ric'ul ta niwach chi na'n tak : Je' ricab xc'uluric cho najtir ru̱c' ixok Jesawel ribihnal , re' xicoj ri̱b chi chucul raj k'oro̱l i Dios , wilic wo' chaxilac tak jenaj ixok je' re' c'ahchi' ribanam eh re' hat-tak xa c'ahchi' wo' ayeb tak k'ab chi c'ahchi' ribanam i c'uhtunic re' riyew wi̱' k'ab chi enbanaric i c'oyomal eh chi ewo' nc'uxuric i tiwic k'ahsamaj chi si̱ chiwach tiyo̱x , to̱b ta nchel re' c'uhtunic re're' xa rijot'oric quino'jbal take aj niminel c'ahchi' ribanam .
48003008	Grace	Chiqui̱j aj take c'acharel je' re' nca'n , re' Dios xa najtir wo' cho k'i̱j ritik'a̱b cho wach chi nariye'eric wo' quiwa'ric chi re' take re' naquiwih'ic chi coric wach quic'ux chiwach . Ru'um aj re' xa nok wo' sakomomaj cho wach chipam i Lok' laj Hu̱j wilic wi̱' riC'uhbal i Dios re' ribiral re're' eh je' wo' i ribiral nok junpech re' Dios je' wili xik'or reh ma' Awraham : “ Ru̱c' acuse'sjic i hat , chi'nchel take tinamit wach ac'al naquehtric wo' nicuse'sbal i hin , nqui cho reh .
58012005	Recommendation	Chi wilca̱t tak chipam i ti'c'axic re're' nipahkaj wo' aweh tak chi ma' niq'uic pan ac'ux tak i xik'or cho queh rac'u̱n najtir k'i̱j i k'atal k'oric ma' Salomon . Re' k'oric re're' , re' tz'ihmbimaj cahnok pan Lok' laj Hu̱j wilic wi̱' i riC'uhbal i Dios re' wo' re' nk'ormojic aweh tak yu'na ru'um i Dios ru'um nok wilca̱t tak chic chi rac'u̱n rixk'u̱n . Je' aj wili rik'or i tz'ihmbimaj cahnok re're' : “ Hat-tak wac'u̱n wixk'u̱n , ma' riban ta chi ma' enayew tak rilok'il i k'ilo̱j riyew aweh tak i Ajabe̱s Dios . Ma' riban wo' quib ac'ux wi tirik'il chi cow ,
58013017	Recommendation	Chiri̱j chic lok i k'oric re're' , re' wili jenaj chic tak'anic nwa̱j wo' nibanam aweh tak : Tibirinok tak k'oric chi quiwach take aj c'amol be̱h chipam animinic tak eh tiniminok wo' tak chi quiwach . Je' re' cha'n tak maj pan jenaj k'i̱j re' take re' naquiwih'ic chiwach i Dios re' narilmijic wi̱' wi xquinimej on ma' xquinimej ta i camanic ye'o̱j queh . Ru'um aj re' til chac'am tak na̱ i tak'anic niban je aweh tak reh chi je' re' naquicamanic wo' chi suk quic'ux eh ma' re' ta nchel ru̱c' i riti'quil quic'ux naquicamanic chaxilac tak ru'um nok re' no'jbal chi xa ch'i'c awi̱j tak xa ma'xta bih ericamanej aweh tak .
44013019	Description	« Re' aj wo' Dios re're' xisach quiwach i wuku̱b queh q'uih ch'uk wach tinamit wilque̱b pa riyuk'ul i Canahan eh re' take ye'a̱b re're' xik'ahsaj queh take kama̱m kati't reh chi naquehcham .
54006003	Faith	Timote̱yo , wi xa hab wach c'ahchi' rik'orom jeno' toco̱m chic c'uhtunic je' ru̱c' ma' jenaj ta wach ru̱c' i nik'orom cho aweh eh chi re're' ma' riban ta wo' jenaj wach ru̱c' i coric laj tijinic nchalic ru̱c' i Lok' laj Ajabe̱s Jesus re' Pahbamaj chi K'atal K'oric , on ru̱c' take c'uhtunic je' ru̱c' rik'or keh nic' wach nakac'acharic chi holohic chiwach i Dios ,
63001010	Recommendation	Jenaj chic i pahkanic nanibanam , re' i wili : Wi xponic jeno' jot'o̱l laj aj tijinel awu̱c' tak chi rik'ormojic aweh tak jeno' toco̱m chic tijinic re' ma' rik'or ta chi re' Jesus xc'ulic wach ac'al chi til je' ricab kawi̱' i hoj c'acharel , ma̱k'or tak reh chi je' wili : « Hat c'ulu̱j chi suk ayu' chi na̱k'orom i tijbal nac'am cho keh , ma' tiqui tak reh . Je' re' ajic re' hat-tak ma̱c'ul tak i jot'o̱l laj aj tijinel re're' chipam i pa̱t namol wi̱' awi̱b tak chi niminic
47001005	Grace	Ru'um aj re' to̱b ta re' hoj c'ahchi' kac'ulum kac'axquilal ru'um reh chi xa jenaj chic kawi̱' ru̱c' i Jesus re' Pahbamaj chi K'atal K'oric , ma'xta bih nka̱j reh eh je' re' nik'or maj nic' pa' wach nok nkac'ul ti'c'axic je' wo' chic re' nkac'ul rinimal wach rito'bal i Dios nchalic chi kana̱ ru'um chi xa jenaj chic kawi̱' ru̱c' i Jesus .
65001011	Sin	Je' re' ajic k'e̱' ti' queh take aj tijinel re're' maj c'ahchi' quitahkem i rokbal i Cayin re' k'e̱' xixowej wach i richa̱k' eh c'ahchi' wo' ca'nam queh je' ricab xiban i Walaham re' xiban ric'uhtjic i ma' coric ta laj c'uhtunic xa reh chi naribihomric . K'e̱' ti' queh aj tijinel re're' k'uru' eh nica'pechej je rik'ormojic ru' maj c'ahchi' wo' quitahkem i rokbal i Coreh re' xik'ihtaj ri̱b chiwach i Dios . Ru'um chi je' re' no'jbal nca'n , re' take aj tijinel re're' narisahchic quiwach ru'um i Dios .
65001010	Sin	Je' re' nok re' take aj tijinel re're' ma' nquirak ta chiri̱j i k'oro̱j chiqui̱j take raj tz'e' wa̱ch i Dios . Chi je' re' quino'jbal nca'n queh je' ricab nca'n take chicop chi ma' nquirak ta chiri̱j chaj bih nca'n . Je' wo' re' nik'or maj re' pa' bih npok' cho pan quic'ux ribanaric to̱b ta ma' nquirak ta chiri̱j , xa re' wo' re' nca'n ribanaric eh ru'um re're' nquik'ahsaj qui̱b chi ribanaric i mahc .
58011007	Faith	Re' ma' Noheh til xich'ica̱' wo' cho ric'ux chiri̱j i Dios chi re're' riban chi nmanlajic wach i pa' bih k'oro̱j cho ru'um . Je' re' nok naxk'ormojic reh ru'um i Dios chi wilic take ti'c'axic naric'ulmujic , re're' to̱b ta ma' ja' nponic ta nak rik'ijil chi narilmijic wach i ti'c'axic xinimej re' xk'ormojic reh eh xiyew ric'ux chi ritik'injic jenaj ma' laj cano̱wa pa̱t re' xcamanic chi co'lbal wi̱' ri̱b ch'i̱l take raj pan pa̱t . Re' rich'iquinjic ric'ux i ma' Noheh chiri̱j i Dios re' aj re' xbanic chi re' Dios xicana̱' chi xiquimic take c'acharel je' ru̱c' ma' xquich'ica̱' ta quic'ux chiri̱j . Ma' xa re' ta re' , ru'um la' chi je' re' xiban i ma' Noheh xye'eric reh chi co̱ch chi re' Dios rik'or chi re're' til coric cho wach ric'ux chiwach .
58009006	Description	Je' re' nok re' pe̱t Lok' laj Pa̱t re' nlok'onjic wi̱' wach i Dios wilic take cho tasbal pa̱m . Ar aj chipam i pe̱t tasbal re're' qui'oquic cok take aj k'ahsem si̱ chi'nchel k'i̱j chi ribanaric quicamaj chi k'ahsanic si̱ chiwach i Dios .
44007051	Sin	Chiri̱j aj chic re' , je' wili xik'or i Te̱wan queh : « Was tak nicha̱k' , re' hat-tak je' wo' acab tak take cho kama̱m kati't chi rik'ehtjic awi̱b tak chiwach rik'orbal i Lok' laj rUxlabal i Dios maj re' take re' , chi je' na nchel ma' ja' k'atoj ta lok ritz'uhmal na̱ quic'achanbal rehtalil chi naquilok'em wach i Dios , je' re' xca'n cho naxquicowsaj quic'ux eh ma' xquik'ochsaj ta qui̱b chiwach i Dios . Je' wo' chic , xquic'saj wo' lok rij quixiquin chaj bih xquik'or cho take aj k'orol riC'uhbal i Dios .
54001009	Sin	Reh chi je' re' enbanjic , curman chi nareht'aljic i wili : Re' C'uhbal Ye'o̱j reh Moyses ma' xcanabjic ta cahnok cu'um ta nak queh i coric wach quibanic , xcanabjic la' cahnok chi ch'ukbal k'oric chi quina̱ take nquik'ihtaj qui̱b ch'i̱l take ma' nquibiraj ta k'oric chiwach i c'uhbal re're' . Je' wo' chic chi quixilac take re' wilque̱b wo' take je' wili quino'jbal : Re' take re' ma' coric ta quiwach ru'um i mahc nca'n , re' take ma' nquiyohlej ta wach i Dios ru'um chi ncahnic chi se'lbal pan nak'quiwach , re' take cansanel quitu̱t caja̱w eh ch'i̱l wo' take cansem cas quicha̱k' .
46005009	Recommendation	Najtir chic cho so' , re' hin xnitz'ihmbaj je aweh tak jenaj chic hu̱j re' xnik'or je wi̱' aweh tak chi re' hat-tak ma' eta riban chi enatuna̱' awi̱b tak cu̱c' take c'acharel je' ru̱c' suk queh ribanaric i c'oyomal .
48001015	Grace	Xa re' la' to̱b ta nchel je' re' riwi̱' cho nic'acharic najtir , re' kAja̱w Dios til wo' k'e̱' wo' chic riquetelbal cho chi nina̱ maj re're' xirichih cho nok cu ja' ta wo' quiriyew wach sakom i nitu̱t eh re' wo' re' xbanic chi re' hin xinoquic chi rinimjic i Jesus . Ru̱c' re're' naxponic wo' chiwach i Dios ,
45007015	Description	Nok je' re' niban , re' aj wili nc'uluric wu̱c' : Re' hin ma' nirak ta chiri̱j chaj bih riwi̱' naniban i mahc eh je' re' nik'or maj ma' nirak ta chiri̱j chaj wa'ric chi re' hin nok nwa̱j nak nibanam i haj wilic i tare̱t , ma' re' ta wo' chic re' niban , re' la' chic i mahc re' ma' nwa̱j ta nak ribanaric re' chic re' niban .
61003018	Faith	Je' re' k'uru' chayohbalej awi̱b tak chi ma' eta na'n tak chi je' re' , re' la' wili cha'n tak : Chatik tak ju' ac'acharic tak chi c'ahchi' ac'ulum tak riman rato'bil i Jesus re' Pahbamaj chi K'atal K'oric eh c'ahchi' ok wo' rimanlajic wach awu̱c' tak i reht'aljic pa̱m rino'jbal . Re' Jesus , re're' aj Co'lonel eh je' wo' Ajabe̱s nok wilic . Ru'um aj re' ye'erok rilok'il chipam take k'i̱j wili eh je' wo' chiwach rik'ijil i junelic c'acharic . Je' ta nak re' banarok .
46004010	Description	Je' re' ajic , til je' re' kawi̱' chawach tak maj q'uihal aweh tak quik'oric chi re' hoj ma'xta so' kano'jbal ru'um nok re' ricamaj i Jesus re' Pahbamaj chi K'atal K'oric c'ahchi' ka'nam . Tz'a̱b ru' chawi̱j tak ma' je' ta re' nak'or tak nok nak'or chi nanimej tak i Jesus re' Pahbamaj chi K'atal K'oric , til la' napahba̱' awi̱b tak chi wilic ano'jbal tak ru'um . Je' wo' chic , wilic wo' aweh tak quik'oric chi re' hoj ma'xta so' kajawric chi ribanaric ricamaj i Jesus eh tz'a̱b ru' chawi̱j hat-tak ma' je' ta re' nak'or tak , til naq'uihsaj la' awi̱b tak chi til wilic awu̱c' tak i rajawric i Dios . Je' wo' chic , til nacapaj chi k'e̱' alok'il tak , xa re' la' chic nok wilic take je' re' nquicapaj chiki̱j , chaweh hat-tak tare̱t chi ma' eta nquiyew kalok'il .
60005009	Faith	Je' re' k'uru' chi'nchel i pajaric ricoj pan abe̱h tak aj Yahm , chacuy tak ransil ru̱c' i ricowil acapew-bal tak wilic ru'um rich'iquinjic ac'ux na'n tak chiri̱j i Dios eh cha'n tak chi je' re' chi c'ahchi' ric'ulic pan ac'ux tak chi je' wo' re' ricuyuric ti'c'axic nca'n take toco̱m awich aj niminel tak re' c'acharic nca'n pan tak toco̱m chic ye'a̱b chi junsut wach ac'al .
51003022	Recommendation	Re' hat-tak c'acharel , re' hat-tak ehchemaj chi camanic chanimej wo' tak take qui'ehchenic aweh tak chi camanic ayu' wach ac'al ru̱c' chi'nchel pa' bih tiquitak'a̱' tak wi̱' , ma' ok xa re' tiniminic tak nok nawilow tak quiwach chi wilque̱b cok awu̱c' tak je' ricab nca'n take xa nca'n chic quiwach chiwach i aj ehcham camanic xa re' la' nok ma' hab ta chic wilic cu̱c' ma'xta chic bih nca'n . Re' hat-tak k'uru' ticamanok tak chi coric ru̱c' ac'ux tak ru'um reh riyohbaljic i Dios wilic awu̱c' tak eh ma̱ban tak chi xa hat-tak k'itk'it ,
66017012	Description	« Re' chic take lajeb chi ruc'a' i ma' laj cak ri̱j chicop xawilow wach , rijalwachej take lajeb chi k'atal k'oric ma' ja' nquic'ul ta cajawric chi k'atal k'oric , xa re' la' naquic'ul cajawric xa junc'am wo' ti nariwih'ic cajawric chi k'atoj k'oric quich'i̱l i ma' laj cak ri̱j chicop .
46002012	Grace	Ru'um aj re're' , re' Dios xiban chi ma' re' ta quino'jbal take ma' quiniminic reh Jesus wilic ku̱c' , wilic la' ku̱c' i Lok' laj rUxlabal eh je' re' xiban reh chi nakeht'alim wo' haj wilic take cuse'sbal xiyew keh ru'um reh ric'axbal .
59005001	Recommendation	Yu'na chawi̱j chic hat-tak bihomak re' ma' re' ta hat-tak aj niminel nwa̱j k'oric . Je' nok chabiraj tak i wili : Ti'bok ac'ux tak eh chayot' wo' ac'ux tak chi ok'ic maj jenaj ti'c'axic chalic reh chana̱ tak .
66002010	Recommendation	Je' re' k'uru' ru'um chi weht'alim chi'nchel re're' , til nik'or je aweh tak chi ma' tiyo'jic tak nachalok chana̱ tak i ti'c'axic re' naricojom i aj Yahm chana̱ tak . Je' re' nik'or maj re're' naca̱t tak ripajam pan animinic tak eh ru'um chi na̱cuyum tak ransil apajaric tak , re' aj Yahm naribanam chi wilic ju'jun aweh tak naritz'aparic pan che̱' . Ru'um aj re' , lajeb aj k'i̱j na̱wih'ic tak pan ti'c'axic , xa re' la' hat-tak , chacowej ac'ux tak chi rinimjic i kAja̱w eh je' re' cha'n tak cu rehtal je aquimic tak . Wi je' re' xa'n tak re' hin naniyeb aweh tak chi aco̱ch chi etic'acharic tak chi junelic , nqui xik'or wi̱n .
54006011	Recommendation	Je' re' ajic Timote̱yo raj camanom i Dios , re' hat reh chi ma' eta nac'ul aweh chi je' re' , til nipahkaj aweh chi ma̱ban aweh i ma' holohic ta laj no'jbal re're' , re' la' cha'n chak'eb lok rij ac'ux . Je' wo' chic chachop ac'ux chi c'acharic ru̱c' coric wach c'uxlis eh c'ahchi' ok ac'amam na̱ take c'uhbal reh kaniminic . Je' wo' chic chatik ju' rich'iquinjic ac'ux chiri̱j i Dios ch'i̱l ric'axaric take awas acha̱k' . Ma' xa re' ta re're' , je' la' wo' wilic ok wo' awuyu'nbal ru̱c' i Dios chi ricuyuric take ti'c'axic nc'ulic lok ru'um reh kaniminic eh xa hat ok wo' chak'lam ru̱c' ano'jbal cu̱c' chi'nchel take c'acharel .
59005005	Sin	Ma' xa ru'um ta re're' narichalic rinimal i ti'c'axic chana̱ tak , je' la' wo' ru'um take wili : Ayu' wach ac'al re' hat-tak xatc'acharic tak chi suk , xa'n wo' tak i ra̱j ma' raj ta banaric . Ru'um aj reh suk laj c'acharic wilca̱t tak wi̱' , narichalic chana̱ tak i ti'c'axic chi ma' re' ta so' wilic pan ac'ux tak je' ricab nc'uluric cu̱c' take wacax nok xa k'ena' chic take , xa nic' yu' ti quic'amaric je pan cansbal chicop .
66004004	Description	Je' wo' chic , re' tz'uka̱b re're' sutumaj ri̱j chi quejeb rica'winak ( 24 ) chi tz'uka̱b re' tz'ukulque̱b wi̱' quejeb rica'winak ( 24 ) chi c'acharel . Re' quiwa'ric take c'acharel re're' je' ricab i quiwa'ric take c'acharel rijeb chic take eh re' quiso' wilic chiqui̱j til xa sakp'onic chic eh wilic ju'jun coten k'an woric laj ch'ihch' wach quina̱ .
66018007	Description	Re' take c'acharel wilque̱b chipam i tinamit re're' k'e̱' wo' chic xquinimsaj qui̱b eh k'e̱' sukquilal i xic'acharic wi̱' . Je' ricab rinimal wach no'jbal xca'n re're' , je' ok wo' re' rinimal wach ok'ic ch'i̱l rinimal wach ti'c'axic chacoj chi quina̱ . Je' wo' chic , re' take re' je' wili nquik'or pan quic'ux : ‘ Re' katinamital wilic rajawric chi quina̱ chi'nchel tinamit eh je' ricab chi ma'xta bih jeno' ti' rilow wach jeno' ma' re' ta cahnel ixok , ma'xta wo' kilom wach jeno' ti'c'axic , nqui xquik'or .
60003007	Recommendation	Je' wo' re' hat-tak bahilbe̱s , til nik'or aweh tak chi chasic' ri̱j ano'jbal tak chi rirakmajic chiri̱j ricorquilal i c'acharic ra̱j banaric ru̱c' awehq'ue̱n tak . Coric ru' , to̱b ta nchel re' ricowil quiti'jolal quibakil ma' jenaj ta wach ru̱c' ricowil ati'jolal abakil hat-tak , curman chi chayew tak quilok'il maj re' take re' awich'i̱l hat-tak awehcham wo' tak i xiban i Dios wili ru'um chi kojric'ax : Chi ekojc'acharic chi junelic . Je' re' ajic tic'acharok tak chi coric cu̱c' reh chi ma' eta npitiric re' xa pa' jaric napahkaj tak johtok pan ati̱j tak .
54002012	Recommendation	Je' ok re' ca'n maj re' hin ma' niyew ta k'ab chi re' take ixok equi'oquic chi c'uhtunic china̱ i winak on chi enwih'ic rajawric china̱ chi ribanjic jeno' c'uhtunic . Junpech wo' chic nik'or aweh tak i wili : Tare̱t chi re' take ixok quiwih'ok chi quixilac take winak chi tijinic xa re' la' xa birinel ok take .
46001009	Faith	Je' re' k'uru' chatik ju' richoporic ac'ux tak chiri̱j i Dios re' xyuk'unic cho aweh tak reh chi na̱wih'ic tak pan jenaj wach c'acharic ch'i̱l i rAc'u̱n , re' Jesus re' Pahbamaj chi K'atal K'oric eh manlic Ajabe̱s chi kana̱ . Je' re' cha'n tak k'uru' maj re're' til riban chi nmanlajic wach i nic' nimal rik'or chi naribanam .
48005013	Recommendation	Was tak nicha̱k' aj niminel re' hat-tak , hat-tak chic rac'u̱n rixk'u̱n i Dios yu'na maj re' Dios xatriyuk'ej wo' tak cho reh chi na̱c'acharic tak chi ma' re' ta chic i C'uhbal Ye'o̱j reh Moyses wilic rajawric chana̱ tak . Re' cok ru' , ru̱c' i xik'or re're' ma̱capaj tak chi yu'na chi xa ye'o̱j chic k'ab aweh tak chi ribanaric i pa' bih ma' holohic ta rotowej cho ati'jolal tak . Ma'xta , re' la' cha'n tak tic'acharok tak ru̱c' jenaj c'axoj i̱b chi awibil awi̱b tak .
59002012	Recommendation	Chi'nchel i pa' bih k'oro̱j chipam i Lok' laj Hu̱j tz'ihmbimaj wi̱' riC'uhbal i Dios , re're' nbanic chi re' take c'acharel equic'acharic chi tehlic qui̱j chi ma' eta nch'ukuric k'oric chi quina̱ eh re' wo' re' naricamanic reh Dios chi narik'orom wi re' hoj , hoj aj mahc on ma'xta . Ru'um aj re' nipahkaj aweh tak chi coric ok wach ak'orbal eh holohic ok wo' wach abano̱j tak cu̱c' chi'nchel take c'acharel .
46012005	Faith	Je' wo' , wilic wo' rehreh wach camanic chi naka'nam pan kaniminic xa re' la' xa chiwach wo' i jenaj chi Lok' laj Ajabe̱s c'ahchi' kacamanic .
45009005	Description	Re' chi'nchel xye'eric re're' queh take wich ra̱' ri'sil cho ma' Israhel re' wo' Dios xbanic eh ma' xa ta re're' , re' la' Dios xchihbic wo' cho queh take kama̱m kati't reh chi re' take re' naquiwih'ic chi kara'il i hoj ra̱' ri'sil cho ma' Israhel . Chiri̱j wili xiban wo' chi xye'eric keh i nim kalok'il wili : Chi re' Jesus re' Pahbamaj chi K'atal K'oric naxchalic asjok ayu' wach ac'al ku̱c' i hoj ra̱' ri'sil cho ma' Israhel xchalic rira'il . Re' cok ru' to̱b ta wo' je' re' asjic xiban i Jesus , til re're' i Dios re' wilic rajawric china̱ chi'nchel eh ru'um re' , re' hin nik'or chi tare̱t chi enye'eric rilok'il chi junelic k'i̱j sakom .
47001006	Description	Ma' xa ta re're' , je' la' wo' nok re' hoj nkac'ul take ti'c'axic ru'um reh rik'ormojic riC'uhbal i kAja̱w Jesus , re' Dios riyew k'ab keh chi je' re' nkac'ul reh chi ru̱c' i kacamaj re' hat-tak enarak tak ricowil ac'ux tak eh enco'ljic wo' ri̱j i ch'iquinic c'uxlis na'n tak chiri̱j i Jesus . Je' re' nok reh chi enarak tak ricowil ac'ux tak nanchal i ti'c'axic chana̱ tak , re're' ncamanic aweh tak chi cowsbal ac'ux hat-tak eh ncamanic wo' chi co'lbal ri̱j animinic tak chiri̱j i Jesus .
47001021	Faith	Je' aj re' ru' re' kak'orbal nkak'or aweh tak i hoj til coric wach maj re' ncojbic keh hoj ch'i̱l hat-tak pan jenaj wach c'uxlis ru̱c' i Jesus re' Pahbamaj chi K'atal K'oric eh re' xpahbanic wo' keh chi hoj aj k'orol ric'uhbal , re' wo' i Dios .
44010015	Recommendation	Chiri̱j re' , xibiraj wo' chic rica'pech k'oric chi je' wili : « Luch , eriban chi enac'ux take chicop re're' ru'um nok re' rik'or i Dios yu'na chi ta chic re̱t chi c'uxuric , ma' ric'ul ta chic chi enak'or i hat chi ma' tare̱t ta chi c'uxuric , nqui wo' chic xibiraj .
66018009	Sin	« Chi je' re' k'uru' , re' aj wili naric'uluric ru̱c' i tinamit Wawilo̱nya re're' : Re' take k'atal k'oric ayu' wach ac'al re' xca'n jenaj wach c'uxlis ru̱c' aj Wawilo̱nya chi xca'n i c'ahbilal eh je' wo' chi xca'n i c'oyomal , re' take re' nacok'ic ru'um riti'quilal quic'ux chiri̱j i tinamit re're' naquilow i risibil c'ahchi' rijohtic ru'um reh i c'ahtic c'ahchi' ric'ulum .
43014023	Faith	Chalic Jesus je' wili xik'or : « Re' hin nanic'uhtam wi̱b aweh tak ru'um nok re' hat-tak ti' quinawic'raj tak eh hab wach ti' quiric'raj eh riban haj wilic rik'or i niC'uhbal , re're' ti' enic'rijic ru'um i wAja̱w . Ru'um aj re' , re' hin ch'i̱l i wAja̱w nakachalic chi patanic pa ra̱mna .
62004010	Grace	Je' re' ajic re' ric'axbal i Dios re're' , re' wili nc'utunic wi̱' : Chi re're' xitak'a̱' cho rAc'u̱n chi xquimic chiki̱j chi tojbal wach i kamahc eh je' re' xiban ru'um chi k'e̱' rinimal cho ric'axbal chi kana̱ , ma' ru'um ta nchel chi re' hoj c'ahchi' kac'axam i Dios .
62001007	Faith	Tz'a̱b ru' , wi xa kojc'acharic wo' pan coric je' ricab riwi̱' ric'acharic i Dios chi xa re' wo' i coric riban ribanaric ra̱j rik'orom chi til wilco̱j wo' pan jenaj wach c'uxlis quich'i̱l take kas kacha̱k' je' wo' ru̱c' i Dios eh ru'um re' , wi xojmahcanic chi quiwach i kas kacha̱k' on chiwach i Dios , re're' ericuy kamahc wi xkapahkaj reh chi naricuyum kamahc . Ru'um aj wo' re' , re' kAja̱w Jesus re' rAc'u̱n i Dios re' Pahbamaj wo' chi K'atal K'oric , xquimic reh chi re' hoj ekojcahnic chi ma'xta chic kamahc chiwach i Dios .
48004007	Grace	Je' aj re' k'uru' hat-tak aj Cala̱sya , ru'um chi'nchel ribanam i Dios reh chi xiban chi hoj chic rac'u̱n rixk'u̱n , nipahkaj aweh tak chi ma' riban ta chi cu ti c'acharic tak chi rehquen rajawric i C'uhbal Ye'o̱j reh Moyses je' ricab nok jeno' aj camanom choplic na̱ ric'acharic ru'um ajabe̱s aj ehcham camanic . Je' re' nipahkaj aweh tak maj re' hat-tak yu'na hat-tak chic rac'u̱n rixk'u̱n i Dios chi manlic eh ru'um re' , nic' pa' nimal rik'orbal riyeb cho Dios queh take rac'u̱n rixk'u̱n na̱wehtric wo' tak ru̱c' re're' .
58001008	Faith	Ra̱j la' naxk'oric cho ru̱c' rAc'u̱n , je' wili tz'ihmbimaj chi xik'or reh : “ Re' hat re' wilca̱t wo' chi hat Dios chi junelic k'i̱j sakom , wilic awajawric chi k'atoj k'oric eh ma' haj ta ticalajic nech' ok ru̱c' i k'atoj k'oric na'n .
43010033	Sin	Re' take nahsil chi kaxilac i hoj ra̱' ri'sil cho ma' Israhel je' wili xquik'or reh : « Re' hoj naca̱t kayeb chi abaj ma' ru'um ta take holohic laj bano̱j i na'n , naca̱t la' kayeb chi abaj ru'um chi re' hat napahba̱' awi̱b chi hat Dios eh xa hab wach winak riban je' ricab na'n i hat riyak'abej pa ro̱k i Dios , nqui take reh .
66014011	Description	« Je' re' k'uru' , re' take c'acharel nquilok'ej wach i chicop xa c'ahbil chic rilbal eh riban wo' chi re' take c'acharel nquilok'ej wach i tiyo̱x re' tik'imaj ru̱c' rilbal i ma' laj chicop re're' , on re' take nquic'ul rehtalil i ribihnal i chicop re're' , nic' pa' q'uihal take c'acharel re're' ma' jaruj ta enquicana̱' ric'ulmujic i ti'c'axic . Je' ricab nok njohtic i risibil i k'a̱k' je' wo' re' naca'nam take c'acharel ru'um reh ric'uluric i ti'c'axic chi junelic i k'i̱j sakom , chi k'i̱j chi ak'ab narijohtic tok pan taxa̱j i riq'ueric quichi̱' naca'nam , nqui xik'or .
47004001	Faith	Re' chic yu'na nwa̱j nik'orom aweh tak chi re' Dios xiquetelej cho kawach i hoj eh xojripahba̱' chi hoj aj k'orol riC'uhbal . Ru'um aj re' , re' hoj ma' nkapoh'aj ta kac'ux
58013006	Faith	Ru̱c' re're' ewo' riban chi ch'iclic kac'ux enkak'or je' ricab i k'oro̱j cho ru'um i k'atal k'oric ma' Tawiy naxik'or cho chi je' wili : “ Re' Ajabe̱s Dios re're' aj to'bonel wi̱n eh ru'um aj wo' re' xa ma'xta so' bih quinyo'jic wi̱' ru'um nok ma' eta riban chi jeno' c'acharel npitbic wi̱n chi enic'ul ricuse'sbal i Dios , nqui xik'or cho .
45014003	Recommendation	Je' re' k'uru' ma' riban ta chi xa hab wach erinimsaj ri̱b xa ru'um chi riban on ma' riban ta ric'uxuric re're' . Je' re' nik'or maj je' ricab i c'acharel re' ric'ux i tiwic ru'um ric'raj chi tare̱t chi c'uxuric , ma' riban ta chi rich'uk k'oric china̱ i rich aj niminel chi ma' riwi̱' ta c'ahchi' ribanam nok ma' ric'ux ta i tiwic . Je' wo' re' i c'acharel re' ma' ric'ux ta tiwic ma' riban ta wo' chi rik'or chi mahc i c'uxuj tiwic maj re' Dios xa ric'ul wo' i c'acharel to̱b ta ric'ux on ma' ric'ux i tiwic .
45015005	Grace	Re' ok Dios ye'bok ricowil kac'ux chi ma' eta kojch'i'tjic . Re' ok re' ye'bok ano'jbal tak chi atobjic tak chi wih'ic pan jenaj wach c'uxlis chawibil awi̱b tak chipam rinimjic i Jesus re' Pahbamaj chi K'atal K'oric .
58007027	Description	Je' re' ajic re' Jesus ma' je' ta ricab take toco̱m chic nahsil c'amol quibe̱h take aj k'ahsem si̱ . Nik'or wo' chic chi je' re' maj re' take re' curman chi kalakal xquicansaj cho take chicop chi pahkbal cuybal quimahc chiwach i Dios eh cu re' aj chic ru' chiri̱j chic quimahc i tinamit quicansaj cho take chicop chi si̱ chiwach i Dios . Raj chic yu'na chi jelow-bal take chicop quicansjic eli̱c ha̱b , re' Jesus xiyew ri̱b pan quimic wach curu̱s eh yu'na johtok chi junelic , ru̱c' i riquimic re' xa junpech wo' xic'ul , re' wo' re' ncamanic chi cuybal quimahc take tinamit chiwach i Dios .
62003017	Sin	Je' ricab wi hab wach jeno' wilic chi'nchel reh ayu' wach ac'al eh wi rilow i ras richa̱k' chi pan niba'il wilic chito'bej ru' . Raj la' wi re' wilic chi'nchel reh ayu' wach ac'al xa ta nak nc'uyu'jic so' i ra̱mna chi ritobjic , nic' wach nachik'or chi re' Dios ncamanic pa ra̱mna chi ric'axaric take ras richa̱k' ?
47005008	Faith	Je' re' k'uru' til wo' chic ch'iclic kac'ux ru̱c' i Dios eh re' hoj xa nka̱j nak chic kacana̱b i kati'jolal wili reh chi ar nak chic ekoj-o̱j c'acharok ru̱c' i kAja̱w Jesus .
60002011	Recommendation	Was tak nicha̱k' aj niminel re' k'e̱' ti' tiwic'raj tak , re' hat-tak ar wilca̱t tak ponok pan tak toco̱m chic tinamit re' ma' re' ta atinamital tak . Re' wilca̱t tak ponok ar k'uru' , nipahkaj aweh tak chi ma̱yew tak k'ab chi wilic awu̱c' tak re' c'ahbilal nbanic chi nawotowej tak ribanaric i mahc eh re' npitbic aweh tak reh chi ma' eta na'n tak i coric laj bano̱j .
60002017	Recommendation	Je' wo' chayew alok'il chawibil awi̱b tak , chac'ax tak take awich aj niminel , chayohbalej tak wach i Dios eh chayew wo' tak rilok'il i c'acharel nk'atbic k'oric chana̱ tak .
44007025	Description	Naxilow chi je' re' i Moyses , je' wili xik'or pa ric'ux : ‹ Ru̱c' xniban wili , naquirakam chiri̱j take was nicha̱k' chi ru̱c' wo̱k nik'ab i hin re' Dios naresam take pan ti'c'axic , nqui xik'or pa ric'ux . « Re' take ras richa̱k' ma' xquirak ta chiri̱j chi je' re' .
50003002	Violence	Re' aj take k'oric wili oxpech rik'ormojic nanibanam je aweh tak : Chaco'lej awi̱b tak ! Til chaco'lej awi̱b tak ! Eh til wo' chic chaco'lej awi̱b tak chi quiwach take c'ahbil laj c'uhbalanel re' nquicapaj chi re' take quiniminic reh Dios riwi̱' chi queh chi narik'ataric lok ritz'uhmal na̱ quic'achanbal . Re' take c'uhbalanel re're' , xa je' quicab take josk' laj tz'i' chi xa ti'c'axic nquicoj wi̱' take c'acharel nquitiw .
56001016	Sin	Je' wo' , re' take aj c'uhbalanel re're' to̱b ta nquik'or chi nquinimej i Dios , xa aj chucul k'oric quicahnic take wi̱' . Je' re' nik'or maj ru̱c' quibano̱j nc'uhtunic lok chi ma' nquinimej ta i Dios . Je' wo' , xa pok'bal xa'aw wach i no'jbal nca'n chiwach i Dios eh xa na ru' ma' nquibiraj ta chic k'oric chiwach , ma' wo' nca'n jeno' ato̱b laj bano̱j cu̱c' cas quicha̱k' .
45010002	Faith	Je' re' nik'or maj re' wili nina'bej chiqui̱j take c'acharel re're' : Chi re' take re' til nca̱j quinimem i Dios xa re' la' to̱b ta chiwach i Dios riwi̱' nak chi queh chi naquiniminic chiwach , ma' nquirak ta wo' chiri̱j re're' .
47001004	Grace	Je' wo' chic nok re're' xa c'ahchi' wo' riyeb cho ricowil kac'ux chipam chi'nchel kac'axquilal kati'quilal koj-iq'uic wi̱' , re' hoj ewo' nkayew ricowil quic'ux take kas kacha̱k' aj niminel reh Jesus wilque̱b pan ti'c'axic on pan ti'quil c'uxlis , je' ricab c'ahchi' nic'ulum i hin chipam rinimjic i Dios chi ru̱c' i ricowil nic'ux riyew cho ru' , re' wo' chic re' nye'bic nicowil i hin chi riye'eric ricowil quic'ux take wilque̱b pan c'axquilal pan ti'quilal .
55002015	Recommendation	Tz'a̱b ru' re' riC'uhbal i Dios rik'or keh i ricorquilal eh ru'um re' curman chi cha'n ric'uhtjic chi coric . Ma' xa re' ta re' ra̱j banaric ra̱j la' wo' chi ru̱c' chi'nchel awa̱mna cha'n acamaj reh chi re' Dios erik'or chipam i k'i̱j re' natiwih'ok wi̱' chiwach chi re' hat k'e̱' tare̱t i camanic xa'n eh je' wo' reh chi etiwih'ic chiwach i Dios je' ricab i jenaj aj camanom re' naxwih'ic chiwach rajabe̱s ma' xq'uix'ic ta chi rik'ormojic reh nic' wach i camanic xiban .
53002004	Description	maj re' c'acharel re're' naructic chi rik'ormojic chi k'e̱' wo' rinimal rilok'il chiwach rilok'il i Dios , on chiwach rilok'il take tz'akoj tiyo̱x lok'omaj wach cu'um toco̱m chic c'acharel . Ma' xa re' ta re' riwi̱' chi naric'ulum ti'c'axic , je' la' wo' ru'um chi nok tz'uklic chic chipam i ye'a̱b wilic chipam i Lok' laj Pa̱t re' nlok'onjic wi̱' wach i Dios , re' c'acharel re're' ma' xa re' ta naricojom ri̱b chi quijelow-bal take pa reh chic tiyo̱x nquilok'ej wach take c'acharel je' la' wo' naritz'akam wo' ri̱b chi re're' til Dios . Ar aj ru' , re're' ma' xa ta naritak'a̱b rik'ormojic chi ma'xta chic riye'eric quilok'il take tiyo̱x lok'omaj cu'um take c'acharel , je' la' wo' naritak'a̱b wo' rik'ormojic chi ma'xta chic riye'eric rilok'il Dios .
49006004	Recommendation	Je' wo' re' hat-tak tutbe̱s ajabe̱s , ma̱johsaj tak quic'a̱ awac'u̱n awixk'u̱n tak , re' la' cha'n tak chac'am tak quibe̱h ru̱c' i c'acharic nponic chiwach i kAja̱w eh chak'il wo' tak take pa ricorquil ru̱c' i no'jbal riyew aweh tak i Jesus .
45008037	Grace	Je' re' k'uru' to̱b ta coric chi wilic take ti'c'axic chi kana̱ , re' hoj xa nkacuy wo' ransil eh ma' nkapoh'aj ta wo' kac'ux chiri̱j kaniminic maj re' Jesus re' xa kojric'ax wo' , re' wo' re' ento'bonic keh .
44026014	Violence	xojk'ehbic wach ac'al eh ar xnibiraj chi jenaj xk'oric cho chi je' wili pan k'oric hewre̱yo re' kak'orbal hoj ra̱' ri'sil cho ma' Israhel : ‹ Chabiraj i nanik'orom aweh wili hat Sa̱wlo : Chacana̱' ribanaric i ti'c'axic na'n wi̱n ru̱c' ribanaric ti'c'axic queh waj tahkanel maj xa awi̱b c'ahchi' ayeb chi ti' ru̱c' i c'ahchi' abanam re're' , xa je' na nchel nac'ul aweh je' ricab ric'ul jeno' bo̱yex chi xa ri̱b riyew chi ti' nariyak' je i k'as ju' ch'ihch' tok'bal reh , nqui xnibiraj .
66002009	Sin	Re' hin weht'alim nic' nimal ti'c'axic c'ahchi' ac'ulum tak . Weht'alim wo' chi to̱b ta xatniba'ric tak ma' xatcahnic ta tak chi je' re' ru'um nok re' hat-tak , hat-tak biho̱m chi niwach ru̱c' take q'uihal cuse'sbal ye'o̱j aweh tak . Je' wo' chic , weht'alim wo' chi ma' ricorquilal ta c'ahchi' rik'ormojic chawi̱j tak cu'um take c'acharel nquitz'ak qui̱b chi ritinami̱t i Dios take xa re' la' ma' re' ta wo' ritinami̱t i Dios take , ritinami̱t la' i aj Yahm take ru'um chi nanquimol wo' qui̱b pan ye'a̱b re' ntijiljic wi̱' ri̱j i C'uhbal Ye'o̱j reh Moyses , re' wo' rino'jbal aj Yahm no̱j quitijej ri̱j .
46013006	Faith	Je' wo' , re're' ma' wo' nsukbic ta ric'ux nok jeno' ras richa̱k' riban i c'ahbilal , re' la' ribanaric i coric wach no'jbal nsukbic wi̱' ric'ux .
59001021	Recommendation	Je' aj re' k'uru' chak'eb lok chiri̱j ac'ux tak chi'nchel i c'ahbilal ch'i̱l i ma' holohic ta laj no'jbal nca'n ribanaric q'uihal take c'acharel eh ru̱c' ok wo' ch'ublic laj no'jbal cha'n tak ribanaric haj wilic k'oro̱j chipam riC'uhbal i Dios re' k'orel nic' pa' wach xicoj pan awa̱mna tak maj re' ricojoric wach i c'uhbal re're' enbanic chi etico'ljic tak .
46003006	Grace	Chi je' aj re' xa̱j , pan pe̱t cho re' hin re' xinp'utbic cho reh c'uhbalanic chaxilac tak , xniban je' na ricab riban jeno' aj tico̱l naritic jok i rabi̱x . Chiri̱j chic ru' , re' chic Apo̱los ru̱c' ricamaj xiban chaxilac tak chi ritikmijic ju' rik'ormojic riC'uhbal i Dios , re're' xiban je' na ricab jenaj winak xa chic re' ritikmijic ju' riq'uihsjic i tic riban ru̱c' rit'aksjic . Je' aj re' ru' camanic xka'n i hoj xa re' la' re' riye'eric ricowil ac'ux tak ma' re' ta hoj xojbanic , til la' re' i Dios c'ahchi' ribanic je' ricab wo' nc'uluric ru̱c' i tic chi re' wo' re' nbanic chi re' take re' quic'acharic .
66014008	Sin	Chiri̱j wili re' pe̱t aj tz'e' wa̱ch xo̱j , jenaj wo' chic raj tz'e' wa̱ch i Dios xchalic . Re're' xk'oric cho chi je' wili : « Xsahchic chic wach rinimal tinamit re' jalwachamaj ru̱c' i tinamit Wawilo̱nya ribihnal . Re' take c'acharel chipam i tinamit wili xic'ambic quibe̱h take chi'nchel nimak tak tinamit chi xquicana̱' rilok'onjic wach i Dios xa je' na ricab xixohc'saj take tinamit chi quic'amaric je take pan c'oyomal , nqui xik'or .
43015014	Recommendation	« Je' re' k'uru' ti' chawic'raj awi̱b chawach tak eh wi re' hat-tak enac'ax awi̱b tak je' ricab nik'orom chic lok , re' hin nik'or aweh tak chi re' hat-tak , hat-tak wich k'orom chi ric'uhtjic i c'axoj i̱b
62005021	Recommendation	Je' re' ajic was tak nicha̱k' aj niminel re' wilca̱t tak chi je' hat-tak wac'u̱n wixk'u̱n chi niwach , ru'um chi re' hat-tak narak tak chic chiri̱j chi re' Jesus re're' i manlic wo' Dios chi kana̱ i hoj , chayohbalej awi̱b tak reh no'jbal chi lok'onic wach tz'akoj tiyo̱x nca'n take tinamit wach ac'al . Re' wili coric laj k'oric nik'or je aweh tak was tak nicha̱k' .
55003006	Sin	Je' re' cha'n maj ma' xa re' ta re' c'ahbil laj no'jbal nca'n , je' la' wo' nca'n ribanaric take wili : Naqui'oquic chi c'uhtunic xa suk chic wach k'oric nca'n reh chi naca'nam canar oquic pan quipa̱t take aj niminel . Ru'um chi chipam take pa̱t re're' wilic pech wilic take ixok ma'xta so' quino'jbal chi rirakmajic chiri̱j i c'ahbil laj c'uhtunic nca'n take c'acharel re're' , re' take ixok je' ricab re're' quikajic chipam i quic'uhtunic take c'acharel re're' . Re' wili nc'uluric pan tak pa̱t re' wilque̱b wi̱' take ixok re' behsemaj quicapew-bal chi ribanaric i mahc eh xa quimahcanic wo' , to̱b ta quicahnic chi ma' suk ta pa̱m i ca̱mna .
49004015	Faith	Chi je' aj re' ma' nkacana̱' tak ki̱b chi nakajot'oric , re' la' ka'n tak til kojk'orok tak ru̱c' i ricorquilal nchalic ru̱c' i Dios . Je' re' ka'n tak chi c'ahchi' wo' kac'uhtam i chak'lamil chi kibil ki̱b reh chi re' kano'jbal re' nc'utunic lok wi̱' nic' wach riwi̱' kac'acharic , enq'uihic wach eh eriban jenaj wach ru̱c' rino'jbal kanahsil i hoj aj niminel re' Jesus re' Pahbamaj chi K'atal K'oric .
49004003	Faith	Je' wo' chic , chatik tak ju' richoporic ac'ux tak chi wih'ic pan jenaj wach sukquil c'uxlis re' rituna̱' wi̱' wach ac'ux tak i Lok' laj Uxlabal . Re're' enarak tak wi re' hat-tak na̱c'acharic tak pan sukquilal laj c'uxlis chaxilac tak .
44009005	Description	Re' Sa̱wlo chi xa sahchanak chic ric'ux je' wili xik'or reh : « Ajabe̱s , hab wach i hat ? nqui reh . Re' nk'o'ronic cho reh je' wili xik'or cho reh : « Re' hin , hin i Jesus , nqui cho reh . Chiri̱j re' xik'or wo' chic cho reh chi je' wili : « Sa̱wlo , je' ricab jeno' bo̱yex chi xa ri̱b riyew chi ti' nariyak' je i k'as ju' ch'ihch' je' wo' re' nc'uluric awu̱c' hat , xa awi̱b c'ahchi' ayeb chi ti' ru̱c' i ti'c'axic c'ahchi' abanam wi̱n , nqui reh .
60003015	Recommendation	re' la' cha'n tak chayew tak rilok'il i Jesus re' Pahbamaj chi K'atal K'oric . Je' wo' chic , xa eli̱c ok tikilca̱t tak chi k'oric cu̱c' take c'acharel nquipahkaj quino'jbal aweh tak chiri̱j i niminic re' c'ahchi'ca̱t tak eh nacha'n tak quic'u'ljic tik'orok tak cu̱c' pan chak'lamil eh je' wo' pa ricorquilal .
44007033	Recommendation	Ar ajic xk'o'rjic wo' chic cho ru'um i Lok' laj Ajabe̱s Dios chi je' wili : ‹ Moyses , re' ye'a̱b pa'alca̱t wi̱' ayu' , re're' jenaj ye'a̱b lo̱k' reh lok'onbal wi̱n . Chawesaj lok aper-xijab k'uru' rehtalil chi c'ahchi' ayeb nilok'il , nqui xik'or cho reh .
62002024	Faith	Ru'um aj re' , re' hin nik'or je aweh tak chi chac'am tak na̱ chi coric i tijbal ap'utum tak cho ribirmijic pan p'utbal cho reh animinic tak . Wi xac'am tak na̱ i tijbal re're' chi coric , re' hat-tak na̱wih'ic tak pan jenaj wach c'uxlis ru̱c' Ac'unbe̱s Dios ch'i̱l wo' ru̱c' Ajabe̱s Dios .
43008051	Faith	Je' aj re' ru'um chi ru̱c' i wAja̱w nibiraj take k'oric nik'or aweh tak , chabiraj tak chi coric i nanik'orom wili : Re' c'acharel nariniminic reh niC'uhbal ma' xa ta quimic naribanam je chi junpech naquimok je , nqui Jesus .
66020011	Description	Chiri̱j chi wilom chic chaj bih xquic'ul take xib re're' , re' hin xwilow jenaj nim laj tz'uka̱b re' riban wi̱' k'atoj k'oric i Dios xa sakrepic chic eh xwilow wo' wach i jenaj tz'uklic chipam . Chiwach ru' ma'xta chic bih xcahnic xa ta nak re' taxa̱j ch'i̱l wach ac'al maj re' take re' xsahchic quiwach eh ma'xta chic nilmijic quiwach .
46006013	Recommendation	Je' wo' chic , wilic wo' aweh tak c'ahchi' quik'oric chi je' wili : « Je' ricab nok re' kawa' kaha̱' wilic reh chi nakayeb chi suk i kati'jolal eh re' kati'jolal tiklic wo' reh chi naric'ulum cho chaj bih nkayew jok reh , je' wo' re' i hoj ru̱c' kati'jolal kabakil wi raj chi naribanam lok c'oyomal , ewo' riban chi enka'n lok ru'um chi re' wo' Dios xtik'inic reh kati'jolal , nqui k'oric na'n tak . Re' k'oric nak'or tak chi re' Dios xtik'inic reh kati'jolal eh chi re' wo' xtik'inic reh kawa' kaha̱' nkac'ux , coric aweh tak xa re' la' nwa̱j nik'orom aweh tak chi pan jenaj k'i̱j nok jalo̱j chic wach i kati'jolal kabakil , ma'xta chic riwih'ic kawa' kaha̱' ru'um nok ma' curman ta chic chi reh kati'jolal chi'nchel re're' . Je' re' ru' naric'uluric ru̱c' kawa' kaha̱' xa re' la' re' hin nik'orom chic aweh tak chi ma' je' ta re' ru̱c' kati'jolal kabakil chi ribanaric lok i c'oyomal maj re' Dios ma' xojritik'a̱' ta chi enka'n lok re're' ru̱c' xa hab wach u̱c' nka̱j , re' hoj nakac'acharic la' chi coric ru̱c' hab wach i ric'u'lil ko̱k kak'ab ye'o̱j keh ru'um i Dios eh je' wo' nakac'acharic je' ricab ra̱j i kAja̱w ru'um chi re' wo' re' nehchenic reh kac'acharic .
45006011	Faith	je' wo' re' hat-tak chayew pan acapew-bal tak chi re' riwi̱' i ritahkaljic i kAja̱w Jesus re' Pahbamaj chi K'atal K'oric na'n tak til je' ricab riwi̱' i c'acharel re' ricana̱' wih'ic chi junpech china̱ ac'al wili nanquimic je , je' wo' re' hat-tak chacana̱' tak chi junpech mahcanic na'n pan ac'acharic tak eh yu'na tic'acharok tak chi re' chic i Dios na̱lok'em tak wach .
47002014	Faith	Chiri̱j chic wili to̱b ta wo' ja' biram ta nak chic ribiral i Ti̱to , xponic wo' ribiral wu̱c' . Ru̱c' re're' til k'e̱' wo' chic tioxonic raj ye'eric reh Dios ru̱c' take pa' bih riban . Re' Dios wili re' wo' re' nbanic chi koj-elic chi coric chipam kacamaj ru'um chi hoj aj niminel reh Jesus re' Pahbamaj chi K'atal K'oric . Re' riban i Dios wili je' ricab riban jeno' c'amol quibe̱h take juntuhm ok chi sol re' nchol ribanaric chi re' take riso̱l nca'n cho canar i k'ak'anic . Re' wo' re' nbanic chi re' kac'uhbal i hoj raj camanom re' c'ahchi' kak'orom chiri̱j rinabjic i Jesus c'ahchi' rojic lok chi junsut tinamit je' ricab riquihej je ri̱b jeno' nc'ohnic laj ik'o̱m .
62001005	Grace	Nok re' Jesus xwih'ic ayu' wach ac'al , xkabiraj cho ru̱c' chi̱' jenaj tijbal re' kap'utum chic cho rik'ormojic aweh tak wich'i̱l take wich nahsil aj tahkanel eh yu'na nakak'orom wo' chic aweh tak . Je' aj wili rik'or i tijbal re're' : « Re' Dios , xa je' na ricab jeno' sakom nok wilic cho chi kana̱ eh je' ricab nok re' sakom ma' nwih'ic ta so' k'ekom ru̱c' je' wo' re' i Dios ma' nmahcanic ta so' xa re' la' i coric riban ribanaric , nqui rik'or .
43006037	Grace	Wi ma' nacoj tak niwach , xa ta wo' re̱t maj ma' chi'nchel ta take c'acharel quic'ulic lok wu̱c' naca'nam chi waj tahkanel take . Wu̱c' la' hin naquichalic chi'nchel take xiyew i Dios chi naca'nam chi waj tahkanel take . Ru'um aj re' nik'or aweh tak chi xa hab wach nc'ulic lok wu̱c' chi naribanam chi waj tahkanel , re' hin ma' jaruj ta enit'erej lok i c'acharel re're' ,
58013001	Recommendation	Chatik tak ju' ric'uhtjic i c'axoj i̱b queh take toco̱m awich aj niminel tak .
58007025	Grace	Ru'um chi junelic k'i̱j sakom c'ahchi' chi camanic chiwach i Dios chi aj pahkanel quito'bal take c'acharel , re're' rinimej chi manlic i ricamaj chi aj ye'ol quico'lbal take tinamit yu'na eh je' wo' re' johtok chi junelic k'i̱j sakom cu̱c' take nic' pa' q'uihal quichalic chiwach i Jesus chi c'ahchi' quich'ica̱b quic'ux chiri̱j ru' .
43019015	Violence	Re' aj take c'acharel re're' je' wili xquik'or reh Po̱nsyo Pila̱to chi xa cow chic c'ahchi' quiq'uerem quichi̱' : « Re' winak wili chacansaj eh til wo' chacansaj ar wach curu̱s ! Chayew k'ab k'uru' chi encansjic ! nqui take reh . Re' Po̱nsyo Pila̱to xik'or queh chi je' wili : « Re' hat-tak ma' nawa̱j ta tak chi enitak'a̱' ricansjic ak'atal k'oric tak wili wach curu̱s , maje' ? nqui queh . Re' take c'amol quibe̱h take aj k'ahsem si̱ chiwach i Dios je' wili ric'u'ljic xca'n : « Re' hoj ma'xta chic jeno' toco̱m k'atal k'oric chi kana̱ , xa re' la' wach i k'atal k'oric aj Ro̱ma , nqui take .
45011005	Grace	Je' re' k'uru' je' ricab xc'uluric pa rik'ijil cho Eli̱yas cu̱c' take ra̱' ri'sil cho ma' Israhel je' ru̱c' ma' xquixuc'a̱' ta qui̱b chiwach i tiyo̱x Wahal , yu'na chi kaxilac i hoj ra̱' ri'sil cho ma' Israhel , re' Dios xiban wo' chi xcahnic juntuhm chic keh hoj c'acharel je' ru̱c' nkac'ul i k'oro̱j ru'um . Je' re' xiban ru'um reh ric'axbal re' xic'uhtaj wo' cho chi kana̱ naxojrichih cho chi hoj ritinami̱t .
66017002	Sin	re're' wilic china̱ i tojbal wach i mahc re're' ru'um chi re're' xc'ambic quibe̱h take chi'nchel nimak tak tinamit chi xquicana̱' rilok'onjic wach i Dios , xa je' na ricab xixohc'saj take reh chi xic'am je take pan c'oyomal . Je' re' ajic , re' take k'atal k'oric ayu' wach ac'al xca'n i c'ahbilal je' ricab chi c'ahchi' ta nak ca'nam i c'oyomal , nqui wi̱n .
45012010	Recommendation	Je' re' ajic nanac'ax awi̱b tak cha'n tak je' ricab nquic'ax qui̱b chi quibil qui̱b take xa cas quicha̱k' qui̱b chiwach quitu̱t caja̱w . Re' chic k'oric chiri̱j alok'il tak , re' wili no'jbal niyew chawach tak : Ma̱sic' tak riye'jic alok'il hat-tak re' la' chasic' tak riye'eric quilok'il take awas acha̱k' aj niminel .
45008014	Faith	ru'um nok re' hat-tak til hat-tak chic rac'u̱n rixk'u̱n i Dios . Je' re' nik'or maj re' take c'acharel nanquiyew k'ab reh Lok' laj Uxlabal chi enbehsenic reh quic'acharic , nquic'uhtaj lok chi re' take re' til rac'u̱n rixk'u̱n i Dios chic take .
66012003	Description	Cu re' chic wi̱n ru' , jenaj wo' chic ilo̱j xniban re' k'e̱' xsahchic wi̱' nic'ux . Je' wili ilo̱j xniban ar pan taxa̱j : Ar wilic cho jenaj ma' laj cak ri̱j wacax a̱k' wilic wuku̱b na̱ ch'i̱l lajeb chi ruc'a' eh chi xoybal wach i ju'jun china̱ wilic wo' ju'jun chi coten laj ch'ihch' .
45008017	Faith	Ru'um chi re' hoj , hoj chic rac'u̱n rixk'u̱n i Dios , wilic take cuse'sbal nariye'eric keh . Re' hin nik'or chi je' re' ru'um i wili : Re' Dios re' xbanic chi enkac'ul take ricuse'sbal xitik'a̱' chic wach chi nankac'ul take ti'c'axic ru'um reh kaniminic je' ricab xc'uluric ru̱c' i Jesus chi xic'ul wo' i ti'c'axic , re' hoj wo' enkac'ul take kacuse'sbal je' ricab xc'uluric ru̱c' Jesus re' Pahbamaj chi K'atal K'oric chi xic'ul wo' take ricuse'sbal . Je' re' xitik'a̱' wach i Dios reh chi re' hoj enkac'ul i kalok'il je' ricab xc'uluric ru̱c' i Jesus chi xic'ul wo' rilok'il .
54005017	Recommendation	Yu'na nwa̱j k'oric awu̱c' chiqui̱j take quinahsil aj niminel chipam i comonil wilca̱t wi̱' . Wi nca'n chi coric quicamaj chi aj c'amol be̱h take eh til pa ricorquil , til wo' nquiyew quic'ux chi rik'ormojic je' wo' chi ric'uhtjic riC'uhbal i Dios , curman chi lo̱k' ok quiwa'ric chawach tak eh til ric'ul wo' chi queh chi enayew tak jeno' quitojbal
46008007	Sin	Coric ru' chi wilic take ju'jun kich aj niminel ma' til ta nquicoj wach chi re' take tiyo̱x ma'xta cajawric chi quina̱ take c'acharel eh ru'um re're' c'axic chi queh chi enquicana̱' take no'jbal wilic cu̱c' chiri̱j take tiyo̱x . Je' ricab wi re' take re' nquic'ux tiwic k'ahsamaj cho chiwach tiyo̱x , pan quicapew-bal nquik'or chi re' take re' c'ahchi' wo' chic ca'nam juneht take ru̱c' i lok'onic tiyo̱x nbanjic . Ru'um aj re' nanquic'ux take tiwic je' ru̱c' k'ahsamaj chiwach take tiyo̱x , re' quicapew-bal ncahnic chi ma' suk tak chic ru'um nok nquicapaj chi quimahcanic xa ru'um chi xquic'ux tiwic je' ru̱c' k'ahsamaj chiwach jeno' tiyo̱x , to̱b ta wo' nak re're' ma' re' ta mahc .
43015002	Grace	re' wAjaw riban wo' je' ricab riban aj tico̱l narilow chi ma' quiwachanic ta chic take k'ab riche'lal i u̱wa , riyoc' lok chi junpech take k'ab re're' . Ra̱j wi xa eli̱c wo' quiwachanic take k'ab , xa rip'ix take lok re' rilow chi chiki̱j chic take reh chi je' re' k'e̱' chic naquiwachanic take k'ab re're' . Re' camanic nbanaric queh take k'ab riche'lal i u̱wa , rijalwachej je' ricab nc'uluric awu̱c' hat-tak chi'nchel c'acharel je' ru̱c' wilca̱t tak chi waj tahkanel .
60005003	Recommendation	Ma' riban wo' nchel chi ru'um ta nak chi wilic awajawric tak chi quina̱ take ye'o̱j pan ak'ab tak quilmijic eno̱j riban chi xa re' chic tak'anic nawa̱j abanam tak chi quina̱ . Re' la' cha'n tak , c'uhtunok awu̱c' tak i holohic laj no'jbal reh chi je' re' je' wo' re' equibanic ru' .
52004013	Recommendation	Chi k'oro̱j chic lok aweh tak take no'jbal re're' , yu'na k'uru' wich aj niminel nanik'oric je awu̱c' tak chiri̱j risoljic wo' chic cho i kAja̱w Jesus . Je' re' nanibanam ru'um nok til nwa̱j chi na̱rakam tak chiri̱j chaj bih naric'uluric cu̱c' take kich aj niminel camnak chic take . Re' nwa̱j chawi̱j tak ru̱c' take k'oric re're' , re' chi ma̱cansaj awi̱b tak ru'um ti'quil c'uxlis chiri̱j jeno' queh aj niminel nquimic je je' ricab nca'n take ma'xta jeno' cuyu'nbal chi narucsjic wo' chic cho i hab wach queh nquimic je .
58011029	Description	Je' wo' , re' take kich ra̱' ri'sil cho ma' Israhel xquich'ica̱' cho quic'ux chiri̱j i Dios naxi'iq'uic chipam rinimal ha' re' “ Ma' laj Cak Wach Ha' ” ribihnal . Ru'um re're' , xa ma' c'axic ta iq'uic xca'n je chipam , xa je' na nchel pan chiki̱j laj be̱h xi'iq'uic je wi̱' . Raj take aj Eji̱pto re' xi'o̱j chi quichoporic take kich ra̱' ri'sil cho ma' Israhel , ma' xi'iq'uic ta je chi juntar , jihk'ic la' chic xquic'ul naxok'taj wo' chic cho ri̱b ma' laj ha' re're' .
44007020	Description	« Je' aj re' chipam cho ric'axquilal take k'i̱j re're' xasjic jenaj t'uch ac'un k'e̱' c'axbal wach chiwach i Dios , Moyses ribihnal . Re're' nok q'uihsimaj chic xib poh ru'um ritu̱t raja̱w ar pan pa̱t ,
58005002	Grace	Ru'um chi re' Nahsil aj K'ahsem Si̱ xa tiwic xa ba̱k wo' ti je' ricab wo' take rich c'acharel chi xa ma' cow ta wo' ti quicapew-bal chiwach ransil i mahc , riquetelej wo' quiwach take c'acharel re' quimahcanic chi ma' c'ahchi' ta quirakam chiri̱j chi mahc c'ahchi'que̱b .
45013012	Recommendation	Je' re' ajic ru'um chi nkana'bej chi re' ric'ulic lok i kAja̱w Jesus xa ma' naht ta chic wilic chi kawach je' ricab nc'uluric nok iq'uinak chic lok i chak'ab xa nic' yu' chic enelic cho i k'i̱j , kajal wo' tak wach i nic' pa' nimal i ma' holohic ta laj no'jbal nka'n reh chi nakatik'a̱b ki̱b je' ricab riban i sol naritik'a̱' ri̱b ru̱c' ripuhmbal ch'i̱l i ch'ihch' laj tz'ih ricoj chiri̱j chi co'lbal ri̱b , re' ok wo' rino'jbal i Jesus c'uhtunok lok ku̱c' i hoj .
49006009	Recommendation	Je' wo' chic , re' hat-tak aj ehcham camanic holohic ok no'jbal chac'uhtaj tak cu̱c' awaj camanom tak . Ma̱yo'slom wo' tak take chi rik'ormojic queh chi na̱yeb tak ti'c'axic chi quina̱ . C'olok pan ac'ux tak chi re' hat-tak aj ehcham camanic ch'i̱l wo' take awaj camanom tak , xa jenaj wo' chi Ajabe̱s wilic chana̱ tak ar pan taxa̱j eh re're' xa jenaj awach tak chiwach .
45012015	Recommendation	Je' wo' nicoj wo' ano'jbal tak chi sukbok ac'ux tak cu̱c' take c'acharel nsukbic quic'ux ru'um chi wilic jeno' riwi̱' chi quiwach . Ra̱j nchel wi wilic jeno' riwi̱' chi wilic ti' c'uxlis pan ca̱mna , ti'bok wo' ac'ux tak cu̱c' .
45002005	Sin	Xa re' la' ru'um ricowil ac'ux tak , re' hat-tak ma' nacapaj ta tak re're' eh chi je' re' ma' ja' najal ta wo' wach ac'ahbil laj no'jbal tak . Ru'um chi je' re' na'n tak , yu'na c'ahchi' abanam tak chi re' Dios k'e̱' enjosk'bic cho awu̱c' tak chiwach take k'i̱j wili eh je' wo' re' chipam i k'i̱j nok re' Dios chi josk'onak chic cu̱c' chi'nchel take aj mahc , naribanam chi nariye'eric rinimal ti'c'axic chi quina̱ . Chipam wo' i k'i̱j re're' , chi'nchel take c'acharel naquilom wach chi manlic nic' wach i ch'ukuj k'oric naribanam i Dios chi quina̱ .
44014019	Violence	Ar ajic nok je' re' xca'n i ma' Lu̱' ch'i̱l Wernaweh , juntuhm chi ra̱' ri'sil cho ma' Israhel je' ru̱c' xichalic ar pan tinamit Antiyoqui̱ya ch'i̱l wo' ar Ico̱nyo xi'oquic chi k'oric cu̱c' take tinamit re're' chi naquicansam i ma' Lu̱' eh ma' c'axic ta wo' ti naxch'uk quic'ux chi ric'amaric na̱ xquik'or take ru' . Nok ch'ukunak chic quic'ux take aj Li̱stra , xquik'ojobej i ma' Lu̱' chi abaj eh naxquicapaj chi camnak chic , xquijuquej lok chiri̱j i tinamit
43013021	Description	Chiri̱j chic take rik'ormojic re're' , re' Jesus xchalic jenaj riyot'quil ra̱mna ru'um ritz'irquilal ric'ux eh je' wili xik'or keh : « Til coric nik'or , jenaj aweh hat-tak naquirik'ahsam pan quik'ab take naquicansanic wi̱n , nqui xik'or keh .
48003022	Faith	xa re' la' ma' je' ta re' riban keh maj chipam i Lok' laj Hu̱j wilic wi̱' i riC'uhbal i Dios rik'or wo' chi hoj chi'nchel c'acharel choplic na̱ kac'acharic ru'um i mahc . Ru'um aj re' nik'or chi xa ru̱c' wo' rich'iquinjic kac'ux chiri̱j i Jesus re' Pahbamaj chi K'atal K'oric , enkarak i junelic c'acharic je' ricab wo' rik'orom cho i Dios chi xa ru̱c' wo' ch'iquinic c'uxlis chiri̱j ru' wilic kac'acharic chi junelic i hoj c'acharel .
66011007	Violence	Chiri̱j ru' nok quicohlam chic wach quic'uhbalanic take quib chi raj k'orol riC'uhbal i Dios re're' , xwilow chi ar chipam i rinimal jul cahk xelic cho jenaj ma' laj chicop xa c'ahbil chic rilbal . Re're' xwilow chi xo̱j chi quina̱ i quib re're' chi quicojoric pan ti' c'axic cu rehtal xicansaj take .
58003014	Faith	Ru'um aj re' ma̱cana̱' tak rik'ormojic take k'oric re' quito'bonic chi ribanaric i holohic laj no'jbal . Je' re' nik'or maj wi cu rehtal ricux'ic wach kac'acharic xa eli̱c wo' c'ahchi' kach'ica̱b kac'ux chiri̱j take k'oric kacojom cho wach cu pan p'utbal cho reh kaniminic , re' Jesus naco̱j ricojom chi hoj rich aj c'ulul reh nic' pa' nimal ric'ulum chi Pahbamaj chi K'atal K'oric .
45008010	Faith	Raj i hat-tak til wilic awu̱c' tak i Lok' laj Uxlabal eh chi je' re' , re' Jesus re' Pahbamaj chi K'atal K'oric , til xa wilic wo' awu̱c' tak . Ru'um aj re' xa cu re' wo' nok xiban i Dios chi coric chic wach ac'ux tak , re' Lok' laj Uxlabal xiban wo' chi junelic chic i c'acharic xac'ul tak ru̱c' , to̱b ta wo' til pa ricorquilal hoj chi'nchel nakaquimic je .
44007052	Sin	Ru'um chi je' re' xca'n , ma' hab ta chic wach queh take aj k'orol riC'uhbal i Dios xquicol na̱ chi ma' ta nak xca'n ti'c'axic reh , xquicansaj la' take je jarub queh xik'oric cho ribiral najtir k'i̱j chi naric'ulic lok i lok' laj Pahbamaj chi K'atal K'oric . Je' aj re' ru' , re' hat-tak je' wo' acab tak take cho kama̱m kati't je' ru̱c' xquicansaj take cho aj k'orol c'uhbal re're' maj chipam take k'i̱j wili re' hat-tak xacansaj tak i lok' laj Pahbamaj chi K'atal K'oric . Je' re' xa'n tak naxak'ahsaj tak pan quik'ab take sol aj Ro̱ma eh xapahkaj tak ricansjic reh Po̱nsyo Pila̱to .
48005021	Sin	Je' aj re' take no'jbal nc'uhtunic lok chi cu chopo̱j kana̱ ru'um i mahc eh je' wo' take pa reh chic no'jbal wili : Re' ti'quil c'uxlis chiri̱j pa' bih wilic reh jenaj chic c'acharel , re' cansanic tak i̱b , re' xohc'sonic tak i̱b , re' banoj tak nink'ijinic re' nquiham wi̱' qui̱b chi ha' nxohc'sonic cu rehtal quikajic pan tak c'ahbilal laj no'jbal . Chiri̱j aj take chi'nchel no'jbal re're' ch'i̱l wo' take toco̱m no'jbal ma' xnik'or ta je aweh tak ayu' , tinik'il tak chi ma̱ban chic aweh tak re're' . Je' ricab wo' nik'orom chic cho aweh tak pan pe̱t yu' na̱ nik'or wo' chic aweh tak chi ma̱ban tak chic take no'jbal re're' maj hab wach take je' re' quibanic ma'xta quehtric wih'ic chi rehquen rajawric i Dios chi k'atal k'oric .
43012036	Faith	Chi ma' naht ta chic wilqui̱n chaxilac tak , chach'ica̱' ac'ux tak chiri̱j nitijinic nok cu wilqui̱n ayu' chaxilac tak maj wi je' re' na'n tak , na̱banam tak chi hat-tak aj niminel wi̱n , nqui xik'or . Chiri̱j chi rik'orom chic take k'oric re're' , re' Jesus xelic je chi quixilac take tinamit re're' eh ma' xrakmajic ta chic ar .
58003002	Faith	Je' re' ru' rilok'il ricamaj i Jesus ru'um chi re're' riyew ric'ux chi rinimjic i Dios je' ricab naxiban cho Moyses naxcamanic chi manlic chiqui̱j take tinamit re' xic'am quibe̱h . Je' wo' , re' Jesus xinimej wo' chi manlic i camanic ye'o̱j reh ru'um i Dios chi c'amol be̱h .
56003006	Grace	xitak'a̱' cho chi kana̱ ru'um chi xkach'ica̱' kac'ux chiri̱j i kajco'lonel Jesus re' Pahbamaj chi K'atal K'oric . Re' riwi̱' chi re' Dios xitak'a̱' cho chi kana̱ i Lok' laj Uxlabal reh chi re' hoj nakap'utum johtok i jenaj ac' laj c'acharic k'e̱' wo' chic holonquilal .
44004036	Description	Junpech aj cho naxchalic jenaj c'axquil chi quina̱ take aj niminel , wilic take aj niminel xquic'ayej je pa' bih queh je' ricab xiban aj niminel aj Chi̱pire je' ru̱c' ra̱' ri'sil cho ma' Lewih re' Chep ribihnal eh Wernaweh wo' ribihnej cu'um take cablaj chi nahsil . Re' Wernaweh wili re' “ aj ye'ol sukquil c'uxlis ” nelic wi̱' ribihnal ,
48006009	Recommendation	Ru'um aj chi je' re' , re' hoj ma' riban ta chi ekojch'i'tjic chi ribanaric i holohic laj bano̱j maj wi ma' xkamay ribanaric i holohic , til nakilom wo' wach jeno' kaco̱ch ru̱c' i Dios naponok rik'ijil .
48002019	Faith	Nok wilqui̱n nak cho chipam rich'iquinjic nic'ux chiri̱j i C'uhbal Ye'o̱j reh Moyses , re' hin xnicana̱' rinimjic take c'uhbal re're' nok re' chic i Jesus re' Pahbamaj chi K'atal K'oric xninimej . Yu'na chi ma' c'ahchi' ta chic nich'ica̱b nic'ux chiri̱j i c'uhbal re're' xa je' na hin chic camnak chiwach nok wilqui̱n reh chi re' chic Dios k'orel china̱ nic'acharic .
66011001	Recommendation	Chiri̱j chic ru' xye'jic pa nik'ab jenaj che̱' je' ricab caxlan a̱j ncamanic chi pajbal ye'a̱b eh re' Dios je' wili xik'or wi̱n : « Hiy , chapaj cho rinimal i Lok' laj Pa̱t re' nlok'onjic wi̱' niwach ch'i̱l wo' rinimal i lok' laj ye'a̱b c'atbal si̱ wilic chipam . Je' wo' , chawajlaj jarub take chi c'acharel nquimol qui̱b chi rilok'onjic niwach .
66014004	Description	Re' take c'acharel wili til sak wach ca̱mna maj ma' xquijop ta wach quino'jbal ru̱c' lok'onic tiyo̱x . Re' take wili aj tahkanel wo' take reh C'acharel re' rijalwachem ri̱b chi je' jenaj Q'uijol Me̱' eh ru'um i re' xa pa' no̱j i c'acharel re're' ar wo' qui'o̱j chiri̱j . Re' take c'acharel wili je' ricab nok quik'ahsjic take pe̱t wach i tic k'ahsamaj chi si̱ chiwach i Dios , chi quixilac take toco̱m c'acharel aj ayu' wach ac'al xicojoric chi pe̱t aj niminel take je' ru̱c' re' chic i Dios ch'i̱l i C'acharel rijalwachem ri̱b chi je' jenaj Q'uijol Me̱' wilic chi ac' aj ehchenel queh .
66009007	Description	Je' aj wili quiwi̱' take nimak tak chili'l xwilow quiwach : Re' take re' xa tikilque̱b chic chi ojic , xa je' chic quicab take cawa̱y chi xa tikilque̱b chic chi ojic pan k'ak'anic . Je' wo' , re' take re' poylic wo' wach quina̱ chi je' ricab jenaj coten k'anworic laj ch'ihch' reh wach nahis eh re' quilbal xa je' chic ricab rilbal jeno' winak xa tiklic chic chi k'ak'anic .
60002016	Recommendation	Je' re' k'uru' tic'acharok tak pan jenaj holohic laj c'acharic ru'um chi tehlic chic awi̱j tak , xa re' la' ma' nchel nacapaj tak chi ru'um chi tehlic chic awi̱j tak ra̱j rik'orom chi ye'o̱j k'ab aweh tak chi ribanaric i ma' holohic ta laj bano̱j . Ma'xta ! Ma̱capaj tak chi je' re' , re' la' cha'n tak tic'acharok tak chi hat-tak raj camanom i Dios .
54004010	Faith	Ru'um aj re' , re' hat ch'i̱l i hin c'ahchi' kacamanic chi cow chiwach i Dios chi rik'ormojic i k'oro̱j cahnok re're' to̱b ta nkac'ul take ti' ru'um reh kacamaj . Re' kacamaj re're' c'ahchi' ka'nam chi ch'iclic kac'ux chiri̱j i c'achlic Dios re' kajCo'lonel i hoj nic' nimal kojniminic chic reh . Re' Dios ra̱j wo' rico'lem take chi'nchel c'acharel .
58010029	Sin	Je' re' k'uru' wi jeno' c'acharel naricansjic je , chacapaj wo' tak chiri̱j i naric'uluric wili : K'e̱' wo' chic rinimal i ti'c'axic naric'ulum i c'acharel wi re're' riyak'abej pa ro̱k i tijinic chiri̱j rAc'u̱n i Dios ch'i̱l i Lok' laj Uxlabal ye'o̱j cho xa ru'um reh ric'axbal i Dios . Je' wo' re' enbanjic ru̱c' wi re're' ma' riyew ta chic rilok'il re' chaj bih xiban i Jesus chi xojricoj jenaj chi hoj chic ritinami̱t i Dios eh je' wo' re' wi ma' riyew chic rilok'il riquiq'ue̱l i Jesus re' chopbal na̱ riwa'ric i ac' laj tik'inic xiban i Dios ku̱c' i hoj c'acharel .
43020021	Grace	Chiri̱j chic re' , re' Jesus chi ch'akbal je ri̱b chi kaxilac je' wo' chic wili xik'or keh hoj raj tahkanel : « Re' hin tinipahba̱' tak chi na̱wojic tak chi waj camanom je' ricab xiban cho wu̱c' i wAja̱w Dios , nqui keh .
65001016	Sin	Je' re' k'uru' tiklic chic cho wach i ti'c'axic chi quina̱ take aj tijinel re're' ru'um reh quino'jbal chi xa ma'xta bih nponic chi quiwach , je' wo' chi xa aj cakwachanel take eh xa cha'n wo' aweh c'acharic nca'n re' k'orel pa' bih rik'or quicapew-bal chi naca'nam . Je' wo' chic , re' take re' quik'oric xa reh chi nimsbal quiwach chiwach take tinamit eh nquik'unej wach jeno' c'acharel ru̱c' holohic laj c'uta̱j xa reh chi naquehcham i xa pa' bih wilic reh c'acharel re're' .
66006015	Description	Chiri̱j chic re' , xc'uluric wo' chi re' take c'acharel ma' nquinimej ta i Dios , je' chi k'atal k'oric take , je' chi nimak quiwach , je' chi cajawil sol , ch'i̱l take bihomak , je' chi winak tehlic qui̱j on chopo̱j quina̱ pan cow laj camanic , chi'nchel re're' xquic'ol qui̱b xilac tak nim laj abaj eh chipam take nim laj ho̱p xicahnic naxit'e'lejic take cho yu̱k' q'uixca̱b .
66021008	Sin	Tz'a̱b ru' take xa quiyo'jic chic chi riye'eric quic'ux chiwi̱j ch'i̱l take quibanic chi'nchel yibel wach no'jbal , ch'i̱l take aj cansanel , ch'i̱l take c'oyo̱m , ch'i̱l take aj war , ch'i̱l take quilok'onic wach take tik'imaj tiyo̱x eh ch'i̱l wo' take chi'nchel aj chucul k'oric , naquicuturic jok chipam i ye'a̱b re' xa ntenic chic cho rik'ak'il eh xa sute̱n chic pa̱m chi asu̱pra re' xa nquihic chic richuhil . Re' ti'c'axic naric'ulmujic ar ribihnej wo' chi “ Ricab Quimic ” , nqui xik'or .
44022016	Recommendation	Je' re' nok ma' chi bih chic awuy'ej , chatik'a̱' la' awi̱b chi rikahsjic aha̱' reh chi re' Jesus ericuy amahc nachak'or reh chi re're' i Lok' laj Ajabe̱s china̱ ac'acharic , nqui wi̱n ma' Anani̱yas .
66009008	Description	Re' wach quina̱ xa je' chic ricab richamil rismal na̱ jeno' ixok eh re' take ritz'i̱' que̱ xa k'as chic take xa je' chic ricab take ritz'i̱' re̱ jeno' cakcoj .
55002024	Recommendation	maj aweht'alim wo' i hat chi re' hoj raj camanom i Dios ma' ric'ul ta chi keh i sic'oj wolic re' la' curman chi keh chi nakac'uhtam i kachak'lamil cu̱c' chi'nchel take c'acharel . Ru'um chi wilic i ihk chi kana̱ i hoj chi aj c'uhtunel reh riC'uhbal i Dios , curman wo' chi tikilco̱j ok chi ric'uhtjic chi coric . Wi ru'um reh kac'uhtunic re're' xchalic i ti'c'axic chi kana̱ , ma' nka'n jelow-bal i ti'c'axic nbanjic keh .
51002005	Faith	Ru'um aj re' chacoj tak rehtal i nik'or je aweh tak maj re' hin nik'or je re're' ru'um reh capewenic niban chawi̱j tak . Coric , re' hin ma' wilqui̱n ta chaxilac tak xa re' la' xa c'ahchi' wo' qui̱n chi capewenic chawi̱j tak chi suk nic'ux ru'um wilic pa nicapew-bal nic' wach naxatwilow tak cho chi xa jenaj chic wach acapew-bal tak chi richoporic ac'ux tak chiri̱j rinimjic i Jesus re' Pahbamaj chi K'atal K'oric . Je' wo' re' yu'na chi xa cu choplic wo' ac'ux tak chipam i niminic to̱b ta nchel ma' wilqui̱n ta ponok awu̱c' tak .
60003012	Sin	Til je' re' chiban maj re' nak' wach i kAja̱w wilic cho chi quina̱ take re' xa coric wo' wach quic'ux . Je' wo' , re' kAja̱w xa tehlic wo' cho xiquin chi ribirmijic quiti̱j nca'n johtok . Haj cok wilic ma' nponic ta chiwach i kAja̱w re' i quino'jbal take c'acharel re' ma' coric ta wach quibanic eh re' take re' , ch'i'c rilow take , nqui rik'or .
53002013	Faith	Je' re' k'uru' hat-tak wich tak aj niminel re' k'e̱' ti' tiric'raj tak i kAja̱w Jesus , re' hin ch'i̱l take wich aj niminel re' quinquihch'ilej xa eli̱c wo' kojtioxonic johtok ru̱c' i Dios nanka'n kati̱j chawi̱j tak maj nok ja' np'uhtic ta cho c'acharic ayu' wach ac'al , re' Dios xatrichih tak chic cho chi na̱co'ljic tak chiwach i ti'c'axic nariye'eric chi quina̱ take aj mahc . Re' aj re' riwi̱' chi re're' xiban wo' chi pe̱t xisakbej wach awa̱mna tak ru'um i Lok' laj Uxlabal nok ach'ica̱b chic ac'ux tak chiri̱j i Jesus re' aj k'orol reh coric laj c'uhbal .
66022011	Recommendation	Je' wo' chic , ru'um chi re' rik'ijil re're' ponic chic reh , nik'or aweh chi xa hab wach c'acharel re' ma' ra̱j ta ricana̱b ribanaric i c'ahbilal laj no'jbal , re' chic k'orel ru' wi cu eritik ju' ribanaric i no'jbal re're' . Je' wo' , re' ma' ra̱j ta ricana̱b ribanaric i mahc re' wo' k'orel ru' wi cu ewo' ritik ju' ribanaric i mahc . Raj nchel i c'acharel re' riban i holohic laj no'jbal chitik wo' ju' ribanaric i holohic laj no'jbal eh re' riyew ric'ux chi rinimjic i Dios chitik wo' ju' riye'eric ric'ux chi ribanjic re're' , nqui xik'or .
44002038	Faith	Re' ma' Luch je' wo' chic wili xik'or queh : « Was tak nicha̱k' , reh chi encuyuric amahc tak chajal wach ano'jbal tak eh re' hoj enkakahsaj aha̱' chi aju'junal tak reh chi etoquic tak chi hat-tak raj tahkanel i Jesus re' Pahbamaj chi K'atal K'oric . Chi je' re' enye'eric wo' aweh tak i Lok' laj rUxlabal i Dios je' ricab chi c'ahchi' ta nak riye'eric jeno' asi̱ tak
52005015	Recommendation	Je' wo' , chacoj tak rehtal ribanaric i capew-bal wili : Wi hab wach jeno' aweh tak xbanjic ti'c'axic reh ru'um jeno' chic c'acharel , ma' riban chic jelow-bal i ti'c'axic xbanaric reh . Ma' xa re' ta re' cha'n tak , je' la' wo' cow chayew ac'ux tak chi ritobjic awi̱b tak je' ricab wo' ena'n tak cu̱c' take ma' re' ta aj niminel .
45001027	Sin	Je' wo' re' nca'n take winak , wilic take ma' nca̱j ta chic tuhnic ru̱c' ixok chi c'acharic je' ricab tik'imaj cho wach chi jenaj winak eh jenaj ixok narituna̱b ri̱b chi c'acharic . Je' re' ajic re' take re' xa cu̱c' chic i quich winak k'e̱' nquitowej wih'ic eh chi je' re' nca'n i c'ahbil laj mahc re' q'uixbilal ric'am cho chi quina̱ . Re' cok ru' nanca'n chi je' re' , re' quiti'jolal quibakil take c'acharel re're' rijot' wo' ri̱b eh ru̱c' re're' enquic'ul i ti'c'axic re' ric'ul chi queh chi naquic'ulum ru'um reh c'ahbilal nca'n .
50002018	Recommendation	Je' ricab hin chi k'e̱' sukquil nic'ux til je' ok wo' re' i hat-tak sukbok wo' ac'ux tak .
44003019	Recommendation	« Yu'na aj ru' nik'or aweh tak chi chajal wach ano'jbal tak eh chachop ac'ux tak chiri̱j i Jesus reh chi re' Dios ericuy amahc tak eh chi je' re' ewo' nponic rik'ijil chiwach ru' chi eriyew cho risukquil ac'ux tak
66021025	Description	Je' wo' , chipam i tinamit ma'xta chic roquic k'ekom eh chi je' re' ma' jaruj ta chic naritz'apjic ritz'ahpil i ocbal maj ma'xta wo' chic riwih'ic jeno' yohbal .
43006054	Faith	Tz'a̱b ru' , wi je' re' na'n tak enye'eric aweh tak chi etic'acharic tak chi junelic eh ma' xa re' ta re' , je' la' wo' pan cohlsbal wach take k'i̱j nariye'eric wo' aweh tak chi na̱wucsjic wo' tak chic cho wu'um i hin chi quixilac take camnak
43019011	Sin	Re' Jesus je' wili k'oric xiban : « Re' hat wilic awajawric chi nina̱ ru'um nok re' Dios xye'bic aweh awajawric re're' . Ru'um aj re' nik'or aweh wili : Re' rimahc i c'acharel xk'ahsanic wi̱n chi xinc'ulic tiklijok pan ak'ab , k'e̱' wo' chic xiq'uic na̱ c'ahbilal wach mahc xiban chiwach i mahc ena'n i hat , nqui reh .
59002017	Faith	Je' re' nik'or maj je' ricab chi jeno' c'acharel nok camnak chic je ma'xta chic bih riban , je' wo' re' nc'uluric ru̱c' jeno' c'acharel re' ma' jeno' holohic laj bano̱j riban . Je' re' nik'or maj to̱b ta nak ricoj wach chi re're' aj niminel reh Jesus , re're' ma' ric'uhtaj ta wo' lok ru̱c' ribano̱j chi til coric chi aj niminel wo' .
45008003	Sin	Re' xiban i Jesus re're' ma' jaruj ta xc'uluric nok cu wilco̱j chi chopo̱j kana̱ ru'um i C'uhbal Ye'o̱j reh Moyses . Je' re' nik'or maj to̱b ta re' c'uhbal re're' ritak'a̱' keh ribanaric i coric , re' hoj ma'xta ransil i kano'jbal chi ribanaric . Ru'um chi je' nak re' kawi̱' , re' wili xiban i Dios chi to'bal keh : Re're' xitak'a̱' cho ayu' wach ac'al i Jesus re' rAc'u̱n reh chi re' chic re' xc'ulbic reh i ti'c'axic nariye'eric nak keh hoj chi'nchel c'acharel ru'um kamahc . Je' wo' , re' Dios xiban wo' chi re' Jesus xasjic chi wilic riti'jolal ribakil je' ricab kati'jolal kabakil i hoj c'acharel aj mahc . Chi je' re' riwi̱' i Jesus , re' Dios xiban wo' chic i wili : Re're' xiyew reh chi re' ritutil i mahc re' wilic nak chi kana̱ , xesmejic lok ru'um .
60003014	Recommendation	raj la' wi pa' bih jeno' ti'c'axic nac'ul tak ru'um i coric wach c'uxlis , k'e̱' je ato̱b aweh tak . Ru'um aj re' ma̱yohbalej wo' tak quiwach take aj cojol ti'c'axic chana̱ tak . Je' wo' ma' nchel riban chi xa nt'ort'otic chic awa̱mna tak cu'um ,
51003021	Recommendation	Je' wo' hat-tak tutbe̱s ajabe̱s , ma̱johsaj quic'ux take awac'u̱n awixk'u̱n tak reh chi ma' eta riban qui̱b quic'ux awu̱c' tak .
66018002	Sin	Re're' xa cow chic quiq'uer quichi̱' chi je' wili : « Narisahchic chic wach i ma' laj tinamit Wawilo̱nya ! Yu'na naricahnic chi quipatbal chic take raj to'o̱l aj Yahm eh je' wo' quiye'a̱b chic take ma' tob laj uxlabal . Ar chipam i tinamit re're' naca'nam wo' quike̱s take tz'iquin je' ru̱c' chaweh hat-tak ra̱' ri'sil cho ma' Israhel yibel quiwach eh ma' k'oro̱j ta wo' quibihnal chi tare̱t chipam C'uhbal Ye'o̱j cho reh Moyses .
62002022	Sin	Nic' wach nakeht'alij nok c'ahchi' kabiram jeno' aj chucul k'oric ? Re' hoj nkeht'alij ru' nok jeno' c'acharel rik'or chi ma' coric ta chi re' Jesus re' i Pahbamaj chi K'atal K'oric eh ru̱c' re're' ma' ricoj ta ru̱c' ra̱mna i tijbal rik'or chi re' Dios , re're' rAja̱w i Jesus eh chi re' Jesus xa re' wach re' i rAc'u̱n i Ajabe̱s Dios . Je' aj re' , re' c'acharel re're' no̱j riban chi aj k'etol wach rik'orbal i Jesus .
46011027	Sin	Je' re' ajic xa hab wach nc'uxbic reh caxlan wi'c on ruq'uej reh i ri̱s u̱wa chi ma' c'ahchi' ta ricapewenic chiri̱j chi coric chaj bih nelic wi̱' ric'uxuric re're' ch'i̱l ruc'jic re're' , c'ahchi' rimahcanic chiwach i kAja̱w Jesus ru'um nok ma' c'ahchi' ta riyeb rilok'il riti'jolal ch'i̱l i riquiq'ue̱l xichihcaj chiki̱j re' rijalwachej i caxlan wi'c ch'i̱l i ri̱s u̱wa re're' .
59002020	Faith	Hat c'acharel re' hamlic i memil laj no'jbal awu̱c' , junpech chic nanic'uhtam aweh ricorquilal i k'oro̱j wili chi je' ricab nok re' c'acharel nok camnak chic je ma'xta chic bih riban , je' wo' re' nc'uluric ru̱c' i aj niminel reh Jesus nok ma' riban jeno' holohic laj bano̱j re' nc'utunic lok wi̱' chi til coric chi aj niminel .
43018003	Description	naxelic cho cu̱c' take nahsil c'amol quibe̱h take aj k'ahsem si̱ chiwach i Dios ch'i̱l wo' take c'acharel je' ru̱c' cow laj aj niminel reh C'uhbal Ye'o̱j reh Moyses , xic'am je quibe̱h take sol aj Ro̱ma ch'i̱l take aj cha'janel reh Lok' laj Pa̱t re' nlok'onjic wi̱' wach i Dios , re' tak'amaj take je cu'um take nahsil richoporic i Jesus . Re' take riq'uihal winak tak'amaj take je re're' xquic'am je quichaj chi quisakombal eh xquic'am wo' je quimache̱t je' wo' quiche̱' chi chopbal reh Jesus .
53003003	Grace	Re' cok ru' , chiwach i yibel wach no'jbal nchalic cu̱c' take c'acharel re're' , ma' tiyo'jic tak maj re' rik'orom cho Dios chi naca̱t tak rico'lem chiwach i no'jbal re're' eh je' wo' chi nariyeb awansil tak reh chi encowjic ac'ux tak chipam i niminic , re're' til naribanam wo' chi narimanlajic wach .
44007021	Description	xponic wo' cahnok cho pan jenaj ye'a̱b re' nariquimic nak wi̱' chi rutquel xa re' la' tz'eht xponic rakmajok ru'um rixk'u̱n i k'atal k'oric aj Eji̱pto , re' xc'ambic je reh chi nariq'uihsam chi je' riwi̱' jenaj rac'u̱n chiwach .
66008005	Description	Chiri̱j aj chic re' , re' aj tz'e' wa̱ch re're' xichop johtok i c'atbal se̱nsa , xinuksaj chiwach k'a̱k' je' ru̱c' wilic china̱ i lok' laj ye'a̱b je' ricab nilbic i lok' laj ye'a̱b c'atbal si̱ chiwach i Dios eh xiquilej cho chi quina̱ tinamit ayu' wach ac'al . Naxc'ulic wach ac'al , xa nok wo' xic'uyu'jic take cho cohok , xbirmijic take cow laj k'oric eh xirehpaj wo' take risakomil . Je' wo' , xiban wo' jenaj cow laj hihc .
66018003	Sin	Je' re' naric'ulum i tinamit re're' ru'um chi re're' xc'ambic quibe̱h take chi'nchel nimak tak tinamit chi xquicana̱' rilok'onjic wach i Dios xa je' na ricab xixohc'saj take tinamit chi quic'amaric je take pan c'oyomal . Je' re' ajic re' take k'atal k'oric ayu' wach ac'al xca'n i c'ahbilal je' ricab chi c'ahchi' ta nak ca'nam i c'oyomal . Je' wo' , re' take aj yaco̱l chi junsut wach ac'al xca'n wo' i c'ahbilal ru̱c' ribihomsjic qui̱b xca'n . Je' re' nik'or maj re' take re' xquic'o'nej quibihomal ru̱c' rilok'oric take xa pa' bih jaric ma' curman ta wo' nak chi queh , nqui xik'or .
44026021	Violence	Ru'um aj take k'oric niban re're' , re' take wich ra̱' ri'sil cho ma' Israhel wili xinquichop nok wilqui̱n ar chipam i Lok' laj Pa̱t re' nlok'onjic wi̱' wach i Dios eh xca̱j nak quinquicansam
55004004	Sin	Ru̱c' re're' ajic ma'xta chic cajwam ribirmijic i coric laj c'uhbal , re' chic take xa tz'akoj wach ribiral suk naquibiram .
43006064	Faith	Je' re' xik'or i Jesus chiri̱j i c'uhbalanic riban xa re' la' wilic take c'acharel ma' xicojbic ta wach chi je' re' . Je' aj re' xik'or i Jesus maj cu pan p'uhtbal cho reh ricamaj reht'alim nak chic cho hab wach take ma'xta quicojbic wach eh hab wo' wach i narik'ahsanic reh pan quimic .
43013026	Description	Re' Jesus k'uru' je' wili xik'or : « Hab wach eh eniyew i muhu̱j laj caxlan wi'c , chacoj tak rehtal chi re're' awich tahkanel tak narik'ahsanic wi̱n pan quik'ab take waj cansanel , nqui keh . Chi je' re' ximuh cho jenaj caxlan wi'c eh xiyew reh i Ju̱ras aj Caryot re' rac'u̱n jenaj winak Simon ribihnal .
54006020	Recommendation	Timote̱yo , re' ye'o̱j aweh ru'um i Dios chi na̱co'lem ri̱j , chaco'lej wo' ri̱j chi coric . Nipahkaj wo' aweh chi re' take k'oric ma' ye'bal ta rilok'il i Dios eh ma' to'bonel ta wo' queh take quibirinic reh , chawic'saj lok ri̱j axiquin take k'oric re're' . Je' wo' re' cha'n ru̱c' quik'orbal take xa nquik'ihtaj wo' qui̱b ru̱c' take xa tik'imaj wach k'oric . Re' take c'acharel re' , to̱b ta wo' ma' coric ta take k'oric nquik'or , xa c'ahchi' wo' quik'orom chi ru̱c' take k'oric re're' nquirak quino'jbal .
44017005	Violence	Raj nchel take ju'jun chic ra̱' ri'sil cho ma' Israhel ma'xta nquicoj wach i c'uhbal xik'or ma' Lu̱' re're' . Re' take re' , ru'um chi k'e̱' quic'a̱ xchalic cu'um queh take xiniminic reh c'uhbal xk'ormojic re're' , xquimol wach juntuhm chi siqui̱l laj winak ma' holohic ta quino'jbal eh xquituhbej cho qui̱b pa ripa̱t jenaj aj niminel Jason ribihnal re' patanic nca'n wi̱' ma' Lu̱' ch'i̱l i Si̱las . Naxiponic chipam i pa̱t re're' , re' take juntuhm re're' xca̱j nak quic'amam je ma' Lu̱' ch'i̱l i Si̱las chi riye'eric chi quiwach take toco̱m wo' tinamit johsomaj quic'a̱ cu'um juntuhm re're'
62005016	Sin	Ru'um aj re' nik'or aweh tak wi wilic jeno' aj niminel xcalajic ru̱c' jeno' mahc je' ru̱c' ma' nk'etbic ta pa̱m ribe̱h chi erik'eb chi junpech i junelic c'acharic eh wilic ok jeno' aweh tak xilow naxmahcanic , cha'n ati̱j tak chiri̱j awich aj niminel tak re're' maj re' Dios ewo' chic riyew reh i junelic c'acharic wi la' re' aj niminel re' xik'eb nak i junelic c'acharic ru'um reh i mahc xiban , ricana̱' wo' ribanaric i mahc re're' . Re' cok ru' re' take aj niminel re' quicalajic ru̱c' jeno' mahc re' nk'etbic pa̱m quibe̱h chi enye'eric queh i junelic c'acharic , re' hin nik'or aweh tak chi ma̱ban tak chic johtok pahkanic chiqui̱j ru' ,
43013020	Faith	je' ricab wo' chi til coric take k'oric nanik'orom aweh tak wili , re' curman chi na̱biram tak chi coric : Xa hab wach naric'ulbic reh pan sukquil c'uxlis i nanitak'a̱b je , re' wo' hin quiric'ul pan sukquil c'uxlis eh wi re' hin c'ahchi'qui̱n ric'ulum ra̱j wo' rik'orom chi re' wAja̱w Dios re' xtak'anic cho wi̱n c'ahchi' ric'ulum , nqui xik'or i Jesus .
58012028	Faith	Ru'um aj re' katioxej johtok reh kAja̱w Dios chi re're' xiban chi wilic chi kak'atal k'oric i jenaj re' ma' jaruj ta c'uhlel wach ricamaj . Je' wo' ka'n tak ribanaric take bano̱j re' nponic chiwach i Dios , kalok'ej tak wach eh kayohbalej wo' tak wach .
44019013	Description	Raj nchel take ju'jun ra̱' ri'sil cho ma' Israhel je' ru̱c' aj t'erem take ma' tob laj uxlabal qui'o̱j xa pa' tinamit , naxquitijej nak ti queh je' ricab riban i ma' Lu̱' chi quit'ermejic lok take ma' tob laj uxlabal , ma' xibirinic ta k'oric . Je' re' ajic , chi quesmejic lok take ma' tob laj uxlabal cu̱c' take c'acharel p'uht quik'orom ribiral rajawric i Jesus chi je' wili : « Ma' tob laj uxlabal , ru̱c' rajawric i Lok' laj Ajabe̱s Jesus re' rik'or ribiral i ma' Lu̱' , nkak'or aweh chi telen lok ru̱c' c'acharel wilca̱t wi̱' , nqui nquik'or .
44015040	Grace	Re' chic ma' Lu̱' nok okxa'namaj chic pan k'ab i kAja̱w Dios cu'um take aj niminel ar Antiyoqui̱ya reh chi re're' narito'bonic reh , xelic je ar eh xo̱j ch'i̱l i Si̱las re' xichih wach chi narihch'ilem .
63001008	Recommendation	Ru'um re're' , re' hin nik'or wo' aweh tak chi chayohbalej awi̱b tak chiwach aj jot'o̱l re're' . Je' wo' chic nik'or wo' aweh tak i wili : Ma̱cana̱' tak ritahkaljic i tijinic chiri̱j i Jesus je' ricab xkac'uhtaj cho aweh tak . Je' re' nipahkaj chi cha'n tak reh chi re' c'axoj i̱b xasjic pan awa̱mna tak ru'um reh camanic xka'n chaxilac tak i hoj raj k'orol riC'uhbal i Dios ma' eta no̱j sahchok wach , re' ta la' re're' q'uihok wach chaxilac tak eh chi je' re' enac'ul tak chi'nchel ricuse'sbal i Dios chi jenaj asi̱ tak .
66011006	Violence	Je' wo' chic , re' take quib chi aj k'oro̱l re're' xye'eric cajawric chi naquipahba̱b rikajic cho jab chiwach xib ha̱b ru̱c' waki̱b poh re' naca'nam wi̱' rik'ormojic i c'uhbal ye'o̱j queh ru'um i Lok' laj Uxlabal . Ma' xa re' ta re' , xye'jic la' wo' cajawric chi naquimiksam i ha' chi quic' , je' wo' chi riye'eric ti'c'axic chi quina̱ take c'acharel wach ac'al xa jarpech pa' nca̱j ribanaric .
44008021	Sin	Re' hat Simon , ru'um chi ma' coric ta wach acapew-bal chiwach i Dios ma'eta riban chi enawehchaj i ajawric ye'o̱j keh hoj .
43017010	Faith	eh ru'um chi pan ak'ab wilque̱b take , wilque̱b wo' take pa nik'ab i hin je' ricab nok re' take wilque̱b pa nik'ab i hin , wilque̱b wo' take pan ak'ab i hat . Je' wo' chic , re' take c'acharel je' ru̱c' ayeb take wi̱n chi naqui̱nquihch'ilem , quic'acharic chic chi riye'eric nilok'il .
45003012	Sin	Chi'nchel i hoj c'acharel xkamay rinimjic i Dios . Chi'nchel hoj junojic chipam i ma' holohic ta laj no'jbal . Ma' wo' jeno' keh hoj ato̱b ta nak . Til xa ta nak je jeno' keh wilic .
50002003	Recommendation	Je' wo' chic nipahkaj chi naticapewenok tak chiri̱j ano'jbal tak , ma̱nimsaj awi̱b tak eh ma̱k'or wo' pan ac'ux tak chi re' hat-tak k'e̱' wo' chic awa'ric tak chi quiwach take toco̱m c'acharel . Re' la' hat-tak naticapewenok chiri̱j ano'jbal tak , chach'ubsaj wach ac'ux tak . Re' wili ra̱j rik'orom chi chiban chawach tak chi re' lok'il nquic'ul take toco̱m chic c'acharel nim ok wo' chic wach chiwach take lok'il nac'ul i hat-tak .
66001013	Description	Chiwach i ma' laj pa'a̱b cante̱la re're' , til manlic pa riyejal queh wuku̱b chi tz'ukunbal cante̱la re're' xwilow chi jenaj c'acharel pa'lic ar je' ricab nilbic i Ac'unbe̱s re' wilic rajawric chi quina̱ c'acharel . Re' riso' wilic chiri̱j xa junpa'lic jok cu nponic chi ro̱k . Je' wo' wilic jenaj rich'ihch' laj pa̱s tik'imaj ru̱c' k'an woric laj ch'ihch' , cu nah teleb nelic cho eh k'e'lic jok chi' ric'ux cu nponic nah ritu̱k .
66022003	Faith	Je' wo' chic , chipam i “ Ac' Jerusalen ” xwilow wo' chi ar ma'xta chic riwih'ic sihtbal i̱b . Ar wo' wilic i tz'uka̱b re' nk'atbic wi̱' k'oric i Dios ch'i̱l i C'acharel rijalwachem ri̱b chi je' jenaj Q'uijol Me̱' . Ar wo' wilic i Dios eh re' take aj niminel reh ar wo' nquilok'ej wach .
60004007	Recommendation	Re' aj i cohlsbal wach chi'nchel c'ulic chic lok reh . Je' aj re' k'uru' hat ok tak t'ulic ru̱c' ano'jbal tak eh ma̱cana̱' tak ribanaric johtok ati̱j tak chiwach i Dios reh chi je' re' naponok i k'ijil re're' ic'lic ok ana̱ tak chi uyunic reh .
44014026	Grace	Ar ajic chipam i tinamit Ata̱lya , re' ma' Lu̱' ch'i̱l Wernaweh xi'oquic je pan jenaj ma' laj cano̱wa eh xi'o̱j wo' chic ar Antiyoqui̱ya , re' tinamit elenak cho take wi̱' naxitak'abjic take cho cu'um take quich aj niminel re' xipahkanic reh rato'bil i Dios chi quina̱ naxo̱j ca'n i camanic cu re' xquicohlaj cho ribanaric .
46007028	Recommendation	Raj nchel wi jeno' q'uijol ma' raj ta ric'amam na̱ re' xnik'or chi ma'xta risiq'uim rehq'ue̱n xa ma' mahc ta wo' chi reh eh je' wo' , wi re' jeno' k'ahxok ra̱j risiq'uim ribahi̱l xa ma' mahc ta wo' chi reh . Haj cok wilic nwa̱j nik'orom chi nok : Wi jeno' k'ahxok on q'uijol naribanam caxarahil , chi kawach johtok wilic queh yohbalil ru'um take ti'c'axic narichalic . Ru'um aj re' chi pitbal nak reh chi re' take re' ma' eta nquic'ul re're' , re' hin xnik'or chi jeno' c'acharel xa cu rutquel pe ri̱b , k'e̱' nak tare̱t chi encahnic chi ma' eta risic' ric'u'lil ro̱k k'ab .
49006012	Sin	Je' re' nik'or aweh tak ru'um chi re' hoj ma' re' ta cu̱c' kich ti'jolal c'ahchi'co̱j wi̱' chi peletenic , cu̱c' la' take q'uih tuhm wach chi ma' tob laj uxlabal wilque̱b pan te̱w c'uxic . Re' take re' wilic rehreh wach cajawric , nahsil take eh aj banol wo' take reh balc'uxquilal . Chi'nchel take ma' tob laj uxlabal wili , re' take re' quichopbic quina̱ take tinamit wilque̱b pa rik'ekomil i mahc .
59001005	Recommendation	Je' re' cha'n tak nanchalic i ti'c'axic chana̱ tak ra̱j la' wi wilic jeno' aweh tak re' ma' rirak ta chiri̱j chaj bih elic naribanam chipam jeno' c'axquilal , chipahkaj la' rino'jbal reh i Dios maj re're' til wo' nariyeb cho ru̱c' chi'nchel ric'ux eh ma' eta ripit cho chaj bih pahkanic c'ahchi' ribanjic chiwach .
52005019	Recommendation	Re' chic yu'na nipahkaj aweh tak chi ma̱ban tak ru̱c' i Lok' laj rUxlabal i Dios je' ricab na'n ru̱c' i k'a̱k' nanachup tak . Je' re' nik'or maj wi re' hat-tak xa eli̱c wo' nak'ihtaj awi̱b tak chiwach , ta chic riwih'ic awajawric tak re' ye'o̱j aweh tak ru'um .
58009002	Description	Re' pa̱t wili re' poyo̱j ri̱j ru̱c' nimak tak tz'ih , xcojoric take cho tasbal pa̱m . Re' pe̱t tasbal wilic i ye'a̱b re' “ Lo̱k' Riwi̱' ” ribihnal . Ar wilic ye'a̱b pah'ab-bal take cante̱la , rich'i̱l i me̱xa re' ncojmojic wi̱' caxlan wi'c je' ru̱c' k'ahsamaj chi si̱ chiwach i Dios .
66003018	Recommendation	Ru'um aj re' chabiraj take no'jbal naniyeb aweh tak wili : Je' ricab nok jeno' c'acharel nponic ru̱c' aj c'a̱y chi rilok'oric i k'an woric laj ch'ihch' ch'ubsamaj wach pan k'a̱k' reh chi naribihomric , je' wo' re' nisiq'uiric cha'n tak i hin reh chi q'uihal wach cuse'sbal enac'ul tak wu̱c' . Je' wo' chic , je' ricab nato̱j tak ru̱c' aj c'a̱y tz'ih chi rilok'oric take sak laj tz'ih nacoj chawi̱j tak reh chi ma' eta nac'uhtaj tak aq'uixbilal chi t'i'lica̱t tak , je' wo' re' nisiq'uiric cha'n tak i hin reh chi enpoyoric wach aq'uixbilal tak wilic ru'um amahc tak . Je' wo' , je' ricab nato̱j tak ru̱c' aj c'a̱y ik'o̱m chi rilok'oric rik'omil nak' awach suksbal reh chi narilbic chi coric , je' wo' re' nisiq'uiric cha'n tak i hin reh chi re' acapew-bal tak erirak chiri̱j chi coric chaj bih k'oro̱j ru'um i Dios .
62005013	Faith	Je' re' k'uru' re' hin c'ahchi' nitz'ihmbam je aweh tak i k'oric xik'or i Dios chiri̱j i rAc'u̱n reh chi re' hat-tak re' ticojbic tak wach i k'oro̱j chiri̱j i Jesus chi re're' rAc'u̱n i Dios na̱weht'alim tak chi re' junelic c'acharic ye'o̱j chic aweh tak eh chi je' re' na̱tikim tak ju' rich'iquinjic ac'ux tak chiri̱j i k'oric k'oro̱j chiri̱j i Jesus chi re're' i rAc'u̱n i Dios .
43007018	Faith	« Chi je aj re' c'uhtunic niban , re' hin ma' je' ta nicab i c'acharel xa nchalic pa ric'ux i c'uhtunic riban . Re' c'acharel re're' xa c'ulbal rilok'il risi̱c ru̱c' take k'oric rik'or . Ra̱j la' hin niban je' ricab i c'acharel re' nsic'bic reh chi enye'eric rilok'il re' hab wach xtak'anic cho reh . Chi je' re' niban , re' nino'jbal i hin je' wo' ricab rino'jbal i c'acharel coric wach ric'ux eh ma' riban ta i c'ahbilal .
47004007	Grace	Re' aj chic risakomsjic pa̱m kacapew-bal xiban i Dios i hoj re' xa je' ti ricab jeno' tz'ak ac'al xun , re're' xbanjic reh chi re' rinimal wach ajawric chi ribanaric i camanic xiyew keh i Dios , enc'utunic lok chi ar ru̱c' nchalic eh chi ma' re' ta nchel ku̱c' i hoj .
45012019	Recommendation	Je' re' ajic wich aj niminel reh Jesus re' k'e̱' ti' tiwic'raj tak xa pa' bih ti'c'axic nbanjic aweh tak , ma̱ban tak jelow-bal queh c'acharel quibanic aweh tak , chacana̱' la' tak chi re' Dios eric'uhtaj rijosk'il chi quina̱ maj re're' rik'orom chi je' re' naribanam . Chipam i Lok' laj Hu̱j tz'ihmbimaj wi̱' riC'uhbal i Dios rik'or chi je' wili : “ Je' wili rik'orom i Dios : ‘ Xa re' wo' hin wilic wajawric chi riye'eric rijelow-bal i pa' bih ti'c'axic nbanjic . Ru'um aj re' , re' hin quinye'bic reh ti'c'axic chi quina̱ take c'acharel chi tojbal wach i quimahc , nqui rik'orom i Dios , nqui rik'or riC'uhbal .
43008054	Faith	Re' Jesus je' wili xik'or queh : « Chaj bih eritik wi̱n chi re' hin enik'or aweh tak chi k'e̱' wo' chic wajawric chiwach kama̱m ma' Awraham , xa ru'um chi nwa̱j nisiq'uim nilok'il ? Re' nk'oric chi enye'eric nilok'il , xa re' wo' wAja̱w Dios re' nak'or wo' hat-tak chi awaja̱w tak
45014020	Recommendation	Chi nik'orom chic re're' , re' chic yu'na nipahkaj aweh tak chi ma̱jot' tak i holohic laj no'jbal wilic ru̱c' awich aj niminel tak . Nik'or chi je' re' ru'um chi re' wo' Dios c'ahchi' ribanic i camanic pa ric'acharic . Til coric ru' , re' Dios riyeb k'ab keh chi nakac'uxum chi'nchel wach c'uxbal xa re' la' wi nkac'ux jeno' c'uxbal re' pa ricapew-bal cho jeno' kich aj niminel ma' ye'o̱j ta k'ab chi c'uxuric ru'um nok ru̱c' re're' ric'raj chi enmahcanic , re' aj re' nbanic chi ma' riwi̱' ta chi c'uxuric i c'uxbal re're' xa ru'um reh ricapew-bal i kich aj niminel re're' .
43019040	Description	Nok tik'imaj ok chic riti'jolal i Jesus , re' take ra̱' ri'sil cho ma' Israhel re' wilque̱b ponok chi muk'unic , xquicoj nc'ohnic laj ik'o̱m chiwach take tz'ih naquibotem wi̱' riti'jolal i Jesus eh chiri̱j chic ru' xquibotej riti'jolal chipam i tz'ih cojo̱j wi̱' re' nc'ohnic laj ik'o̱m . Je' aj re' riwi̱' xca'n reh riti'jolal i Jesus ru'um nok je' re' hoj ocronak wi̱' i hoj ra̱' ri'sil cho ma' Israhel nankamuk'a̱' je jeno' camnak .
58010034	Faith	Nik'or chi je' re' maj nok re' take toco̱m chic awich'i̱l tak xiponic tz'ahpok cho pan che̱' , wilic aweh tak xatponic tak cho chi quitobjic ru'um chi xaquetelej tak quiwach . Ma' xa ta re're' no'jbal xac'uhtaj tak , je' la' wo' naxmak'aric pa' bih wilic aweh tak , re' xbanaric aweh tak re're' xacuy ransil chi suk ac'ux tak . Je' re' xa'n tak ru'um nok aweht'alim tak chi ar pan taxa̱j nariye'eric aweh tak jenaj bihomal re' yohbal wach rilok'il chiwach take xmak'aric aweh tak ayu' eh re're' ma' jaruj ta c'uhlel wach .
44013023	Grace	« Ru'um aj re' , re' Dios xik'or wo' cho reh ma' Tawiy chi re' i c'acharel re' narico'lonic queh take rich ra̱' ri'sil cho ma' Israhel , ar chi quixilac take ra̱' ri'sil ru' narelic cho . « Je' ricab aj rik'orom cho Dios reh ma' Tawiy , re' Jesus xpahbabjic chi kajco'lonel .
46002009	Faith	Je' re' k'uru' chiri̱j i tik'inic xiban i Dios re're' , xa nok wo' ye'o̱j cho rehtalil chipam i Lok' laj Hu̱j tz'ihmbimaj wi̱' riC'uhbal i Dios . Ar je' wili rik'or : “ Ma' jeno' c'acharel je' ru̱c' aj no'jbal rilom ta nak wach on ribiram ta nak on iq'uinak ta nak pa ricapew-bal i holonquilal re' xitik'a̱' wach i Dios chi nariyeb queh take c'acharel ti' nquic'raj i Dios , nqui rik'or .
45008011	Grace	Re' cok ru' to̱b ta wo' nariponic i k'i̱j chi re' kati'jolal re' quimic ri̱j yu'na narisahchic wach nakojquimok je , re' hoj xa ma'xta wo' kaquimic je chi junpech ru'um chi wilic ku̱c' i Lok' laj Uxlabal re' xucsunic cho reh chi quixilac take camnak i Jesus re' Pahbamaj chi K'atal K'oric . Ma' xa re' ta re' , je' la' wo' ru'um chi wilic ku̱c' ru' naribanam wo' chi re' kati'jolal naric'acharic wo' chic cho .
45008016	Faith	eh je' re' nik'or maj ru'um k'oric riban i Lok' laj Uxlabal pan ka̱mna , re' hoj nkeht'alij chi hoj chic rac'u̱n rixk'u̱n i Dios .
48006007	Recommendation	Je' wo' , ma̱jot' awi̱b tak chi ena'n tak i jot'o̱j maj re' Dios ma' xa ta ricana̱' chi je' re' i hab wach nse'lenic pan nak' wach . Ru'um aj re' nik'or aweh tak je' ricab chi jeno' winak pa' bih ja'quil ritic jok pa rac'a̱l re' wo' re' wach i ritic narilom , je' wo' re' hat-tak re' pa' bih holonquil na̱banam ru̱c' awas acha̱k' tak , re' wo' holonquilal na̱banam tak risukquil pan jenaj k'i̱j .
45011022	Grace	Je' re' ajic reh aj chi ma' eta nac'ul aweh tak re're' , nipahkaj aweh tak chi ma' niq'uic pan ac'ux tak i nik'orom lok wili : Coric ru' chi re' Dios k'e̱' wo' chic chak'lam cho chi kana̱ xa re' la' nok re're' riyew wo' cho jeno' ti'c'axic china̱ jeno' c'acharel til wo' cow wach nariyew cho . Je' re' nc'uhtunic lok ru̱c' ricorquilal wili : Cu̱c' take wich ra̱' ri'sil cho ma' Israhel je' ru̱c' quik'ehbic pan mahc , re' Dios ribanam chi k'e̱' cow i ti'c'axic nchalic chi quina̱ , raj la' awu̱c' hat-tak xiban chi k'e̱' wo' chic rinimal richak'lamil xiyew cho . Re' richak'lamil i Dios re're' , nik'or aweh tak chi xa ewo' nwih'ic chana̱ tak xa re' la' wi re' hat-tak enatik tak ju' rich'iquinjic ac'ux tak chiri̱j i Jesus . Eta nak nc'uluric chi ma' eta chic nach'ica̱' ac'ux tak , re' Dios eriban chi ma' re' ta chic hat-tak ritinami̱t , je' ricab nc'uluric ru̱c' take k'ab che̱' naquiyoc'oric lok chiwach riche'lal .
59005007	Recommendation	Hat-tak was nicha̱k' aj niminel , wih'ok awuyu'nbal tak cu rehtal cho ric'ulic lok i kAja̱w Jesus . Chacoj tak rehtal chi je' ricab nok jeno' winak aj banol abi̱x nwih'ic wo' ruyu'nbal chi nchalic i k'elej laj jab eh je' wo' nwih'ic ruyu'nbal cu rehtal nponic rik'ijil chi narisiq'uim i wach i lok' laj ritic , je' wo' re' cha'n hat-tak ,
55001016	Grace	Re' ti cok i ma' Onesi̱poro ma' xiricana̱' ta chi wutquel . Ru'um aj re' niban niti̱j chiri̱j chi re' kAja̱w Jesus chic'uhtaj ta nak cho ric'axbal china̱ ch'i̱l take raj pan pa̱t maj xa re' wo' naxincojoric ayu' pan che̱' , re're' q'uih pech xiyew risukquil nic'ux eh ma' xq'uix'ic ta nech' ok wu'um .
62002028	Faith	Je' re' k'uru' was tak nicha̱k' aj niminel re' wilca̱t tak chi je' hat-tak wac'u̱n wixk'u̱n chi niwach , nik'or wo' chic je aweh tak chi tic'acharok tak chi ri'sil ro̱k k'ab i Jesus . Wi xa je' wo' re' c'acharic naka'nam chi'nchel i hoj aj niminel nac'olok lok i Jesus , ma'xta bih nakayo'jic wi̱' eh ma' xa ta re're' , je' la' wo' wi ma' xoj-jot'oric chipam kaniminic , re're' ma'xta kojriyeb pan q'uixbilal nakojwih'ok cok chiwach .
48005016	Recommendation	Yu'na chic , nwa̱j wo' nik'orom aweh tak i tak'anic niban chana̱ tak wili : Til tic'acharok tak pan jenaj holonquilal wach c'uxlis chi behsemaj ac'acharic tak ru'um i Lok' laj Uxlabal . Je' wo' , nik'or wo' aweh tak chi ma̱yew tak chic k'ab chi ena'n tak ribanaric i xa pa' jaric c'ahbil laj no'jbal ric'ax wach ati'jolal .
54001015	Grace	Je' re' k'uru' , ru'um chi re' Dios xiricoj chi hin raj tz'e' wa̱ch chi rik'ormojic rik'orbal , nik'or aweh i coric laj k'oric wili re' nk'oric chiri̱j chaj bih xiban i Jesus re' Pahbamaj chi K'atal K'oric eh til k'e̱' wo' tare̱t chi enquic'ul ru̱c' i ca̱mna take chi'nchel c'acharel . Re' aj wili i k'oric re're' : Re' riwi̱' chi re' kAja̱w Jesus xc'ulic ayu' wach ac'al , reh chi quico'ljic take aj mahc je' ricab xiban wu̱c' i hin re' k'e̱' wo' chic xi̱c' na̱ rinimal nimahc chi quiwach take aj mahc .
49006010	Faith	Chi cohlsbal wach nik'orbal awu̱c' tak nik'or aweh tak wili : Chi wilca̱t tak chic pan jenaj wach c'uxlis ru̱c' i kAja̱w Jesus , ma̱cana̱' tak risiq'uiric chi re're' nariyeb cho ricowil ac'ux tak ru̱c' rinimal wach i rajawric
46010012	Recommendation	Ru'um aj wo' re' nik'or aweh tak wi hab wach jeno' aj niminel ricapaj eh rik'or chi cow ch'iclic ric'ux chiri̱j i Dios , chic'raj wo' ri̱b eh chiban chi k'u̱n ru'um nok ma' chi bih nchel ncalajic wi̱' pa̱m jeno' mahc .
58010014	Grace	Je' re' ajic re' Jesus xa junpech wo' xiyew ri̱b pan quimic eh ru̱c' re're' xye'eric keh chi junpech chi re' hoj re' wilco̱j chic chiwach i Dios chi ritinami̱t xcuyuric chi'nchel kamahc chi manlic .
43010031	Violence	Naxquibiraj chi je' re' take nahsil chi kaxilac hoj ra̱' ri'sil cho ma' Israhel , xo̱j wo' chic quimolom take abaj chi naquicansam nak i Jesus je' ricab xca'n nak cho reh pan pe̱t ,
46011003	Description	Yu'na wilic jenaj chic capew-bal nwa̱j chi na̱rakam tak chiri̱j eh re' capew-bal re're' , re' chi re' Jesus re' Pahbamaj chi K'atal K'oric , re're' nchopbic quina̱ chi'nchel take winak eh re' take winak quichopbic na̱ take ehq'uenbe̱s eh re' Jesus re' wo' i Dios nchopbic cho na̱ ru' .
58011036	Violence	Je' wo' chic quich'i̱l take c'acharel xicansjic re're' , wilic wo' take xquic'ul nimak tak tz'ujuric , xitz'uhumjic wo' . Wilic wo' take xitz'aparic pan che̱' eh ar xibac'aric chi c'aham ch'ihch' .
58006019	Faith	Re' aj rich'iquinjic kac'ux wili , xa je' na ricab cowil pixlic jeno' ma' laj cano̱wa . Je' re' nik'or maj je' ricab nok re' cano̱wa ma' eta chic nc'uyu'jic je pa riye'a̱b ru'um nok chi cu pa richamil jok i ha' cutu̱j jok i ahl laj ch'ihch' npahbanic reh , je' wo' re' i rich'iquinjic kac'ux i hoj ma'xta bih enc'uyu'sunic keh ru'um chi cow ch'iclic chiri̱j i Jesus . Re're' xk'ahxic wo' chic johtok ar pan taxa̱j chipam ye'a̱b re' til nlok'onjic wi̱' wach i Dios je' ricab nok wilic ju'jun queh Nahsil aj K'ahsem Si̱ jenaj pech pa riha̱b qui'oquic cok chipam i ye'a̱b k'oro̱j chi “ K'e̱' wo' chic Nim riLok'il ” re' poyo̱j wach ru̱c' nim laj tz'ih .
49005011	Recommendation	Tz'a̱b ru' i quibano̱j take c'acharel re' ma' ja' queht'alim ta nic' wach rino'jbal i Dios , xa ma'xta camaj . Je' re' nok ma' riban juneht wach abano̱j tak cu̱c' , re' la' cha'n tak chasakomej tak wach queh chi re' quibano̱j c'ahchi' que̱b ma' holohic ta .
59004011	Recommendation	Hat-tak was tak nicha̱k' aj niminel reh Jesus , ma̱tz'uj tak jeno' awich c'acharel tak maj re' ritz'uj i ras richa̱k' on rich'uk k'oric china̱ jeno' ras richa̱k' , re' aj niminel re're' c'ahchi' rik'ebem riwa'ric i C'uhbal Ye'o̱j reh Moyses eh c'ahchi' wo' riq'uic k'e̱' china̱ i c'uhbal re're' . Ma̱ban tak je' re' , re' la' cha'n tak chac'am tak na̱ i c'uhbal re're' chi coric .
66021021	Description	Re' chic take i cablaj chi tz'ahp wilic reh i tinamit re're' xa je' chic take holohic laj abaj “ Pe̱rla ” ribihnal eh je' re' quitik'injic bano̱j chi quiju'junal . Re' rinimal wach i be̱h chipam tinamit re're' tik'imaj ru̱c' k'an woric laj ch'ihch' ma' xilacamaj ta ru̱c' toco̱m chic ch'ihch' , xa nlemuhunic la' chic .
58003006	Faith	Je' aj wo' re' xiban i Jesus re' chiho̱j wach chi K'atal K'oric , til manlic laj aj camanom wo' nok wilic . Re' cok ru' ma' xa je' ta ricab jeno' aj camanom pan jeno' pa̱t nok wilic , til wilic la' rajawric chi quina̱ ritinami̱t i Dios ru'um nok re're' til rAc'u̱n i Dios nok wilic . Je' re' k'uru' wih'ok ta nak rajawric i Jesus chi kana̱ chi'nchel i hoj aj niminel eh je' re' nik'or maj re' hoj , hoj ritinami̱t i Dios nok wilco̱j . Re' naric'utunic wi̱' chi hoj ritinami̱t i Dios , re' chi cu yu'na chi k'i̱j wilco̱j chi cow kac'ux chiri̱j i Jesus eh nakatikim ju' chi je' re' cu rehtal cohlsbal wach kac'acharic ayu' wach ac'al . Je' wo' chic , c'ahchi' ok kuy'em richalic i Jesus chi ch'iclic kac'ux chiri̱j ric'ulic lok eh chi ma'xta kayo'jic chi riye'eric kachi̱' chiri̱j .
45012009	Recommendation	Wilic wo' junch'uk chic take no'jbal nwa̱j niyeb tak chawach wili : Coric ok aweh tak i c'axoj i̱b na'n tak . Chi je' re' ma' riban chi c'ahbil ano'jbal tak re' la' chayew ac'ux tak chi ribanaric i holohic laj no'jbal .
66011013	Violence	Chipam wo' ti junc'am re're' jenaj rinimal hihc xiban eh ru'um i hihc re're' xt'e'lejic take cho pa̱t chipam i tinamit re're' cu rehtal xmoljic jenaj rila̱j seht reh riq'uihal pa̱t wilic ar . Ru̱c' re're' xiquimic wuklajik'ob lajc'ahl ( 7,000 ) chi c'acharel eh nic' pa' chic q'uihal take xicahnic chi c'achalque̱b yohbal wo' chic wach quiyo'jic xchalic cu̱c' , re' xbanic chi xquilok'ej johtok wach i Dios re' wilic cho pan taxa̱j .
48003020	Description	Re' cok ru' re' Dios naxiyew rik'orbal reh ma' Awraham , ma' hab ta wach xitz'e'wachej chi jalol rik'orbal , til la' re' Dios chi rutquel ri̱b xiyew rik'orbal reh ma' Awraham .
43019010	Description	Ru'um aj re' , re' Po̱nsyo Pila̱to je' wili xik'or reh Jesus : « Ma' ticahnic chi me̱m quinac'u'lej cho . Re' hat aweht'alim chi coric chi wilic wajawric chi enitak'a̱' acansjic wach curu̱s eh wilic wo' wajawric chi etiwok'taj je , nqui xik'or reh .
44008032	Description	Je' re' xik'or maj je' wili rik'or chiwach i Lok' laj hu̱j re' c'ahchi' rilom wach : “ Je' ricab jeno' t'uch me̱' ma' nchalic ta rijosk'il nanc'amaric je pan cansbal , on nank'ataric lok i rismal ri̱j cu'um take winak , ma' riq'uer ta wo' chi̱' , je' re' naribanam ru' , xa naribuya̱b wo' ti ri̱b
44013021	Description	Cu ru̱c' aj i Samwel xponic quicojoric take ch'ukul k'oric chi quina̱ take kama̱m kati't maj re' take re' p'uht quipahkam chi naroquic jeno' k'atal k'oric chi quina̱ . Ru'um aj chi je' re' xquipahkaj , re' Dios xipahba̱' jenaj quik'atal k'oric , Sawul ribihnal rac'u̱n cho ma' Si̱s re' ra̱' ri'sil cho i Wenjamin . Re' Sawul re're' ca'winak ( 40 ) ha̱b xk'atbic k'oric chi quina̱ take kama̱m kati't
56001010	Sin	Je' re' nik'or maj ar pan tinamit Cre̱ta yohbal wach take aj chucul laj c'uhbalanel je' ru̱c' ma' nca̱j ta chic quinimem i coric laj c'uhbal , xi'uctubic cho chaxilac tak chi jot'o̱j eh xa chabanlom aweh c'uta̱j nca'n chi xa ma'xta ricorquil . Til je' re' nca'n take aj c'uhbalanel je' ru̱c' take ra̱' ri'sil cho ma' Israhel re' nquik'or queh take caj tahkanel chi wi nacoquic chipam rinimjic i Jesus , curman chi queh chi naquik'atam lok ritz'uhmal na̱ quic'achanbal .
44010012	Description	re' wilque̱b wi̱' q'uih ch'uk wach chicop quic'acharic wach ac'al . Ar wilic take je' ru̱c' wilic quejeb cok , ch'i̱l take xa nquijuquej qui̱b wach ac'al , ch'i̱l wo' take quirupunic wa taxa̱j .
43017022	Grace	« W-Aja̱w Dios , reh aj chi wilque̱b ok pan jenaj sukquil c'uxlis chi quibil qui̱b je' ricab nok wilco̱j i hoj pan jenaj sukquil c'uxlis chi kibil ki̱b , re' riholonquil ano'jbal xayew wi̱n chi nabjic , xniyew wo' chi nabjic queh take c'acharel xayew take wi̱n chi naqui̱nquihch'ilem .
55001013	Faith	Chi'nchel i hoj re' xkanimej chic i Jesus re' Pahbamaj chi K'atal K'oric npahkaljic keh chi kach'ica̱' tak kac'ux chiri̱j i Dios chi manlic eh kac'ax wo' tak ru' eh je' wo' take kas kacha̱k' . Ru̱c' i pahkanic re're' , wilic wo' jenaj chic pahkanic nwa̱j nibanam je aweh chi je' wili : Re' c'uhtunic na'n i hat cha'n je' ok wo' ricab i coric laj tijinic xawilow chi xnic'uhtaj aweh .
43002006	Description	Re' aj ehcham reh nink'i̱j re're' ru'um chi rinimej take tak'anic bano̱j cho najtir k'i̱j ru'um i Moyses queh take ra̱' ri'sil cho ma' Israhel chiri̱j ritz'ajaric wach take xa pa' bih jaric ra̱j tz'ajaric wach , re're' xa wilic wo' pa ripa̱t waki̱b chi nimak tak icom abaj ye'bal ha' . Chipam ju'jun chi icom re're' ric'ul je' na junik'ob ( 400 ) culc chi ha' .
46015034	Recommendation	Je' re' nok ma̱cana̱' tak chi jeno' ma' holohic laj capewenic chiri̱j i cuctic cho take camnak eriban chi etimahcanic tak , re' la' hat-tak na'lajok aweh tak ru̱c' ricorquilal riC'uhbal i Dios . Je' re' nik'or maj chaxilac tak wilic take ma' ja' cu nquirak ta chiri̱j chi manlic haj wilic rik'or i c'uhbal chiri̱j i Dios re're' . Je' re' nik'or reh chi enoquic cho aq'uixbilal tak .
49004002	Recommendation	Chi je' aj re' xa̱j i Dios , tic'acharok tak k'uru' chi xa ch'ublic ok wach ac'ux tak , xa hat ok wo' tak chak'lam , wilic ok awuyu'nbal tak eh xa wilic ok wo' cuybal amahc chawach tak ru'um chi nac'ax awi̱b tak .
65001023	Recommendation	Chaco'lej wo' take chiwach i yohbal wilque̱b wi̱' chi equikajic pan quik'ab take aj jot'o̱l laj aj tijinel . Je' re' k'uru' xa je' na ricab nok jeno' c'acharel richohpaj jeno' rich ti'jolal chi narik'ehbic nak chic cok pan k'a̱k' , re' hat-tak enawesaj tak take c'acharel re're' chipam i yohbal wilque̱b wi̱' . Tz'a̱b ru' wi re' take c'acharel re're' til ch'iclic quicapew-bal chiri̱j quino'jbal take aj jot'o̱l laj aj tijinel , re' wili raj banaric cu̱c' : Chac'uhtaj ac'axbal tak cu̱c' re' cok ru' chawixowej tak wach quino'jbal eh ma' xa ta re're' , chayohbalej la' tak awi̱b chi quiwach je' ricab nca'n i kich ra̱' ri'sil cho ma' Israhel chi nquiyohbalej qui̱b chi ritz'a'jic riso' jeno' aj mahc .
45008028	Grace	Je' wo' chic , re' hoj keht'alim wo' i wili chiri̱j i Lok' laj rUxlabal i Dios : Chi nok wilco̱j pan ti'c'axic re' wo' re' nto'bonic keh hoj re' ti' nkic'raj i Dios . Ru'um reh to'bonic nkac'ul re're' , chi'nchel nc'uluric ku̱c' ncamanic keh chi ye'bal sukquil c'uxlis pan kac'acharic . Re' aj i wih'ic pan sukquil laj c'uxlis nc'uluric ku̱c' i hoj ru'um chi re' Dios xojriyuk'ej chi enkac'ul i tik'inic xiban .
45016019	Recommendation	Was tak nicha̱k' , to̱b ta coric ru' chi til k'e̱' sukquil pan wa̱mna awu'um aweh tak maj xa haj ta chic ma' xo̱j lok ribiral chi re' hat-tak nanimej tak i Jesus chi manlic , re' hin xa cu nwa̱j wo' niyeb aweh tak jenaj chic no'jbal chi je' wili : Wilic ok ano'jbal tak chi reht'aljic haj wilic take holohic laj bano̱j ra̱j banaric eh ma' ok c'ahbil ena'n tak .
58009004	Description	Chipam ye'a̱b re're' , wilic jenaj lok' laj ye'a̱b c'atbal se̱nsa ca'loc'omaj i pa̱m ru̱c' k'an woric laj ch'ihch' je' ru̱c' q'uih tz'a̱k . Je' wo' chic , ar wilic jenaj ca̱xa ca'loc'omaj ru̱c' i k'an woric laj ch'ihch' re' rehtalil i tik'inic ribanam cho i Dios najtir k'i̱j . Chipam i ca̱xa re' ca'loc'omaj pa̱m re're' wilic wo' jenaj chic t'uch xa̱ra ca'loc'omaj wo' pa̱m chi k'an woric laj ch'ihch' re' nc'olmojic wi̱' i wi'c “ Manah ” ribihnal re' xye'eric cho queh kama̱m kati't najtir k'i̱j naxiwih'ic cho pan chik yu̱k' . Je' wo' wilic wo' ar i ch'imim che̱' xicoj cho ma' A̱ron chi ribehbal najtir k'i̱j eh rehtalil chi ye'o̱j rajawric ru'um i Dios xtoxlonic wo' chic cho i rich'imim re're' . Ma' xa ta re're' , ar la' wo' wilic i tz'ilom abaj re' tz'ihmbimaj wi̱' take lajeb chi tak'anic xiyew i Dios reh Moyses .
45003027	Faith	Wi re' aj Dios nbanic chi re' take c'acharel re' nquich'ica̱' quic'ux chiri̱j i Jesus wilque̱b chi coric chic wach quic'ux , re' take k'oric nbanjic k'uru' chi re' hoj ra̱' ri'sil cho ma' Israhel k'e̱' wo' chic coric wach kac'ux ru'um chi nkanimej take k'oric wilic chipam i C'uhbal Ye'o̱j reh Moyses ma' riban ta chic chi nkatik ju' rik'ormojic . Je' re' nik'or maj ma' ru'um ta reh kabano̱j riban i Dios chi wilco̱j chi coric chic wach kac'ux , ela' riban chi je' re' ru'um rich'iquinjic kac'ux chiri̱j i Jesus .
43014010	Faith	Re' pahkanic xa'n re're' , ma' tare̱t ta maj re' hat acojom chic wach chi re' hin xa jenaj niwi̱' ch'i̱l i wAja̱w , maje' ? Ru'um aj chi xa jenaj kawi̱' , re' take k'oric niban i hin ma' xa pa nic'ux ta nchalic re' la' wAja̱w xk'oric cho wi̱n eh re' wo' re' xbanic take nic' nimal i camanic xniban i hin .
44016022	Violence	chi quiwach i tinamit re' xa junchalic chic take china̱ ma' Lu̱' ch'i̱l i Si̱las chi quich'eyeric . Naxquibiraj chi je' re' , re' quinahsil take nimak quiwach xitak'a̱' chi naresmejic lok quiso' i ma' Lu̱' ch'i̱l i Si̱las reh chi naquitz'uhumjic .
43013034	Recommendation	Ru'um aj chi naric'uluric je' ricab xnik'or aweh tak , nwa̱j wo' nik'orom aweh tak i jenaj c'uhbal ru̱c' i ac' laj k'oric re' rik'or chi je' wili : Chac'ax awi̱b chi aju'junal tak . Nic' pa' wach ac'axaric tak xniban i hin je' wo' re' cha'n hat-tak cu̱c' awas acha̱k' tak
47005001	Grace	Wi re' kati'jolal re' nc'olbic reh ka̱mna ensahchic wach , keht'alim chi re' Dios nariyeb jenaj chic kati'jolal re' ma' re' ta jeno' winak xtik'inic reh . Re' cok re' ma' sahchel ta wach eh ar pan taxa̱j wilic cho .
43012044	Faith	Chipam ye'a̱b re're' , re' Jesus je' wili xik'or ru̱c' cow laj k'oric queh take c'acharel re're' : « Je' ricab chi re' c'acharel re' quirinimej , re're' ma' xa chiwi̱j ta hin c'ahchi' rich'ica̱b ric'ux , rich'ica̱' la' wo' ric'ux chiri̱j i kAja̱w Dios re' xtak'anic cho wi̱n ,
44009013	Description	Chalic i Anani̱yas je' wili xik'or reh : « K-Aja̱w Jesus , q'uih take c'acharel biram chi nquik'or chi re' winak re're' k'e̱' ti'c'axic riban queh take quiniminic aweh ar Jerusalen .
55003002	Sin	Je' re' nik'or aweh maj chiwach take k'i̱j k'oro̱j re're' , wilic take c'acharel xa re' chic i queh naquiyeb qui̱b chi suk ru̱c' pa' bih nquic'ax wach . Wilic wo' take xa nacotowem chic chi nariwih'ic quitz'a̱k reh chi naquibihomric . Je' wo' , wilic take naquinimsam qui̱b eh naca'nam qui̱b chi xa nim chic quiwa'ric . Ma' xa re' ta re' no'jbal naribanjic , wilic la' wo' take c'acharel til re' chic ritz'ujuric i cas quicha̱k' naca'nam . Wilic wo' take ma'xta chic quibirinic k'oric chiwach quitu̱t caja̱w . Wilic wo' take ma'xta chic riwi̱' quitioxbal eh wilic wo' take ma'xta chic quiyohlem wach i Dios .
45005009	Grace	Chi je' aj re' ric'uhtjic ric'axbal i Dios xiban cho chi kana̱ , ma' c'axic ta chi keh rirakmajic chiri̱j chi re' Jesus naxichihcaj riquiq'ue̱l naxquimic je , xiban chi re' hoj echic kojc'acharic chi cuyu̱j chic kamahc eh ma' xa ta re're' , ma' c'axic ta la' wo' chi keh rirakmajic chiri̱j chi naponok i k'i̱j narich'ukum wi̱' k'oric i Dios china̱ quimahc chi'nchel c'acharel , re' hoj ekojco'ljic chiwach rijosk'il naric'uhtam i Dios chi quina̱ take aj mahc .
45014014	Sin	Coric wo' , yu'na chi hin chic raj tahkanel i Jesus re' hin weht'alim chi ma'xta jeno' c'uxbal equirik'eb pan mahc chiwach i kAja̱w Dios , xa re' la' wilic take wich aj niminel nquicapaj chi til wilic take c'uxbal re' riban chi nanquic'ux quicahnic chi aj mahc chic take chiwach i Dios .
54004006	Faith	Hat Timote̱yo , reh chi na̱banam chi hat manlic raj camanom i Jesus re' Pahbamaj chi K'atal K'oric , curman chi re' nic' pa' nimal c'ahchi' nik'orom je aweh na̱k'orom wo' pan ac'uhtunic cu̱c' take aj niminel ar . Je' wo' chic je' ricab nok jeno' t'uch ac'un riban riwa' riha̱' chi manlic reh chi nariq'uihic johtok chi suk , je' wo' re' i hat curman wo' chi xa wilic ok wo' pan awa̱mna take k'oric k'oro̱j reh chi re' take c'acharel enquich'ica̱' quic'ux chiri̱j i Jesus . Je' wo' re' cha'n chiri̱j take tijinic c'ahchi' atahkem ri̱j re' quic'uhtunic reh coric chiri̱j i Dios .
