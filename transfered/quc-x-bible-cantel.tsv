62003016	Faith	Ri uj qetam ri' jas u b'anik aretaq jun winaq qas kraj jun winaq chik , rumal chi ri Cristo sib'alaj xujraj , xuya k'u rib' pa kämikal rumal qech uj . Je ri' ri uj xuquje' rajwaxik käqaya qib' pa kämikal rumal kech ri qachalal .
43013001	Grace	Xa k'u jun q'ij chik kraj che ri nimaq'ij , Pascua u b'i' . Retam chi k'u ri Jesús chi xuriq ri q'ij ri kuya na kan ruwächulew , kätzelej k'u ruk' ru Tat . Ri Are' amaq'el ronojel q'ij sib'alaj loq' xeril wi ru tijoxelab' cho ruwächulew . Pa ri q'ij ri' tajin kuk'ut chkiwäch chi sib'alaj loq' kerilo , chi man k'o tä u k'isik ri ki loq'al chuwäch .
58003017	Sin	¿ Jachin taq chkij xyaktaj wi royowal ri Dios kawinaq junab' ? Chkij konojel ri xemakunik . Xekäm k'u kan ri e are' pa ri juyub' ri kätz'inowik .
60001014	Recommendation	Chixnimanoq , mib'an chi k'ut ri xa i rayib'al ix ri xib'an kan nab'e aretaq mäja' qas kiwetamaj u wäch ri Dios .
45011032	Grace	Ri Dios k'ut junam xub'an chke konojel winaq chi man keniman taj , rech xuquje' junam kutoq'ob'isaj ki wäch nimalaj konojel .
66006006	Description	Te k'u ri' xinto k'o jun ri xch'aw loq chkixol ri kiejeb' ri je' kepe ángeles , xub'ij : Xa rajil kieb' libra triko , xa rajil waqib' libra cebada , ri puaq ri kuch'ak jun ajchak che ri jun q'ij . Xaq b'a' mab'an k'äx che ri aceite o ri vino , — xcha' .
59004010	Recommendation	China' iwib' chi man nim tä i b'anik chuwäch ri Dios . Ri Are' k'ut kuya na i q'ij .
44017031	Grace	Je ri' , rumal chi ri Dios u chomam jun q'ij aretaq kuq'at na tzij pa ki wi' konojel ri winaq cho ruwächulew , jikom k'ut kub'an na chke . Kub'an k'u na wa' rumal ri Achi ri cha'tal rumal . Xuq'alajisaj k'u wa' chqawäch qonojel aretaq xuk'astajisaj wa' we Achi ri' chkixol ri käminaqib' , — xcha ri tat Pablo chke .
43019002	Description	Ri soldados xkikoj jun corona re kemom k'ix chujolom ri Jesús , xkikoj k'u jun atz'iaq morada chrij .
54005014	Recommendation	Rumal ri' kwaj chi ri malka'nib' ixoqib' ri k'ä e ak'alab' na kek'uli chi na jumul chik , kekik'iyisaj kal , käkilij ri kachoch , rech ri winaq ri kujkik'ulelaj man käkiriq taj jas käkib'ij chqij .
43014011	Faith	Chikojo' chi ri in , in k'o ruk' ri qa Tat , xuquje' chi ri qa Tat , Are k'o wuk' in . We man je ri' , chixkojon b'a' chwe rumal ri kinb'ano .
66020014	Violence	Te k'u ri' ri kämikal xuquje' ri k'olib'al ri e k'o wi ri käminaqib' , xek'iäq b'i pa ri nimalaj q'aq' ri je' ta ne jun mar tajin käk'atik . Are k'u wa' ri ukab' kämikal .
58009026	Description	We ta je ri' , are k'ia mul ta na chi ri Cristo käminaq petinaq loq tzaretaq xb'antaj ruwächulew . Man je' taj xub'ano , xane kämik , ri tajin kepe ri k'isb'al taq q'ij pa qa wi' , ri Cristo xpetik . Ri Are' xa jumul ri' xujach rib' che sipanik cho ri Dios che resaxik ri qa mak .
44013018	Description	Ri Dios kawinaq junab' xukoch' u wäch che ri ki k'aslemal ri winaq aj Israel pa ri juyub' ri kätz'inowik .
46011033	Recommendation	Rumal ri' , qachalal , aretaq kimulij iwib' che ri wi'm , chiweyej na iwib' rech junam kixwi'k .
66006012	Violence	Aretaq ri Alaj Chij xuch'ol chi apan ri uwaq t'iqb'al , xinka'yik , te' xinwilo xub'an jun nimalaj käb'raqan . Ri q'ij k'ut xub'an q'eq ru wäch je' jas jun q'eq atz'iaq , ri ik' xub'an kiäq ru wäch je' ta ne kik' .
58011035	Violence	E k'o k'u ixoqib' ri xkil chi na ki wäch ri ki käminaqib' rumal chi xek'astaj chi na chkixol ri käminaqib' . Nik'iaj winaq chik xb'an k'äx chke , xekämisaxik , man xkik'am tä k'u ri torb'al ke . Je ri' xka'no rech käkiriq jun k'aslemal ri utz na aretaq kek'astaj na chkixol ri käminaqib' .
44016037	Violence	Are k'u ri tat Pablo xub'ij chke ri mayorib' : Ri alaq xujch'ay alaq chkiwäch ri winaq , man xil tä na alaq we k'o qa mak o man k'o taj . Te k'u ri' xujkoj alaq pa che' , ri uj k'ut , uj jun kuk' ri winaq aj Roma . Kämik k'ut chk'uyal kujesaj b'i alaq . Man utz taj je' käb'an alaq wa' , xane are chepet na ri q'atal taq tzij che qesaxik b'ik , — xcha ri tat Pablo chke ri mayorib' .
45013009	Recommendation	Ri Pixab' k'ut kub'ij : “ Mab'ana ri nimalaj mak ri äwas u b'anik ruk' ri rixoqil o ri rachajil jun winaq chik , matkämisanik , mab'ana ri elaq' , mab'ana tzij chrij jachin jun , marayij u wäch ri jastaq re jun winaq chik , ” — kächa ri' . We taqanik ri' xuquje' konojel ri nik'iaj taq taqanik chik pa we kieb' oxib' tzij ri' e k'o wi : “ Chawaj ri awach winaq jas ri at kawaj awib' , ” — kächa' .
62003003	Faith	Jachin k'u ri ku'l u k'ux chrij ri Cristo chi je wa' kel na aretaq käpe ri Are' , kub'an na ch'ajch'oj che ri ranima' , je' jas ri Jesucristo qas ch'ajch'oj ranima' ri Are' .
45007022	Faith	Ri wanima' k'ut käkikot ruk' ru Pixab' ri Dios .
50004004	Recommendation	Chixkikot amaq'el ronojel q'ij rumal ri Qajaw Jesús . Kinb'ij chi na wa' jumul chik chiwe : ¡ Chixkikotoq ! — kincha' .
66001012	Description	Xinka'y k'u chwij che rilik jachin ri xch'awik . Aretaq je wa' xinb'ano , xinwil wuqub' u tak'alib'al kantela re q'än puaq .
58003018	Sin	¿ Jachin taq chkij xub'an wi juramento ri Dios chi man käkiriq tä na ke ri uxlanem ruk' ? Chkij ri winaq ri man xeniman taj .
43010008	Sin	Konojel ri nab'e xeb'ul chnuwäch in , e elaq'omab' ri' , e t'orinelab' . Ri chij k'ut man xkitatab'ej taj ri xkib'ij .
60002018	Recommendation	Ix ri' , ri ix kojom che patäninelab' , chiya iwib' pa taqik chke ri i patrón , nim k'ut cheiwila wi . Man xuwi tä chke ri utz ki chomanik , ri kech'awik , xane je' xuquje' chib'ana chke ri e k'a'n .
44006013	Description	Xuquje' xekitzukuj achijab' rech käkib'ij ri man qas tzij taj chrij ri tat Esteban . We winaq ri' käkib'ij : We achi ri' man käkos tä chub'ixik ri äwas u b'ixik chrij we loq'alaj rachoch Dios ri' ri qech uj , xuquje' chrij ru Pixab' ri qa mam Moisés .
47005018	Faith	Ronojel wa' are ri Dios käb'anowik , ri xuya utzil chqaxol ruk' Are' rumal ri Cristo . Xuya k'u pa qa q'ab' ru tzijoxik chi kuya' keutzir ri winaq ruk' ri Are' .
59005010	Recommendation	Qachalal , chiwesaj i no'j chkij ri q'alajisal taq re ru Loq' Pixab' ri Dios ri xek'oji ojer . Ri e are' qas xk'oji ki paciencia chuch'ijik ri k'äx ri xkiriqo . E taqom k'u rumal ri Qajaw Dios , xech'aw pa ru b'i' ri Are' .
44002021	Faith	Konojel k'u ri käkita' na toq'ob' che ri Qajaw Dios , käkiriq na ru tob'anik ri Are' , — kächa' , — xcha ri apóstol Pedro chke ri winaq .
66007012	Faith	Je' xkib'ij wa' : ¡ Amén ! Ri qa Dios taqal che chi känimarisax u q'ij , käyi' u q'ij , käyi' ri maltioxinik che , nim k'u kil wi . Ru no'j , ru taqanik puwi' ronojel , ri nimalaj u chuq'ab' , man k'o tä u k'isik ronojel wa' amaq'el pa taq ri q'ij ri junab' ri kepetik . Amén , — xecha' .
60003003	Recommendation	Ri ix ixoqib' rajwaxik kikoj atz'iaq ri qas taqal chiwe , rajwaxik k'ut chi utz u b'anik ri i wi' kib'ano jas ri qas taqalik . Man xuwi tä kiwiq iwib' ruk' q'än puaq , ruk' chachal ri paqal rajil , man ruk' tä k'u atz'iaq ri sib'alaj paqalik .
55001008	Faith	Rumal wa' matk'ix b'a' chutzijoxik ronojel ri utzil ru b'anom ri Qajaw Jesús pa ri qa k'aslemal . Matk'ix chwe in xuquje' chi in k'o pa che' rumal chi tajin kintzijoj ri utzalaj tzij chrij ri Qajaw Jesús . Chach'ija b'a' awe ri k'äxk'ol ri käriqtaj rumal ru tzijoxik ri Utzalaj Tzij re ri Evangelio . Chab'ana wa' ruk' ri chuq'ab' ri yo'm chawe rumal ri Dios .
43017019	Description	Rumal k'u kech ri e are' ri in kinjach wib' pa q'ab' la , rech ri e are' xuquje' käkijach kib' pa q'ab' la rumal ri qas tzij , käkitas k'u kib' chrij ronojel u wäch mak .
66003002	Recommendation	Chatk'astajoq , chab'ana ru b'anik ri k'ä k'o awuk' ri xa jub'iq' man käsach u wäch . Wilom k'ut ri tajin kab'ano chi man jikom tä ri' cho ri nu Dios .
66016004	Description	Ri urox ángel xujamij ri k'o pa ru laq puwi' taq ri nima' , xuquje' puwi' ru k'iyib'al taq ja' , xub'an k'u kik' taq ri ja' .
45005002	Faith	Rumal k'u ri Cristo xtoq'ob'isax qa wäch rumal ri Dios rumal chi xujkojonik . Ri toq'ob' ri xqariqo man k'o tä kesan chqe , rumal ri' kujkikotik , ku'l qa k'ux chi käqariq na qe uj ri u nimarisaxik u q'ij ri Dios .
49005005	Sin	Iwetam k'ut chi konojel ri je' käka'no jas ri käka'n ri tz'i' ri xaq käkiriq qib' , man k'o tä ki pixab' , konojel ri käka'n ri etzelal ri xa kub'an tz'il che ri ki k'aslemal , xuquje' konojel ri käkirayij k'ia u wäch jastaq ajuwächulew ri e junam kuk' ri jule' winaq chik ri keq'ijilaj ri tiox ri xa e b'anom kumal winaq , wa' we winaq ri' man kuya' taj keopan ruk' ri Dios rech kätaqan ri Cristo , ri Dios pa ki wi' .
58011008	Faith	Rumal ri kojonik ri qa mam Abraham xnimanik aretaq xsik'ix rumal ri Dios , xe' k'u pa ri ulew ri xyi' che rumal ri Dios che rechb'al . Xe'k , xel b'i pa ru tinimit , man retam tä k'ut jawije' chi' kopan wi .
49005018	Recommendation	Mixq'ab'arik rumal chi xaq kixuk'am b'i wa' pa ri k'äx . Xane chiya che ri Loq'alaj Espíritu chi kätaqan pa ri iwanima' .
61002002	Sin	Pune ta ne je ri' , e k'ia ri käkitaqej u b'anik ri käka'n ri e are' pa ri itzelalaj ki k'aslemal ri sib'alaj man utz tä u b'anik . Rumal k'u kech ri e are' ri winaq käkib'ij na ri äwas u b'ixik chrij ri Utzalaj Tzij re ri Evangelio , ri qas b'e ri kopan ruk' ri Dios .
49002018	Faith	Rumal k'u ri Cristo ri uj nimalaj qonojel , we uj aj Israel o man uj aj Israel taj , junam kuya' kujok cho ri Dios qa Tat xa rumal ri Espíritu rech ri Are' .
44021025	Recommendation	Are k'u ri winaq ri man e aj Israel taj ri e kojoninaq , k'o wuj qa tz'ib'am b'i chke , qa b'im b'ik chi man keb'ok tä il , xane xaq xuwi rajwaxik chi man käkitij tä ri ti'j ri yo'm chkiwäch taq tiox ri xa e b'anom kumal winaq , chi man käkitij tä kik' , chi man käkitij tä ri ki ti'jol awaj ri e jitz'am che ki kämisaxik , xuquje' chi man käka'n tä ke jas ri käka'n ri tz'i' ri xaq käkiriq kib' , man k'o tä ki pixab' , — xecha che ri tat Pablo .
44005003	Sin	Xpe k'u ri tat Pedro , xub'ij che ri tat Ananías : Ananías , ¿ jas che xya la che ri Satanás chi kok pa ri anima' la , xb'an la tzij che ri Loq'alaj Espíritu ruk' ri sub'unik ri xb'an la , xesaj k'u la kan nik'iaj che ri rajil ri ulew ri xk'iyij la ?
49004014	Recommendation	Man uj je' tä chik jas ri ak'alab' ri man xaq tä jun kek'oji wi , keb'e' je wa' je ri' . Man käqaj tä ri' chi xaq kujk'am b'i jawije' chi' kumal nik'iaj winaq ri kek'utuw jule' taq tijonik chik ri xaq kech achijab' . We winaq ri' xaq käka'n sub'unik , k'o ri itzel taq ki no'j , käkitzukuj jas käka'no chi ri winaq käkikoj ri ki tijonik ri man qas tzij taj .
46006009	Sin	¿ A mat iwetam chi ri winaq ri man jikom tä kanima' man k'o tä ke ri e are' kuk' ri winaq ri kätaqan ri Dios pa ki wi' ? ¡ Misub' iwib' ! Ri winaq ri je' käka'no jas ri käka'n ri tz'i' ri xaq käkiriq kib' , man k'o tä ki pixab' , ri winaq ri kekiq'ijilaj taq tiox , ri winaq ri käka'n ri nimalaj mak ri äwas u b'anik ruk' ri rixoqil o rachajil jun winaq chik , ri achijab' ri käka'n ixoq che jun kach achi ,
58010025	Recommendation	Mäqaya b'a' kan ru mulixik qib' , jas ri käka'n jujun ri xa k'amaninaq chke , xane qawalijisaj ri qanima' chb'il taq qib' , más na kämik rumal chi qetam chi naqaj chik k'o wi ri q'ij ri käpe ri Qajaw Jesús .
51003005	Sin	Chisacha b'a' u wäch ronojel ri man utz taj rech ruwächulew ri k'o pa ri iwanima' . Mib'an iwe jas ri käka'n ri tz'i' ri xaq käkiriq kib' , man k'o tä ki pixab' . Mib'an ri etzelal ri sib'alaj äwas u b'anik cho ri Dios , me' k'u iwanima' chub'anik ri man utz taj , ri itzel taq i rayinik . Mirayij k'ia u wäch jastaq ri xaq rech ruwächulew rumal chi junam wa' ruk' ri ki q'ijilaxik taq tiox ri xa e b'anom kumal winaq .
52005008	Faith	Are k'u ri uj , ri uj rech ri paq'ij , mäqa'n xaq jas ri käqaj uj , xane nab'e qas utz u chomaxik na ri käqa'no . Rajwaxik chi käqakoj na ri kojonik xuquje' ri rutzil qanima' , je' jas jun atz'iaq re ch'ich' ri kukoj jun soldado chuto'ik rib' pa ri ch'oj . Xuquje' rajwaxik chi käku'b'i qa k'ux chi käqariq na ru tob'anik ri Dios , je' ta ne chi are jun casco ri kukoj jun soldado che to'b'al u jolom .
55001007	Grace	Je' kinb'ij wa' chawe rumal chi ri Espíritu ri u yo'm ri Dios chqe man kub'an taj chi kuxej rib' ri qanima' . Xane ri Espíritu ru yo'm chqe kuya u chuq'ab' ri qanima' , kub'ano chi käqaj qib' , xuquje' kub'ano chi utz ri kujchomanik , man käqa'n taj xa jas ri käqaj uj .
62002004	Sin	We k'u ne k'o jun kub'ij : “ Qas wetam u wäch ri Dios , ” — kächa ri' , man kunimaj tä k'u ru Pixab' , are b'anal tzij wa' , man k'o tä k'u ri qas tzij pa ranima' .
50002002	Faith	chib'ana b'a' chi sib'alaj kinkikotik . Chiwaj b'a' iwib' . Chixchakun junam rech man k'o tä ch'oj chixol , rech kina' pa ri iwanima' chi xa ix jun , xa jun ri i chomanik . Xa je ri' kiya kikotemal chwe .
43007030	Description	Xkaj k'ut xkik'am b'i pa che' , man k'o tä k'u jun xchapowik rumal chi mäja' kuriq ru q'ij .
54006018	Recommendation	Chab'ij chke ri q'inomab' chi käka'n ronojel u wäch utzil . Chab'ij chke chi jas ru k'iyal ri jastaq ke , are ta k'u je' u k'iyal ri toq'ob' ri käka'no . Chesipanoq , chekijacha jutaq b'iq' ri jastaq ke chkiwäch ri k'o rajwaxik chke .
43018030	Description	Ri e are' xech'awik , xkib'ij : We ta mat are jun b'anal etzelal mat xqajach wa' pa q'ab' la , — xecha che .
45014006	Faith	Ri jun ri nim käril wi jun q'ij , je' kub'an wa' chuya'ik u q'ij ri Qajaw Dios . Ri jun ri man nim tä käril wi ri jun q'ij , xuquje' kub'an wa' chuya'ik u q'ij ri Qajaw Dios . Ri jun ri ronojel u wäch kutijo , kutij ri' chuya'ik u q'ij ri Qajaw Dios rumal chi kumaltioxij wa' che ri Dios . Ri jun ri xaq q'alaj u wäch kutijo , kub'an ri' chuya'ik u q'ij ri Qajaw Dios , xuquje' kämaltioxin ri' che ri Dios .
45012012	Recommendation	Chixkikot chrij ri ku'l wi i k'ux . Chichajij paciencia pa taq ri k'äx ri kiriqo . Chib'ana orar amaq'el ronojel q'ij .
44024023	Description	Xtaqan k'u ri tat Félix che ri ki nimal soldados , chajil re ri tat Pablo chi kutaqej u chajixik . Xuquje' xub'ij che chi kuya che ri tat Pablo chi kuya' keopan ri e utz ruk' chuch'ab'exik , xuquje' chuya'ik ri rajwaxik che , man keuq'atej tä ri e are' .
46013007	Description	Ronojel u wäch k'äx kuch'ijo , käkojon che ri Dios , ku'l u k'ux chrij , kuchajij k'u paciencia pa ronojel .
47004013	Faith	Ru Loq' Pixab' ri Dios ri Tz'ib'talik kub'ij : “ Xinkojon che ri Dios . Rumal k'u ri' xintzijonik , ” — kächa' . Ri uj xuquje' je' käqa'no . Kujkojon che ri Dios , rumal k'u ri' kujtzijonik .
52005014	Recommendation	Qachalal , xuquje' kixqab'ochi'j chi cheipixb'aj ri man käkaj taj kechakunik , chiwalijisaj ri kanima' ri xaq keb'isonik , ri käkixej kib' , cheitoq'aj ri man k'o tä chi ki chuq'ab' , chichajij paciencia kuk' konojel .
66016010	Description	Ri uro' ángel xujamij ri k'o pa ru laq puwi' ri je'lalaj u t'uyulib'al ri xib'ib'alalaj awaj , xq'equmar k'u ronojel ri tinimit ri kätaqan wi . Ri winaq k'ut xkitia' ri kaq' rumal ri q'axom .
48006016	Grace	Konojel b'a' ri käka'no jas ri kub'ij we taqanik ri' , chub'an ta ri Dios chke chi kuxlan ri kanima' , xuquje' chi kel ta u k'ux chke ri e are' , xuquje' chke konojel ri qas e rech ri Are' .
44018025	Faith	Ri are' k'ut yo'm tijonik che chrij ri Qajaw Jesucristo chi rajwaxik ri kojonik che . Ruk' ronojel ranima' kätzijonik , jikom k'u kub'an chutzijoxik jas ri xub'an ri Jesús , pune ta ne xaq xuwi retam ri qasna' ri xub'an ri tat Juan .
46010031	Recommendation	Je b'a' ri' jachike ri kib'ano , we kixwi'k , we k'o jas kitijo , chib'ana ronojel wa' chunimarisaxik u q'ij ri Dios .
62002027	Recommendation	Ri ix k'ut pa ri iwanima' k'o wi ri Loq'alaj Espíritu ri xuya ri Jesucristo chiwe . Je ri' man rajwaxik taj chi k'o jun chik ri kuk'ut wa' we tzij ri' chiwäch , rumal chi tzare ri Loq'alaj Espíritu kuk'ut na ronojel chiwäch . Ri tijonik ri kuya ri Are' chiwe tzare qas tzij rumal chi ri Loq'alaj Espíritu man käkowin taj kub'an tzij . Chitaqej b'a' u b'anik jas ri i b'anom ix , ri xa ix jun ruk' ri Cristo . Are wa' ri tijonik ru yo'm ri Loq'alaj Espíritu chiwe .
59002026	Faith	Je' jas ri cuerpo ri elinaq chi ranima' , käminaq ri' . Je ri' xuquje' ri kojonik . We ta ri winaq man kuk'ut tä ruk' ri utzil ri kub'ano chi qas kojoninaq , man k'o tä u patän we kojonik ri' . ¡ Je' ta ne chi xa käminaq wa' !
44027035	Description	Aretaq xb'itaj wa' rumal ri tat Pablo , xuk'am ri wa , xumaltioxij wa' che ri Dios chkiwäch konojel , te k'u ri' xupiro , xuchaplej k'u wi'm .
44015020	Sin	Xuwi käqatz'ib'aj b'i jun wuj , käqataq k'u b'i chke . Käqab'ij b'ik chi mäkitij chi ri ti'j ri yo'm chkiwäch taq tiox ri xa e b'anom kumal winaq , chi man käka'n taj jas ri käka'n ri tz'i' ri xaq käkiriq kib' , man k'o tä ki pixab' . Käqab'ij k'ut chi man käkitij tä chi u ti'jol awaj ri xa jitz'am wa' chukämisaxik , xuquje' chi man käkitij tä kik' .
44023003	Sin	Ri tat Pablo xch'awik , xub'ij che ri tat Ananías : ¡ Qas tzij are ri Dios käch'ayow na la ! ¡ Ri lal xaq kieb' wäch la ! Ri lal t'uyul la chila' rech käq'at la tzij je' jas ri kub'ij ri Pixab' . ¿ Jas lo wa' ri käb'an la , kätaqan k'u la che nu ch'ayik ? ¿ A mat käniman la che ri kub'ij ri Pixab' ? — xcha che .
45008001	Description	Kämik k'ut , ri winaq ri xa e jun chik ruk' ri Cristo Jesús , man käq'at tä na tzij pa ki wi' chi käk'äjisax ki wäch . E are k'u taq wa' ri man käka'n tä ri ki rayib'al ri man utz taj , xane are käka'no jas ri kraj ri Loq'alaj Espíritu .
52005009	Grace	Ri Dios k'ut man xujucha' taj rech xa kuk'äjisaj qa wäch , xane rech kujkojon che ri Qajaw Jesucristo , käqariq na ru tob'anik ri Are' .
66020008	Violence	Kel k'u na b'i che ki sub'ik ri winaq cho ronojel ruwächulew . E are k'u wa' ri Gog , xuquje' ri Magog . Keumulij na ri ki soldados che ri ch'oj , ri sib'alaj e k'ia je' jas ri senyäb' ri k'o chi' ri mar ri man käkowin tä jun che kajilaxik .
46006011	Grace	Jujun chiwe je' i b'anik wa' nab'e , kämik k'ut ch'ajch'oj chi ri iwanima' , i jachom chi iwib' pu q'ab' ri Dios , b'anom chi jikom che ri iwanima' cho ri Dios rumal ri Qajaw Jesús , xuquje' rumal ri Espíritu rech ri qa Dios .
55001012	Faith	Tzrumal wa' tajin kinriq ronojel wa' we k'äx ri' . Jikom k'ut ri wanima' chrij ri Dios , man kink'ix taj rumal chi ri in wetam jachin che in kojoninaq wi . Qas tzij k'ut wetam chi k'o u chuq'ab' ri Dios chuchajixik ri oqxan ru yo'm chwe , xuquje' ri oqxan ri xinjach in pu q'ab' ri Are' k'ä kopan na ri q'ij aretaq kätzelej loq ri Jesús .
49006018	Faith	Chib'ana ronojel wa' ruk' oración . Chita' ru tob'anik ri Dios , chib'ochi'j k'u ri Dios amaq'el ronojel q'ij , junam jas ri u k'amik i b'e ri kub'an ri Loq'alaj Espíritu . Rech kixkowin chub'anik wa' , chixk'ask'atoq , mixej b'a' iwib' . Chitaqej k'u u b'anik oración . Chib'ana orar pa ki wi' ri winaq ri e rech ri Dios , ri kojonelab' .
52001001	Grace	In wa' , ri Pablo , wachi'l ri Silvano ruk' ri Timoteo , tajin kintz'ib'aj b'i we wuj ri' chiwe ix , qachalal , ix ri' ri kojonelab' ri k'o pa ri tinimit Tesalónica , ri xa ix jun ruk' ri Dios qa Tat xuquje' ri Qajaw Jesucristo . Are ta b'a' ri Dios qa Tat xuquje' ri Qajaw Jesucristo kutoq'ob'isaj i wäch , kub'ano chi kuxlan ri iwanima' .
50004005	Faith	Chib'ana' chi konojel ketam chi kixch'awik , chi loq' keiwil wi konojel ri winaq . Mäsach pa iwanima' chi xa jub'iq' man käpe ri Qajaw Jesús .
46011026	Faith	Je k'u ri' , ronojel mul ri kitij we kaxlan wa ri' , xuquje' ronojel mul ri kitij ri k'o pa ri vaso , are ru kämikal ri Qajaw Jesús tajin kitzijoj apanoq k'ä käpe na ri Are' jumul chik .
59005015	Faith	We aretaq käka'n orar ri k'amal taq ki b'e ri kojonelab' puwi' ri yawab' , qas käkikojo chi käkunatajik , käkunataj na ri' , käwalijisax k'u na ri are' rumal ri Qajaw Dios . We makuninaq ri yawab' , käsachtaj na u mak rumal ri Dios .
55001003	Faith	Ri in kinya maltioxinik che ri Dios ri tajin kinpatänij jas ri xka'n ri qa nan qa tat ojer , kinna' pa wanima' chi man k'o tä etzelal nu b'anom . Amaq'el aretaq katna'taj chwe , wachalal , chi paq'ij chi chaq'ab' kinb'an orar pa wi' ruk' maltioxinik .
66006016	Description	Xkib'ij k'u chke taq ri juyub' xuquje' chke ri nimaq taq ab'aj : Chixtzaq loq chqij , chujik'u' chuwäch ri Jun ri t'uyul pa ri je'lalaj t'uyulib'al , xuquje' chuwäch ri nimalaj k'äjisab'al qa wäch ri käpe rumal ri Alaj Chij , — xecha' .
66002017	Description	Apachin ri u jikib'am ranima' chutatab'exik ri nu tzij , chutatab'ej ri kub'ij ri Loq'alaj Espíritu chke taq ri qachalal kojonelab' : Jachin ri käch'akan puwi' ri itzel kinya na re ri maná ri k'u'talik , xuquje' kinya na che ri are' jun alaj saq ab'aj ri tz'ib'tal wi jun k'ak' b'i'aj , ri man k'o tä jun etamaninaq , xane xaq xuwi ri käk'amowik , ” — kächa ri' .
61002003	Sin	Xa rumal ru rayixik k'ia u wäch jastaq , ri b'anal taq tzij ri' kixkisub' na ruk' tijonik ri man qas tzij taj che resaxik ri k'o iwuk' . Qas ya'talik chi käsach na ki wäch we winaq ri' ri ojer k'ut q'atom loq tzij pa ki wi' chi käk'äjisax na ki wäch .
53002011	Sin	Rumal ri' ri Dios kuya na chke chi kesub'taj rumal ri man qas tzij taj , chi ri e are' kekojon chke ri b'anow tzij .
45002024	Sin	Rumal ri' kub'ij ru Loq' Pixab' ri Dios ri Tz'ib'talik : “ Ri winaq ri man e aj Israel taj käkib'ij ri sib'alaj äwas u b'ixik chrij ri Dios xa rumal iwech ix ri aj Israel , ” — kächa ri Tz'ib'tal kanoq .
55003008	Sin	We winaq ri' ri xinb'ij , ri e are' je' käka'no jas ri xka'n ri ajq'ijab' ri Janes rachi'l ri Jambres ri xkiq'atej u wäch ri qa mam Moisés . Je ri' xuquje' we winaq ri' käkiq'atej na u wäch ri qas tzij rumal chi sachinaq ri ki no'j , ri ki chomanik . Man k'o tä k'u ki patän we winaq ri' , rumal chi man jikom tä chi ri kanima' chrij ri Dios , man k'o tä ki kojonik .
66003019	Recommendation	Ri in keinyajo xuquje' kink'äjisaj ki wäch konojel ri e loq' chnuwäch . Chatok b'a' il , chak'exa ri awanima' , chak'exa k'u ri a chomanik .
45005001	Faith	Kämik k'ut ri xjikomataj ri qanima' cho ri Dios rumal chi xujkojonik , k'o chi k'u utzil chqaxol ruk' Are' rumal ri Qajaw Jesucristo .
54004016	Recommendation	Chachajij awib' . Xuquje' qas kawil na jas u wäch tijonik ri kaya' . Chataqej u b'anik ronojel wa' , jikom rawanima' . We je' kab'an wa' , kato' na awib' at xuquje' ri ketatab'en ri a tzij .
44026011	Violence	K'ia mul xink'äjisaj ki wäch ri kojonelab' pa taq ri rachoch Dios ri käkimulij wi kib' ri winaq aj Israel . Je wa' xinb'ano rech käkiya kan ri ki kojonik . Sib'alaj k'u xyaktaj woyowal chkij , je' ta ne chi xinch'ujarik . Xine'k , xinb'an k'äx chke k'ä pa taq ri nik'iaj tinimit chik , — kächa' .
48005019	Sin	Q'alaj ri käka'n ri winaq ri ki jachom kib' chub'anik xaq jas ri ki rayib'al ri e are' . Je' käka'no jas ri käka'n ri tz'i' ri xaq käkiriq kib' , man k'o tä ki pixab' . Käka'n k'u ri etzelal ri sib'alaj äwas u b'anik cho ri Dios xuquje' chkiwäch ri winaq . Käka'n k'u ronojel u wäch ri man utz taj ri käkirayij , ri xa k'ixb'al u b'anik .
46003007	Grace	Ri xtikowik rachi'l ri xja'nik man are tä nim ki b'anik chuwäch ri Dios ri xk'iyisanik .
46001007	Faith	Je ri' man k'o tä jun u wäch tewchib'al ajchikaj ri mat yo'm chiwe rumal ri Dios , ix ri' , ri ix eyeninaq che ri q'ij ri käpe na ri Qajaw Jesucristo , kuk'ut k'u rib' chqawäch .
66014002	Description	Xinta k'ut k'o jun wojojem ri xpe chikaj ri junam ruk' ru chojojem k'ia nima' , je' ta k'u ne ru tililem jun nimalaj kiäqulja . Ri wojojem ri' junam ruk' ri roq'eb'al k'ia arpas ri tajin käkiq'ojomaj ri ajq'ojomab' .
44010043	Faith	Xuquje' konojel ri q'alajisal taq re ru Loq' Pixab' ri Dios ojer ki b'im loq chi konojel ri kekojon che ri Jesús , rumal ri Are' käsachtaj na ri ki mak , — xcha chke .
45002007	Faith	Ri winaq ri käkitzukuj ri u nimarisaxik ki q'ij rumal ri Dios , xuquje' ri u ya'ik ki q'ij rumal , xuquje' ri jastaq ri man käsach tä ki wäch , amaq'el k'ut käka'n ri utzil . Chke ri e are' ri Dios kuya na ri k'aslemal ri man k'o tä u k'isik .
66001004	Grace	In wa' , ri Juan , kintz'ib'aj b'i we wuj ri' chiwe ix , qachalal kojonelab' , ri ix k'o pa ri wuqub' tinimit re Asia . Are ta b'a' ri Dios xuquje' ri wuqub' espíritus ri e k'o chuwäch ri je'lalaj u t'uyulib'al kätoq'ob'isan i wäch , kub'ano chi kuxlan ri iwanima' . Are wa' ri Dios ri k'o kämik , ri k'o ojer , ri käpe na .
44019004	Faith	Ri tat Pablo xub'ij chke : Qas tzij ri tat Juan xub'an ki qasna' ri winaq ri xkik'ex kanima' , xkik'ex k'u ki chomanik . Xub'ij k'u chke ri winaq chi rajwaxik kekojon na che ri Jun chik ri käpetik , are k'u ri Jesús wa' , ri Cristo , — xcha ri tat Pablo chke .
61002009	Violence	Ri Qajaw Dios retam jas kub'an che ki to'ik ri winaq ri ki jachom kib' pu q'ab' ri Are' . Keuto' cho ri k'äx ri käkiriq na pa ri ki k'aslemal , xuquje' aretaq ketaqchi'x che mak . Are k'u ri itzel taq winaq xa e u k'olom apanoq , kuk'äjisaj k'u na ki wäch pa ri q'ij ri käpe na aretaq käq'at tzij pa ki wi' .
58011016	Grace	Man je' tä k'ut , xane ri e are' käkaj jun ki tinimit ri utz na , are k'u wa' ri tinimit ri k'o chila' chikaj . Rumal ri' ri Dios man käk'ix taj aretaq käb'ix che chi are ki Dios ri winaq ri' , rumal chi u b'anom u b'anik jun tinimit ri kuya na chke .
54004007	Recommendation	Me' awanima' kuk' taq ri puk ri man k'o tä ki patän ri käkitzijoj ri winaq . Are chakojo a chuq'ab' chupatänixik ri Dios .
66020009	Violence	Xepaqi k'u loq cho ronojel ruwächulew , xkisutij rij ri k'olib'al ri e k'o wi ri winaq ri e rech ri Dios , xuquje' ri tinimit ri loq' chuwäch . Ri Dios k'ut xutaq loq q'aq' chikaj , ri xeuporoj konojel .
44010048	Description	Xtaqan k'u ri tat Pedro chi käb'an ki qasna' pa ru b'i' ri Qajaw Jesús . Ri kojonelab' k'ut xkib'ochi'j ri tat Pedro chi käkanaj na kan kieb' oxib' q'ij chik kuk' .
45002019	Grace	Kana' pa rawanima' chi qas awetam kak'am ki b'e ri moyab' , chi katkowinik k'ut kaya saqil chke ri e k'o pa q'equm .
62002025	Grace	Ri xuchi'j ri Cristo chi kuya chqe , are ri k'aslemal ri man k'o tä u k'isik .
59003017	Description	Are k'u ri no'j ri käpe chila' chikaj ruk' ri Dios , ri qas nab'e ri kub'ano , are kub'an ch'ajch'oj che ri qa k'aslemal . Kuya utzil ri' chqaxol , kub'ano chi kujch'awik , chi utz kujchomanik . Xuquje' kub'ano chi uj nimanelab' , chi käqatoq'ob'isaj ki wäch nik'iaj chik , käqa'n k'u ri utzil . Kub'ano chi junam keqil wi konojel , man xaq tä kieb' qa wäch .
43003035	Faith	Ri Dios qa Tat loq' ru K'ojol chuwäch , u yo'm k'u ronojel pu q'ab' .
61003009	Grace	Ri Dios man xa tä käb'eytaj chub'anik ri kuchi'j , je' jas ri käkichomaj jujun winaq , xane xa u chajim paciencia quk' uj nimalaj qonojel . Man kraj tä ri Are' chi k'o jun käsach u wäch , xane are kraj chi konojel käkik'ex kanima' , käkik'ex k'u ri ki chomanik .
46007007	Grace	Kwaj ta ne in chi konojel je' käka'no jas ri in . Chkijujunal k'ut k'o wi ri sipam chke rumal ru toq'ob' ri Dios . Ri jun , jun wi ri sipam che , ri jun chik jun chi wi ri sipam che ri are' .
46014001	Recommendation	Chikojo b'a' i chuq'ab' rech kiwaj iwib' , xuquje' chirayij chi ri Dios keuya na ri kuinem chiwe ri keusipaj ri Loq'alaj Espíritu . Are k'u sib'alaj utz na chi käya'taj chiwe chi kiq'alajisaj tzij ri yo'm rumal ri Dios .
47004006	Grace	Ri Dios k'ut ri xtaqanik chi kätunun ri saqil pa ri q'equm , are k'u wa' ri xub'ano chi kätunun ru saqil ri Are' pa taq ri qanima' rech ruk' we saqil ri' käqetamaj chi sib'alaj känimarisax u q'ij ri Dios . Q'alaj wa' chupalaj ri Jesucristo .
44018024	Description	Pa taq ri q'ij ri' xopan jun tata' aj Israel pa ri tinimit Éfeso . Ri tata' ri' Apolos u b'i' . Ri are' jela' kel pa ri tinimit Alejandría . Sib'alaj käna'wik käch'awik , xuquje' sib'alaj retam ru Loq' Pixab' ri Dios ri Tz'ib'talik .
58013012	Grace	Je k'u ri' xub'an ri Jesús . Ri Are' xkämisax chrij ri tinimit chub'anik ch'ajch'oj che ri kanima' ri winaq cho ri Dios ruk' ru kik'el ri Are' .
56002015	Recommendation	Are wa' ri rajwaxik keatijoj ri kojonelab' che , xuquje' rajwaxik kawalijisaj ri kanima' . Cheapixb'aj rech q'alaj ri man utz taj ri käka'no . Chak'utu' chi k'o a taqanik pa ki wi' rech man k'o tä k'u jun ri mat nim katril wi .
62004009	Grace	Ri Dios xuk'ut chqawäch chi kujraj aretaq xutaq loq ru K'ojol , ri xa jun k'olik , cho ruwächulew rech rumal ri Are' k'o ri qa k'aslemal .
43017024	Grace	Tat , lal xeyo'w la chwe , kwaj k'ut chi kek'ol na wuk' in jawije' ri kink'oji wi na in rech käkilo chi yo'm la chwe chi sib'alaj nim nu q'ij in . Ojer k'ut in loq' chuwäch la tzaretaq mäjoq käb'an ruwächulew .
45003016	Sin	Ri käka'n pa ri ki k'aslemal kusach kan u wäch ronojel , käkiya kan b'is pa kanima' ri winaq .
58004014	Faith	Qataqej b'a' ri qa kojonik , rumal chi ri Jesús , ru K'ojol ri Dios , are qa sacerdote . Are k'u ki nimal sacerdotes wa' ri sib'alaj nim u q'ij ri xopan chuwäch ri Dios chila' chikaj .
61001017	Grace	Ri uj , uj k'o jela' ruk' ri Are' aretaq xnimarisax u q'ij rumal ri Dios qa Tat , aretaq ri Dios xuya u q'ij , xch'aw loq chikaj , xub'ij : “ ¡ Are loq'alaj nu K'ojol wa' ! Sib'alaj käkikot ri wanima' rumal , ” — xcha ri Jun ri sib'alaj nim u q'ij .
46012011	Description	Ronojel k'u wa' xa Jun käb'anowik , tzare ri Loq'alaj Espíritu . Are k'u ri Are' ri käsipan chke ri kojonelab' chkijujunal ri jalajoj taq kuinem xa jas ri kraj kuya chke .
66008012	Description	Aretaq ri ukaj ángel xroq'isaj ru tun , xub'an k'äx ri urox u tz'aqatil ri q'ij . Xuquje' ri ik' xub'an k'äx ri urox u tz'aqatil . Ri urox u tz'aqatil ri ch'imil xuquje' xub'an k'äx . Je ri' chi ri urox u tz'aqatil chke wa' man xejuluw tä chik . Man xka'y tä ri q'ij , ri ik' , ri ch'imil che ri urox u tz'aqatil ri jun q'ij ruk' ri jun aq'ab' .
44018017	Violence	Xepe k'u konojel ri winaq aj Grecia , xkichap ri tat Sóstenes , ri k'amal ki b'e ri winaq pa ri rachoch Dios , chila' k'ut sib'alaj xkich'ay wi chuwäch ri nim q'atal tzij . Man xok tä k'u il ri tat Galión pune je wa' xka'no .
43010039	Violence	Jumul chik are ta xkaj xkik'am b'i pa che' . Ri Jesús k'ut xresaj rib' pa ki q'ab' .
47004016	Faith	Rumal ri' man käk'istaj tä qa k'ux . Pune we qa cuerpo ri' xa tajin kärijob'ik , ri qanima' k'ut tajin kub'an na k'ak' ronojel q'ij .
43012003	Description	Te ri' xpe ri nan María ruk'am nik'iaj litro k'ok'alaj kunab'al re qas nardo . Sib'alaj k'u paqal rajil wa' we kunab'al ri' . Xuq'ij chrij ri raqan ri Jesús , te k'u ri' xusu' ruk' ru wi' . Ronojel k'u ru pam ri ja xnoj che ru k'ok'al ri kunab'al .
58011009	Faith	Rumal chi qas xkojon ri qa mam Abraham , xk'oji chila' pa ri ulew ri' ri xchi'x che rumal ri Dios , je' ta ne chi are jun estranjer winaq . Xaq pa taq carpa xk'oji wi . Je' k'u xub'an ri qa mam Isaac , ri qa mam Jacob ri xuquje' xchi'x chke rumal ri Dios jas ri xub'ij che ri qa mam Abraham .
50003017	Recommendation	Qachalal , chib'ana' jas ri kinb'an in . Chitaqej u b'anik xaq xuwi ri käka'n ri winaq ri je' käka'no jas ri käqa'n uj , jas ri qa k'utum chiwäch .
48006002	Recommendation	Chito'la iwib' ri jun ruk' ri jun chik je' jas ri kub'an jun winaq kuto' ri rachi'l che ri reqa'n . We je' kib'an ix , kinimaj ri' ru Pixab' ri Cristo .
59002024	Faith	¿ A kich'ob'o ? Ri Dios kärilo chi jikom ranima' jun winaq rumal ri kub'ano , man xuwi tä rumal chi käkojonik .
45009014	Faith	¿ Jas k'u ri käqab'ij ? ¿ A käqab'ij chi ri Dios man kub'an tä ri jikomal ? ¡ Man je' taj !
45014001	Recommendation	We k'o jun qachalal ri mäja' k'o u chuq'ab' ru kojonik , chik'ulaj . Xaq k'u mixch'ojin ruk' we man junam ri u chomanik iwuk' .
66012007	Violence	Te k'u ri' xb'an jun nimalaj ch'oj pa ri kaj . Ri arcángel Miguel e rachi'l ri ángeles rech ri are' xech'ojin ruk' ri nimalaj itzel kumätz . Xch'ojin k'u ri nimalaj itzel kumätz e rachi'l ri ángeles rech ri are' .
49004026	Recommendation	We käpe iwoyowal , miya' chi kub'an chiwe chi kixmakunik . Chok'ow ri iwoyowal chanim , k'ä mäja' ke' ri q'ij .
60003009	Recommendation	Mitzelej u k'exel ri k'äx ri käb'an chiwe , man kixyoq'on tä k'u chke ri winaq ri kixkiyoq'o . Xane jas ri Dios ri kixtewchinik , chixtewchin ix xuquje' chke ri keb'anow k'äx chiwe . Iwetam k'ut chi ix u sik'im ri Dios rech kiriq tewchib'al .
43008029	Grace	Are k'u ri xintaqow loq k'o wuk' in . Ri nu Tat man in u yo'm tä kan nu tukiel rumal chi amaq'el ronojel q'ij are kinb'an ri utz käril wi ri Are' , — xcha chke ri winaq aj Israel .
49006014	Recommendation	¡ Ko b'a' chixjeqeloq ! Chikojo ri Qas Tzij je' ta ne chi are ri pas ri ximib'al i pam . Chib'ana ri jikomal pa ri i k'aslemal je' ta ne jun to'b'al uwo i k'ux wa' kikojo .
66001020	Description	Are wa' ri kel kub'ij ri tijonik ri man etamtal taj chkij ri wuqub' ch'imil ri xawilo ri wuk'am pa ri nu wikiäq'ab' , xuquje' ri wuqub' u tak'alib'al kantela re q'än puaq : Ri wuqub' ch'imil e are' käkik'exwächij ri k'amal taq ki b'e ri qachalal kojonelab' ri e k'o pa ri wuqub' tinimit re Asia . Are k'u ri wuqub' u tak'alib'al kantela e are taq wa' ri qachalal kojonelab' ri e k'o pa ri wuqub' tinimit , — xcha ri Are' chwe .
58002009	Grace	Käqil k'u ri Jesús ri xqasax u q'ij chkiwäch ri ángeles kieb' oxib' q'ij rumal ri Dios . Je ri' rech käkämisax ri Are' rumal qech uj qonojel . Te k'u ri' xyi' u q'ij , nim xil wi rumal chi xuriq ri kämikal . Je k'u wa' ri u rayib'al ri Dios che rumal chi ri Dios sib'alaj xutoq'ob'isaj qa wäch .
50002013	Grace	Je ri' , rumal chi are ri Dios ri tajin kuya ri loq'alaj u rayib'al pa ri iwanima' . Tajin kub'ano chi kiwaj kib'an utzil , kixuto' k'u na rech kixkowin chub'anik jas ri u chomam loq .
43015011	Grace	Je' kintzijoj wa' chiwe rech kixkikot wuk' , je k'u ri' qas käkikot na ri iwanima' .
54001001	Description	In wa' , ri Pablo , in apóstol . In jun chke ru taqo'n ri Jesucristo . Je wa' nu b'anik rumal chi je ri' ru taqanik ri Dios ri To'l Qe , xuquje' ri Qajaw Jesucristo ri ku'l wi qa k'ux .
54002009	Recommendation	Xuquje' kwaj chi ri ixoqib' käkikoj atz'iaq ri qas taqal chke , utz u kojik käka'no , man käka'n tä nimal ruk' . Rajwaxik utz u b'anik ri ki wi' käka'no jas ri qas taqalik . Man xaq tä käkiwiq kib' ruk' q'än puaq , ruk' chachal ri paqal rajil , o ruk' atz'iaq ri sib'alaj paqalik .
43002015	Violence	Ri Jesús aretaq xeril wa' , xub'an u b'anik jun kolob' che u ch'ayib'al , xuchaplej kesaxik b'i konojel ri winaq ri' pa ri nimalaj rachoch Dios , junam kuk' ri ki chij , ri ki wakäx . Xujab'uj ri ki rajil ri k'exel taq puaq , xupaqchij apan ri ki mesa .
49002010	Grace	Ri Dios k'ut , Are xujb'anowik . Rumal ri Cristo Jesús xub'an k'ak' che ri qa k'aslemal rech käqa'n ronojel u wäch utzil . Ojer k'u wa' xuchomaj loq chi je' käqa'no .
60004012	Recommendation	Loq'alaj taq qachalal , mikajmaj iwib' aretaq käpe ri nimalaj k'äx pi wi' je' ta ne chi jun wi ri tajin kik'ulmaj .
66019007	Recommendation	Chujkikotoq , qas chkikot qanima' , qanimarisaj k'u u q'ij ri Dios rumal chi xopan ri q'ij ri käk'uli ri Alaj Chij . Ri rixoqil k'ut u b'anom u b'anik rib' .
49006017	Recommendation	Ru tob'anik ri Dios are wa' chikojo che to'b'al i jolom . Ru Loq' Pixab' ri Dios are chikojo je' ta ne are jun espada ( machete ) ri kuya ri Loq'alaj Espíritu chiwe .
44007024	Violence	Chila' xril jun chke ru winaqil ri tajin käb'an k'äx che rumal jun aj Egipto . Xe' k'ut , xuto' , xukämisaj k'u ri aj Egipto chutojik u k'exel ri k'äx ri xub'an che ri aj Israel .
53003013	Recommendation	Ri ix k'ut , qachalal , mixq'iytaj chub'anik ronojel u wäch utzil .
46016013	Faith	Chk'astaj b'a' ri i chomanik , chijikib'a ri iwanima' rech kitaqej ri kojonik chrij ri Cristo . Mixej k'u iwib' , xane chiwila' chi k'o i chuq'ab' .
44007043	Sin	Man je' taj xib'ano , xane are xeiq'ijilaj nik'iaj taq dioses . Are xitelej ri rachoch ri dios , Moloc u b'i' ( are jun carpa wa' ri rachoch ri ki dios Moloc ) , xuquje' ru ka'yeb'al ru ch'imil ri i dios , Renfán u b'i' . Xaq e tiox ri' ri ix xixb'anowik rech keiq'ijilaj . Xa rumal wa' kixinwesaj na b'i pa ri i tinimit ix , kixintaq k'u na b'i pa jun tinimit chik ri naj k'o wi , k'ä jela' ch'äqäp che ri tinimit Babilonia , — xcha ri Dios chke .
53002015	Recommendation	Rumal ri' , qachalal , jikom chib'ana' chitaqej ri tijonik ri qa k'utum chiwe petinaq loq . Are wa' ri qa tzijom chiwe , xuquje' ri qa tz'ib'am b'i pa taq wuj .
47005005	Grace	Are k'u ri Dios xb'anow chqe chi je' qa b'anik wa' . U yo'm k'u ri Loq'alaj Espíritu pa qanima' . Are k'utb'al wa' chi qas tzij kuya na ronojel ri xuchi'j chqe .
54002011	Recommendation	Rajwaxik chi ri ixoqib' käkitatab'ej ri tijonik ri tajin kätzijoxik , xaq jun chek'ol wi , chkiya kib' pa nimanik .
54005019	Recommendation	Matatab'ej ri tzij ri käb'ix chrij jun k'amal ki b'e ri kojonelab' we man e k'o kieb' , we man e k'o oxib' ri keq'alajisanik chi k'o jas ri man utz taj ri xub'ano .
45016016	Recommendation	Chiyala' rutzil i wäch chb'il taq iwib' ri jun ruk' ri jun chik . Aretaq je' kib'an wa' , chitz'umaj iwib' chuwäch ri Dios chuk'utik chi qas kiwaj iwib' . Konojel ri qachalal kojonelab' che ri Cristo käkiya rutzil i wäch .
66018019	Description	Xkik'iäq ulew pa ki jolom ( k'utb'al re ri ki b'is ) . Xeb'oq'ik , xq'axow k'u ri kanima' , xkiraq ki chi' , xkib'ij : ¡ Ay ! ¡ Toq'ob' u wäch ri nimalaj tinimit ! Ruk' k'u ru q'inomal e q'inomarinaq konojel ri k'o ki barcos pa ri mar . ¡ Xaq te'talik k'ut xsach u wäch we nimalaj tinimit ri' ! — xecha' .
62003001	Grace	¡ Chiwilampe' ! Ri Dios qa Tat sib'alaj kujraj je ri' chi u yo'm chqe chi käb'ix ralk'ual ri Dios chqe . Are k'u qas tzij wa' . Rumal ri' ri winaq ajuwächulew man käkich'ob' taj jas qa b'anik rumal chi man qas ketam tä u wäch ri Dios .
60005005	Recommendation	Xuquje' ri ix , alab'om , chinimaj ri ki taqanik ri k'amal taq i b'e . Chiyala iwib' pa taqik chb'il taq iwib' nimalaj iwonojel , minimarisaj k'u iwib' . Kub'ij k'u ru Loq' Pixab' ri Dios ri Tz'ib'talik : Ri Dios kuk'ulelaj ki wäch ri winaq ri käka'n nimal , keuto' k'u ri man käkinimarisaj tä kib' ruk' ri nimalaj u toq'ob' ri Are' , — kächa ri tz'ib'tal kanoq .
45003004	Faith	¡ Man je' tä ri' ! Xane ri Dios kub'an na ronojel ruk' qas tzij , pune konojel winaq e are' b'anal taq tzij . Kub'ij k'u ru Loq' Pixab' ri Dios ri Tz'ib'talik : Rumal ri tzij la q'alaj wi chi jikom ri anima' la . Aretaq käq'at tzij puwi' la , käq'alajin k'u na chi utz ri käb'an la , — kächa ri Tz'ib'talik .
44009014	Violence	Ulinaq k'u waral , yo'm loq taqanik pu q'ab' kumal ri ki nimaqil sacerdotes che ki chapik b'i konojel ri käkikoj ri b'i' la aretaq käka'n orar , — xcha che .
61002001	Sin	Xek'oji k'u b'anal taq tzij chkixol ri winaq aj Israel ojer ri xkib'ij chi qas e q'alajisal taq re ru Loq' Pixab' ri Dios . Xuquje' kek'oji na winaq ri e b'anal taq tzij chixol ix ri käkik'ut na ri man qas tzij taj . Ri e are' chk'uyal kekitijoj na ri winaq che ri xaq ki chomanik ri e are' ri man qas tzij taj . Xa k'u käsachisax ki wäch ri winaq rumal wa' we tijonik ri' . Je ri' , rumal chi ri e are' man kekojon tä che ri Qajaw Jesús ri xkäm cho ri cruz che ki to'ik . Rumal wa' xaq te'talik käpe na k'äx pa ki wi' , käsach k'u na ki wäch .
43005018	Violence	Rumal ri' ri winaq aj Israel xa sib'alaj xpe na koyowal , xkaj xkikämisaj ri Jesús rumal chi man nim tä xril wi ri kub'ij ri Pixab' chrij ri q'ij re uxlanem . Man xuwi tä k'u ri' , xane xuquje' xujunamaj rib' ruk' ri Dios aretaq xub'ij chi ri Dios Are ru Tat .
46011002	Faith	Sib'alaj kinkikot iwuk' , qachalal , rumal chi amaq'el ronojel q'ij kinna'taj chiwe , kitaqej k'u ri tijonik ri nu k'utum kan chiwäch .
44002025	Faith	Qas ojer k'ut ch'awinaq loq ri qa mam David chrij ri Qajaw Jesús , xub'ij : Ri in amaq'el kinwil ri Qajaw k'o wuk' . K'o pa nu wikiäq'ab' rech man k'o tä jas ri käkowin jun chub'anik chwe chi kinxej wib' , — kächa' .
60001023	Grace	Yo'm k'u jun k'ak' i k'aslemal je' ta ne chi xil chi na i wäch jumul chik . Are je' i b'anik wa' man kumal tä k'u ri i nan i tat ri xa kekämik , xane rumal ru Loq' Pixab' ri Dios ri qas k'aslik , ri man käsach tä u wäch pa taq ri q'ij ri junab' ri kepetik .
59005016	Recommendation	Rumal ri' rajwaxik chi kiq'alajisaj jas u wäch mak ri i b'anom chb'il taq iwib' . Te k'u ri' chib'ana orar pi wi' chb'il taq iwib' rech kixkunatajik . Ri oración ri kub'an jun winaq ri qas jikom ranima' , sib'alaj k'o na u chuq'ab' wa' chub'anik utzil .
43006047	Faith	Qas tzij ri kinb'ij chech alaq chi jachin ri käkojon chwe in k'o na ru k'aslemal ri man k'o tä u k'isik .
43014018	Grace	Man kixinya tä kanoq xaq i tukiel . Kintzelej na loq rech kink'oji iwuk' .
45003002	Grace	Qas tzij nim ki b'anik ri winaq aj Israel , k'ia ri kuya' käqab'ij chkij rumal chi chke ri e are' xuya wi ri Dios ru Loq' Pixab' nab'e .
49006005	Recommendation	Ri ix , ajchakib' , chixniman chke ri i patrón waral cho we uwächulew . Nim cheiwila wi junam jas ri kib'ano , kixej iwib' cho ri Dios . Mub'an kieb' ri iwanima' chub'anik ri i chak , xane chib'ana' jas ri kib'an chupatänixik ri Cristo .
45002004	Grace	Xa kawetzelaj u wäch ri nimalaj rutzil ri Dios . Awetam k'ut chi u chajim paciencia awuk' , u koch'om k'u u wäch chawe . ¿ A mat kach'ob'o chi ri Dios u b'anom utzil chawe rech ri at kak'ex rawanima' xuquje' ra chomanik ?
62005014	Faith	Ku'l k'u qa k'ux chrij ri Dios chi apachike ri käqaj käqata' che , kutatab'ej na wa' ri käqab'ij che , we are u rayib'al ri Are' .
45015013	Faith	Are ta b'a' ri Dios ri käku'b'i na qa k'ux chrij kuya ta nimalaj kikotemal chiwe , kub'ano chi kuxlan ri iwanima' rumal chi ix kojoninaq che ri Cristo . Je ri' sib'alaj käku'b'i na i k'ux chrij ri Dios rumal ru chuq'ab' ri Loq'alaj Espíritu .
43019041	Description	Pa ri juyub' ri xrip wi ri Jesús cho ri cruz , k'o jun ch'äqap ulew ri e tiktal wi ri che' . Pa ri ulew ri' k'o jun k'ak' muqub'al ri mäja' yo'm jun käminaq chupam .
66019020	Violence	Xchap k'u ri xib'ib'alalaj awaj junam ruk' ri jun ri kub'an che rib' chi are q'alajisal re ru Loq' Pixab' ri Dios , ri u b'anom kajmab'al taq etal chuwäch ri xib'ib'alalaj awaj . Kumal k'u we kajmab'al taq etal ri' xeusub' ri winaq ri xkiya kib' chi kok ri retal ri xib'ib'alalaj awaj chke , ri xuquje' xkiq'ijilaj ru wächb'al . Ri xib'ib'alalaj awaj xuquje' ri jun ri kub'an che rib' chi are q'alajisal re ru Loq' Pixab' ri Dios , e k'aslik xek'iäq b'i pa ri q'aq' ri je' jas jun nimalaj mar ri sib'alaj känikow ruk' azufre .
45012020	Recommendation	Xuquje' kub'ij : “ We känum ri a k'ulel , chaya u wa . We kächaqi'j u chi' , chaya b'a' ri kutijo . We je' kab'an wa' , ri a k'ulel sib'alaj käk'ix na chawäch , kuna' k'ut chi k'äx ri xub'an chawe , ” — kächa' .
51003016	Recommendation	Chiya che ru Loq' Pixab' ri Cristo chi qas käjeqi pa ri iwanima' , chtaqan k'u wa' pa ronojel ri kib'ano . Chitijola iwib' ruk' ronojel u wäch utzalaj no'j , chiwalijisaj k'u ri iwanima' chb'il taq iwib' . Chib'ixoj salmos , himnos , xuquje' ronojel u wäch b'ix ri kuya ri Loq'alaj Espíritu chiwe . Chib'ixoj wa' che ri Dios ruk' ri maltioxinik ri käpe pa ri iwanima' .
51003019	Recommendation	Ri ix achijab' , ri ix k'ulan chik , loq' cheiwila ri iwixoqil , xaq mäk'istaj i k'ux kuk' .
54005016	Recommendation	We k'o jun kojonel , we achi we ixoq , ri e k'o malka'nib' ixoqib' chkixol ri rachalaxik , rajwaxik kuya ri kajwataj chke , man kuya tä wa' chkij ri nik'iaj kojonelab' chik , rech ri qachalal kojonelab' kekowinik kekito' ri malka'nib' ixoqib' ri qas tzij k'o rajwaxik chke .
62005011	Grace	Are wa' ri xuq'alajisaj ri Dios , chi ri Are' u yo'm qa k'aslemal ri man k'o tä u k'isik . We k'aslemal ri' käqariq na wa' ruk' ri u K'ojol ri Are' .
62005012	Faith	Jachin ri k'o ru K'ojol ri Dios pa ranima' k'o u k'aslemal ri' . Jachin k'u ri man k'o tä ru K'ojol ri Dios pa ranima' man k'o tä u k'aslemal ri' .
43008036	Grace	Je k'u ri' , we ri in , in u K'ojol ri Dios kintzoqopin chech alaq , qas tzij ri' chi tzoqopital chi alaq , — xcha chke .
49003013	Faith	Rumal ri' kinb'ij chiwe chi mixb'ison rumal ri k'äx ri tajin kinriq rumal iwech . Are tajin kinriq wa' xa rech ri ix kiriq utzil , rumal chi känimar na i q'ij rumal .
45016018	Sin	We winaq ri' man are tä käkipatänij ri Qajaw Jesucristo , xane xaq käkaj käka'n ri itzel taq ki rayinik . Kekisub' k'u taq ri winaq ri man k'o tä ketam , käkikoj k'u ki k'ux kuk' je'l taq tzij .
45001029	Sin	Ki yo'm kib' chub'anik ronojel u wäch etzelal . Käka'n ri man jikom taj , käka'n k'u ke jas ri käka'n ri tz'i' ri xaq käkiriq kib' , man k'o tä ki pixab' . Käkirayij ri kech nik'iaj winaq chik , e b'anal taq etzelal . K'äx käkina' chrij jun chik , kekämisanik , xaq ch'oj käkaj , kekisub' ri winaq , käkiyak k'u tzij chkij . Xa tzel u b'anik ri ki k'aslemal .
55001014	Recommendation	Ruk' ru chuq'ab' ri Loq'alaj Espíritu ru yo'm ri Dios pa qanima' , chachajij k'u ri oqxan ri nim u b'anik , ri yo'm chawe rumal ri Dios .
48006008	Faith	We jun winaq xa are kub'an ri etzelal ri k'o pa ri ranima' , are je' ta ne ri tajin kutik jun itzel tiko'n ri man utz tä u wäch , kuyak k'u na ri' jun cosecha re kämikal . We k'u jun winaq are kub'ano jachike ri kraj ri Espíritu rech ri Dios , are je' ta ne chi tajin kutik jun utzalaj tiko'n ri' . Ri Loq'alaj Espíritu kub'ano chi kuyak na jun cosecha ri man käsach tä u wäch , are wa' ri k'aslemal ri man k'o tä u k'isik .
46010009	Recommendation	Mäqayak ne royowal ri Dios jas ri xka'n jujun chke ri e are' , xekäm k'ut rumal chi xetia' kumal ri kumätz .
46013005	Recommendation	Man kub'an tä ri' ri man taqal tä u b'anik , ri xa kuya k'äx chke nik'iaj chik . Man kutzukuj tä xuwi ri utz che ri are' , man xaq tä ruk' jub'iq' käyaktaj royowal , man kuk'ol tä k'u pa ranima' ri k'äx ri käb'an che .
66009009	Description	Ch'uqutal ri u wo ki k'ux ruk' to'b'al ib' ri je' ta ne ch'ich' . Ru jininem ri ki xik' je' jas ri ki jininem k'ia carruaje ri e chararem kumal kiej b'enam ke pa ch'oj .
43015022	Sin	Mat k'o ki mak we winaq ri' we ta mat xinpe che ki tzijob'exik . Kämik k'ut man kuya' taj käkib'ij chi man k'o tä ki mak .
51004005	Recommendation	Qas chiwila na jas ri kib'an kuk' ri man e kojonelab' taj , xaq mitzaq ri i q'ij .
45006006	Faith	Qetam chi ri ojer qa k'aslemal xrip cho ri cruz junam ruk' ri Cristo , rech käsach u wäch ri u chuq'ab' ri qa rayib'al ajuwächulew ri man utz taj . Je ri' man uj k'o tä chi pu q'ab' ri mak , man kujpatänin tä chi che ri mak je' ta ne che jun patrón .
62003010	Sin	Q'alaj ri' jachin taq e ralk'ual ri Dios , jachin k'u taq e ralk'ual ri Itzel . Ri winaq ri man kub'an tä ri qas utzil , ri man kraj tä ri rachalal , man ralk'ual tä ri Dios ri' .
45008007	Sin	Ri winaq ri xa käkichomaj u b'anik ri ki rayib'al ajuwächulew käka'n ki k'ulel che ri Dios rumal chi man kekowin taj keniman che ru Pixab' ri Dios , xuquje' man käkaj taj .
44002026	Faith	Rumal ri' sib'alaj käkikot ri wanima' , amaq'el kintzijoj tzij re kikotemal , ku'l k'u nu k'ux chrij ri Dios chi man k'o tä jun qas k'äxk'ol kinriqo , kuxlan k'u ri wanima' .
46010020	Sin	Ri kinb'ij are la' chi aretaq ri winaq ri man ketam tä u wäch ri Dios käkiya ri ki sipanik chuwäch jun tiox , chkiwäch ri itzel taq espíritus käkiya wi wa' , man chuwäch tä k'u ri Dios . Ri in k'ut man kwaj taj chi ri ix , ix jun kuk' ri itzel taq espíritus .
44013001	Description	E k'o k'u q'alajisal taq re ru Loq' Pixab' ri Dios chkixol ri qachalal kojonelab' ri e k'o pa ri tinimit Antioquía , xuquje' e k'o tijonelab' . E are' ri tat Bernabé , ri tat Simón ri xuquje' käb'ix Negro che , ri tat Lucio ri aj Cirene , ri tat Manaén ri junam xk'iyisax ruk' ri tat Herodes ri nim q'atal tzij re Galilea , xuquje' k'o ri tat Saulo .
49005006	Recommendation	K'o b'a' jun mixsub'uwik ruk' taq tzij ri man k'o tä ki patän . Rumal k'u wa' käpe na ri nimalaj royowal ri Dios pa ki wi' ri winaq ri man keniman tä che , käk'äjisax k'u na ki wäch ri e are' .
56001011	Sin	We winaq ri' rajwaxik kätz'apix u pa ki chi' rumal chi tajin kekitukij ri qa nan qa tat kachi'l ri kalk'ual ruk' tijonik ri man taqal taj . Xa käka'n wa' rech käkich'ak puaq ri k'ixb'al u k'amik .
43013011	Sin	Ri Jesús ya retam chik jachin ri käjachow na . Rumal ri' xub'ij : “ Man iwonojel tä ri ix , ix ch'ajch'oj , ” — xcha chke .
43010001	Sin	Qas tzij kinb'ij chech alaq chi jachin ri man kok tä b'i chuchi' ri ki corral ri chij , xane xa kutzukuj jawije' kunim wi b'i rib' , ri achi ri' xa jun elaq'om , jun t'orinel .
61002015	Sin	E sachinaq rumal chi ki yo'm kan ri qas b'e ri jikom . Xuquje' , xaq rech käkiriq puaq , käka'n ri etzelal je' jas ri xub'an ri tat Balaam ru k'ojol ri tat Beor ojer .
44014005	Violence	Te k'u ri' ri winaq aj Israel kuk' ri nik'iaj winaq chik ri man e aj Israel taj xjunamataj ki tzij kuk' ri k'amal taq ki b'e , xewalij k'u chkij ri apóstoles che ki k'ulelaxik , chi käkitze'j ki wäch , kekib'an k'u che ab'aj .
43021017	Description	Churox mul chik xuta' che : Simón , u k'ojol ri tat Jonás , ¿ a qas kinawaj ? — xcha che . Ri tat Pedro xb'isonik rumal chi xuta' che churox mul we qas loq' chuwäch , xub'ij k'u che : Wajaw , etam la ronojel . Etam ya' la chi qas kwaj la , — xcha che . Ri Jesús xub'ij che : Cheayuq'uj b'a' ri nu chij , — xcha che .
66021027	Sin	Man k'o tä k'u jas ri man ch'ajch'oj taj kok b'i pa ri tinimit . Man kok tä k'u b'i jun winaq ri etzeltajinaq ru k'aslemal cho ri Dios , o jun ri u b'anom sub'unik . Xaq xuwi keb'ok na b'i ri winaq ri tz'ib'tal ri ki b'i' pa ri wuj re k'aslemal ri k'o ruk' ri Alaj Chij .
66017004	Sin	We ixoq ri' u kojom atz'iaq ri kieb' u wäch käka'yik , morada xuquje' kiäq . Wiqtal ruk' q'än puaq , kuk' taq ab'aj ri paqal kajil , xuquje' kuk' perlas . Ruk'am jun vaso re q'än puaq pu q'ab' ri nojinaq che ronojel u wäch ri man utz taj , xuquje' ri u tz'ilol ri nimalaj mak ri u b'anom ri sib'alaj äwas u b'anik , je' jas ri käka'n ri tz'i' ri xaq käkiriq kib' , man k'o tä ki pixab' .
51003014	Recommendation	Man xuwi tä wa' , xane rajwaxik sib'alaj kiwaj iwib' . Are k'u wa' ri qas käb'anow chiwe chi xa ix jun . Kub'an k'u tz'aqat che ronojel .
43012023	Description	Te ri' ri Jesús xub'ij chke : Xuriq ri q'ij ri känimarisax nu q'ij in , in ri' ri Ralk'ual ri Dios ri Qas Winaq .
45002022	Sin	We ri at kab'ij chi man kuya' taj kub'an jun ri mak ri sib'alaj äwas u b'anik ruk' ri rixoqil o ri rachajil jun winaq chik , ¿ jas che je' kab'an at ? We ri at kawetzelaj ki wäch ri tiox ri xa e b'anom kumal winaq , ¿ jas che kawelaq'aj ri jastaq ri e k'o pa taq kachoch ri tiox ri' ?
45007008	Sin	Ri mak k'ut xnimar u wäch rumal ri taqanik , xuk'asuj k'u pa ri wanima' ronojel u wäch itzel taq rayinik . Je ri' , rumal chi we ta mat k'o ri Pixab' , man q'alaj tä ri' chi k'o ri mak .
44026017	Grace	Katinto' na pa ki q'ab' ri a winaqil , ri aj Israel , xuquje' pa ki q'ab' ri nik'iaj winaq chik ri katintaq wi b'i kämik .
56003003	Sin	Je ri' kinb'ij rumal chi ri uj nimalaj qonojel , nab'e kanoq ri uj xuquje' man xujniman tä che ri Dios , man xok tä tzij pa qa jolom , jech' ri qa chomanik , man utz tä ri qa k'aslemal . Xqa'n ronojel u wäch ri man utz taj ri xqarayij , xa jas ri xqaj chqawäch . Aretaq k'ä mäja' uj kojonelab' , xqa'n ri etzelal , xqarayij jastaq ri man qech taj . Tzel na xeqil nik'iaj winaq chik , xuquje' tzel xujkil uj ri e are' .
54005021	Recommendation	Chuwäch ri Dios , chuwäch ri Qajaw Jesucristo , xuquje' chkiwäch ri ángeles rech ri Dios ri e cha'talik , katinpixb'aj chi kataqej ri nu b'im chawe . Aretaq kab'an wa' , junam cheawila wi ri winaq , k'o jun más loq' mawil wi .
58010035	Recommendation	Mixb'ison b'a' , xane chiku'b'a i k'ux chrij ri Dios rumal chi we je ri' kib'ano , nim na ri tojb'al ri käya'taj na chiwe .
46004002	Faith	Rajwaxik k'ut chi jachin ri yo'm jun eqle'n pu q'ab' , chuk'utu chi jikom ranima' .
44009043	Description	Naj k'ut xk'oji na ri tat Pedro pa ri tinimit Jope cho rachoch jun tata' josq'il tz'um , Simón u b'i' .
46003016	Grace	¿ A mat iwetam chi ri ix , ix rachoch ri Dios , xuquje' chi ri Espíritu rech ri Dios k'o pa ri iwanima' ?
58010019	Faith	Rumal ri' , qachalal , mäqaxej b'a' qib' . Kämik k'ut kuya' kujok pa ri K'olib'al ri Sib'alaj Loq' na rumal ru kik'el ri Jesucristo .
43008021	Sin	Ri Jesús xch'aw chi jumul , xub'ij chke : Ri in kine'k . Ri alaq k'ut kintzukuj na alaq . Pa ri mak alaq k'ut käkäm wi alaq , rumal chi man käkowin tä alaq ke' alaq chila' jawije' ri kine' wi , — xcha chke .
51003012	Recommendation	Ri ix , ix u loq' ri Dios , ix cha'tal k'u rumal , rech ix rech ri Are' . Rumal ri' chib'ana ronojel u wäch utzil pa ri i k'aslemal . Chitoq'ob'isaj ki wäch nik'iaj winaq chik , chib'ana utzil kuk' konojel . Mib'an nimal , xane rajwaxik kixch'awik . Mikoj i k'a'nal , xane chichajij paciencia .
43012026	Faith	We k'o jun ri kraj käpatänin chwe , chpet wuk' . Jawije' k'u ri kink'oji wi , chila' xuquje' käk'oji wi na ri patänil we . We k'o jun ri käpatänin chwe , käyi' na u q'ij rumal ri nu Tat , — xcha chke .
54003004	Description	Rajwaxik kerilij konojel ri e k'o pa rachoch , keupixb'aj ri ralk'ual rech kenimanik , nim kekil wi ri winaq .
52005011	Recommendation	Rumal ri' chiwalijisaj iwanima' chb'il taq iwib' , xuquje' chito'la iwib' ri jun ruk' ri jun chik jas ri tajin kib'ano .
62003011	Recommendation	Are k'u wa' ru Loq' Pixab' ri Dios ri i tom petinaq loq , chi käqaj qib' ri jun ruk' ri jun chik .
46007026	Recommendation	In kinchomaj chi utz na chi ri achi xaq je' chkanaj ri' jas ri u b'anik rumal rech ri k'äx taq q'ij ri tajin käqil kämik .
43003001	Description	K'o jun tata' fariseo , Nicodemo u b'i' . Ri tata' ri' nim u b'anik chkixol ri winaq aj Israel .
59002025	Description	Je' xb'antaj wa' ruk' ri Rahab xuquje' , ri ixoq ri keuch'ab'ej achijab' . Ri Dios k'ut xuq'alajisaj chi jikom ranima' ri are' rumal ri utzil ri xub'ano aretaq xeuk'ulaj ri achijab' aj Israel ri e taqom b'ik , xuya chke chi kewi'k , kewar chila' . Te k'u ri' xeuto' churiqik jun b'e chik rech keanimaj b'i chkiwäch ri ki k'ulel .
54002015	Faith	Ri ixoqib' kojonelab' käkiriq k'u na ru tob'anik ri Dios , we utz käka'n che ki k'iyisaxik ri kal , we käkitaqej ri kojonik , we kekaj ri winaq , we utz ri ki k'aslemal , man k'o tä etzelal käka'no , xuquje' we utz kechomanik .
44013017	Grace	Ru Dios ri tinimit Israel xeucha' ri qa mam ojer , kumal k'u ri e are' xub'an jun nimalaj tinimit , pune xa koqxa'nim kib' pa Egipto . Ri Dios k'ut xukoj ri nimalaj u chuq'ab' che kesaxik loq chila' .
44015008	Grace	Ri Dios k'ut , ri retam ri k'o pa taq kanima' ri winaq , xuq'alajisaj chi keuk'amowaj ri e are' xuquje' , aretaq xuya ri Loq'alaj Espíritu chke , je' jas ri u yo'm chqe uj .
59002011	Sin	Are ri Dios k'ut ri u b'im : “ Mab'an ri nimalaj mak ri äwas u b'anik ruk' ri rixoqil o ri rachajil jun winaq chik , ” — kächa' . Xuquje' u b'im : “ Matok che kämisanel , ” — kächa ri' . Je ri' , pune ta ne jun winaq man kub'an tä ri nimalaj mak ri äwas u b'anik , kukämisaj ta k'u jun rach winaq , mak ri' ri u b'anom . Man u nimam tä ri' ru Pixab' ri Dios .
43010028	Grace	Ri in kinya k'aslemal chke ri man k'o tä u k'isik . Man käsach tä ki wäch , man k'o tä k'u jachin keesan pa nu q'ab' .
45016020	Grace	Ri Dios k'ut ri kub'ano chi kuxlan ri qanima' , kuxaq'lej na ri Satanás chanim xe' ri iwaqan jas ri käb'an che jun kumätz ri kätio'nik . Are ta b'a' ri Qajaw Jesucristo kätoq'ob'isan i wäch nimalaj iwonojel .
55003005	Sin	We winaq ri' käkesaj na ki wäch ri qas e kojonelab' che ri Cristo . Xaq chkichi' käka'no chi e kojonelab' . Tzpa ri kanima' k'ut käkib'ij wi chi man k'o tä u patän ri kojonik , man k'o tä k'u u chuq'ab' . Chatasa b'a' awib' chkij we winaq ri' , matk'oji kuk' .
45012005	Description	Je k'u ri' ri uj xuquje' . Pune uj k'ia , xa uj jun cuerpo rumal ri Cristo . Qonojel qa nuk'um qib' je' jas ru tz'aqatil ri qa cuerpo .
56003008	Faith	Ri kinb'ij are wa' ri qas tzij . Kwaj k'ut chi ko keapixb'aj ri winaq ruk' we tzij ri' ri kinb'ij chawe , rech ri winaq ri kekojon che ri Dios käkitij na ki q'ij chub'anik ronojel u wäch utzil . Ri utzil ri käka'n ri qachalal , e utz na , k'o ki patän chke konojel ri winaq .
59002023	Faith	Je' xb'antajik jas ri kub'ij ru Loq' Pixab' ri Dios ri Tz'ib'talik ri kub'ij : “ Ri qa mam Abraham xkojon che ri Dios . Rumal k'u ru kojonik xilitaj rumal ri Dios chi qas jikom ri ranima' , ” — kächa' . Xb'ix k'u chrij ri qa mam Abraham chi sib'alaj utz ri are' ruk' ri Dios .
59002001	Faith	Wachalal , ix ri ix kojoninaq che ri Qajaw Jesucristo ri sib'alaj nim u q'ij , man kuya' taj ri mat junam keiwil wi ri winaq .
45003013	Sin	Ru pa ki qul je' ta ne ru jul käminaq ri jaqtalik . Ruk' ri ki tzij kekisub' ri winaq . Je' ta ne ri u tiab'al kumätz k'o pa ki chi' .
49005028	Recommendation	Je k'u wa' ri rajwaxik käka'n ri achijab' ri e k'ulanik , loq' käkil ri kixoqil , jas ri kub'an jun winaq loq' käril rib' . Jachin ri loq' käril wi ri rixoqil , loq' k'u käril rib' ri are' chb'il rib' .
45009030	Faith	¿ Jas k'u ri käqab'ij chrij wa' ? Käqab'ij chi ri winaq ri man e aj Israel taj , ri man xkitzukuj taj chi xjikomataj ri kanima' cho ri Dios , e are' xjikomataj ri kanima' cho ri Dios rumal ri kojonik .
54003009	Faith	Rajwaxik qas jikom ri kanima' chrij ri qas tzij re ri Evangelio ri uj kojoninaq wi , ri q'alajisam chqawäch . Xuquje' rajwaxik käkina' pa kanima' chi man k'o tä etzelal ri ka'nom .
54006002	Recommendation	We e kojonelab' ri ki patrón ri patäninelab' , man rumal tä ri' chi e qachalal mat nim kekil wi . Xane rajwaxik utz na käka'n che ki patänixik rumal chi ri kekipatänij e kojonelab' , e loq'alaj taq qachalal . Chak'utu we tijonik ri' chkiwäch ri kojonelab' , chab'ij chke chi käkinimaj wa' .
45003003	Faith	¿ Jas k'u käb'antaj na we k'o jujun chke ri winaq aj Israel ri man jikom tä chi ri kanima' chrij ri Dios ? ¿ A rumal lo ri' ri Dios man jikom tä chi ri ranima' ri Are' ?
43019034	Violence	Pune je ri' jun chke ri soldados xujaq ru k'alk'ax ri Jesús ruk' jun lanza , chanim k'ut xel loq kik' xuquje' joron .
43015012	Recommendation	Ri nu taqanik are wa' : Chiwaj iwib' chb'il taq iwib' , je' jas ri in kixwaj ix .
45006013	Recommendation	Mijach b'a' iwib' pu q'ab' ri mak chub'anik ri man utz taj . Xane chijacha iwib' pu q'ab' ri Dios , je' ta ne chi xixkäm na , ix k'astajinaq chi k'ut . Chijacha iwib' pu q'ab' ri Dios chub'anik ri utzil .
58010039	Faith	Are k'u ri uj man uj jun tä kuk' ri nik'iaj ri xa ketzelej chkij , käsach k'u ki wäch , xane ri uj , uj jun kuk' ri kekojonik . Je ri' käqariq ru tob'anik ri Dios , kujk'asi k'u na .
45011026	Grace	Aretaq käb'antaj wa' , konojel ri winaq aj Israel käkiriq na ru tob'anik ri Dios . Kub'ij k'u ru Loq' Pixab' ri Dios ri Tz'ib'talik : Pa ri tinimit Sión kel wi na loq ri Torol Ke ri winaq , käresaj k'u na ri etzelal chkij ri ralk'ual kan ri qa mam Jacob , — kächa' .
52002015	Violence	E are k'u wa' ri winaq aj Israel ri xekämisan ri Qajaw Jesús , jas ri xka'n chke ri q'alajisal taq re ru Loq' Pixab' ri Dios ri xetaq b'i kuk' nab'e . Are k'u ri uj xuquje' xujkesaj loq . We winaq ri' man käka'n tä ri käqaj chuwäch ri Dios , xane käka'n ki k'ulel chke konojel winaq .
58010026	Sin	We käqatzukuj u b'anik ri mak aretaq ya qetam chi ri qas tzij , man k'o tä chi jun sipanik chik ri kuya' käyi' cho ri Dios che resaxik ri qa mak .
49002006	Grace	Man xuwi tä k'u wa' ru b'anom ri Dios chqe , xane xuquje' xujuk'astajisaj junam ruk' ri Cristo Jesús , xuquje' xuya chqe chi kujtaqan junam ruk' Are' chila' chikaj .
49004025	Recommendation	Chiya b'a' kan u b'anik ri b'anow tzij , chib'ij ri qas tzij chb'il taq iwib' rumal chi ri uj nimalaj qonojel , uj kojonelab' ri kujnuk'uw ru cuerpo ri Cristo , kämik k'ut xa uj jun chik .
48002005	Faith	Man jub'iq' tä xqaya qib' pa sub'ik chke , rech ri ix kuya' kitaqej ri Qas Tzij re ri Evangelio .
46014013	Recommendation	Rumal ri' jachin ri käch'aw pa jule' taq ch'ab'al chuta' che ri Dios chi käyi' ri kuinem che ri are' chuq'alajisaxik ri kel kub'ij ri tzij .
44009001	Violence	Are k'u ri tat Saulo sib'alaj royowal chkij ri winaq ri e kojoninaq che ri Qajaw Jesús . Ri are' kraj keukämisaj . ¡ Xeuxib'ij k'ut ! Rumal ri' xe' ri are' , xtzijon ruk' ri ki nimal sacerdotes ri k'o pa ri tinimit Jerusalén .
43017013	Description	Kämik k'ut kine' chila' jawije' ri k'o wi la . Che k'u we chanim ri' ri in k'o na cho ruwächulew , kinb'ij kan wa' we tzij ri' chke rech ri e are' qas käkina' pa kanima' ri kikotemal ri kinna' in pa ri wanima' .
60004013	Recommendation	Xane chixkikotoq aretaq kiriq iwe ri k'äx junam jas ri xuriq ri Cristo . Je ri' rech sib'alaj kixkikot na aretaq käpe ri Are' , käq'alajin ri je'lalaj u juluwem , känimarisax k'u na u q'ij .
44011006	Description	Aretaq qas xinka'y che , te ri' xinwilo e k'o awaj kajkaj kaqan chupam , nimaq taq awaj , chikop ri käkijuruj kib' , xuquje' chikop ri k'o ki xik' .
51003008	Recommendation	Are k'u ri kämik chiya kan u b'anik ronojel wa' we ri' . Xaq mäpe iwoyowal , me' iwanima' chub'anik ri man utz taj , ri itzel taq i rayinik , mib'an k'u ri etzelal . Mixyoq'onik , mib'ij ri itzel taq tzij ri k'ixb'al ki b'ixik .
44018003	Description	Junam k'u ru chak ri tat Pablo kuk' ri ki chak ri e are' , xa je ri' xkanaj kan na kuk' . Junam k'ut xechakunik , rumal chi ri ki chak ri tat Aquila , ri nan Priscila are ki b'anik carpa .
45006012	Sin	Rumal ri' miya b'a' chi ri mak kutaqej taqanik puwi' ri i cuerpo ri xa käkämik , mixutaq k'u ne chunimaxik ri i rayib'al ri man utz taj .
53003012	Recommendation	Are k'u taq wa' käqab'ij chke ri kojonelab' ri je' käka'no , keqapixb'aj rumal ri Qajaw Jesucristo chi chechakunoq , mäka'n chik ri k'äx chkixol ri winaq rech käjoror na ronojel , chkich'aka ke ri käkitijo .
44007009	Sin	Ri ralk'ual ri tat Jacob , ri qa mam ojer , k'äx xkina' che ri a José ri ki chaq' , xkik'iyij k'ut rech käk'am b'i pa Egipto . Ri Dios k'ut , k'o ri Are' ruk' ri a José .
44011028	Description	Jun chke ri e are' , are Agabo u b'i' . Xtak'i k'u aq'an chkixol ri qachalal . Xyi' che rumal ri Loq'alaj Espíritu chi kuya u b'ixik chi käpe na jun nimalaj wi'jal pa ronojel ri ulew ri e k'o wi winaq . Xub'an k'u ri nimalaj wi'jal ri' aretaq k'o ri tat Claudio César che nimalaj taqanel puwi' ri Roma .
44020036	Description	Aretaq xb'itaj wa' we tzij ri' rumal ri tat Pablo , xxuki'k , xub'an orar junam kuk' konojel .
48005024	Faith	Ri e rech ri Cristo , je' ta ne ki ripom cho ri cruz ronojel ri ki rayinik ri man utz taj , ronojel ri man utz taj ri kraj ri kanima' .
59001002	Recommendation	Ri ix , wachalal , rajwaxik chi xa sib'alaj kixkikotik aretaq kepe k'ia u wäch k'äxk'ol chiwij .
62001006	Sin	Rumal ri' we käqab'ij chi xa uj jun ruk' ri Dios , te k'u ri' jun wi ri qa chomab'al je' ta ne chi uj sachinaq pa ri q'equm , xaq uj b'anal taq tzij ri' , man käqa'n tä ri' jas ri käqab'ij .
44010011	Description	Xril ri kaj tajin käjaqjob'ik , te k'u ri' xrilo chi tajin käqaj loq cho ruwächulew jun lik'ilik manta ri sib'alaj nim , ri ximital chke ri kiejeb' u tza'm .
44002009	Description	K'ia u wäch ri tinimit ri uj petinaq wi . Chqaxol uj , ri uj k'o waral , e k'o winaq ri aj Partia , aj Media , aj Elam , aj Mesopotamia , aj Judea , aj Capadocia , aj Ponto , aj Asia .
51001010	Faith	Je ri' rech je' kib'an na pa ri i k'aslemal jas ri taqal u b'anik kumal ri e kojoninaq che ri Qajaw Jesús , xuquje' rech amaq'el kib'an na ri utz käril wi ri Are' pa ronojel , chi kib'an na ronojel u wäch utzil , rech xuquje' käk'oji na más ri iwetamb'al chrij ri Dios .
54001018	Recommendation	Ri at , Timoteo , je' ta ne chi at nu k'ojol . Kinya wa' we taqanik ri' chawe . Chatija a q'ij pa ri chak chutzijoxik ru Loq' Pixab' ri Dios , xuquje' chupatänixik pa ronojel . Je' chab'ana' jas ri xkiq'alajisaj loq ri qachalal chawij rumal ri Loq'alaj Espíritu .
66019001	Faith	Te k'u ri' xinta sib'alaj k'ia winaq ri e k'o pa ri kaj ri ko xech'awik , xkib'ij : ¡ Aleluya ! Ruk' ri qa Dios qa riqom wi ri to'b'al qib' . Xuwi che ri Are' taqal wi chi känimarisax u q'ij . Xuwi ri Are' taqalik käb'ix che chi k'o nimalaj u chuq'ab'
49002001	Grace	Ri ix nab'e kanoq je' ta ne ix käminaq rumal ri iwetzelal , rumal ri i mak . Xpe k'u ri Dios , xuya ri qas k'aslemal chiwe junam ruk' ri Cristo .
46010021	Sin	Man kuya' taj kitij iwe ri k'o chupam ri vaso ri kub'an xa jun chqe ruk' ri Qajaw Jesús , te k'u ri' kitij iwe ri k'o chupam ri ki vaso ri itzel taq espíritus . Man kuya' taj kitij iwe ri wa ri kub'an xa jun chqe ruk' ri Qajaw Jesús , te k'u ri' kitij iwe ri ki wa ri itzel taq espíritus .
49005003	Recommendation	Mib'an iwe jas ri käka'n ri tz'i' ri xaq käkiriq kib' , man k'o tä ki pixab' . Mib'an apachike u wäch mak ri äwas u b'anik cho ri Dios , o chkiwäch ri winaq , mirayij k'ia u wäch jastaq ajuwächulew . Mok wa' we chomanik ri' pa ri i jolom . Man taqal tä wa' chiwe rumal chi ri ix , ix ralk'ual ri Dios .
56001015	Sin	Qas utz ronojel chke ri winaq ri käkichomaj xaq xuwi ri utzil . Are k'u ri winaq ri man utz tä ri käkichomaj , ri man e kojonelab' taj , man k'o tä jub'iq' ri qas utz chke ri e are' . Rumal chi man utz tä ri käkichomaj , man utz tä k'u ri käkina' pa kanima' .
44009021	Description	Konojel k'u ri xkita ru tzij sib'alaj xkikajmaj wa' , xkib'ij : ¿ A mat are wa' ri achi ri kub'an k'äx chke ri winaq pa Jerusalén ri käkikoj ru b'i' ri Jesús aretaq käka'n orar ? ¿ A mat are ulinaq waral che ki chapik b'ik , che ki jachik pa ki q'ab' ri ki nimaqil sacerdotes ? — xecha ri' .
58008006	Description	Are k'u ri qa sacerdote uj ri kojom che ki nimal sacerdotes , are utz na ri patäninik ri kub'ano rumal chi are kojol tzij ri xub'an ri jun k'ak' trato ri utz na chuwäch ri nab'e , rumal chi kuchi'j wi ri Dios nimaq taq tewchib'al ri qas e utz na .
50001021	Faith	Ri nu k'aslemal kämik , are kinkoj che ru patänixik ri Jesucristo . We kinkämik , man k'äx tä ri' rumal chi xa utzil kinriqo .
50001006	Faith	Qas wetam in chi ri Dios ri xuchap u b'anik we qas utzil ri' pa ri iwanima' kutaqej na u b'anik wa' k'ä kopan na ri q'ij ri kätzelej loq ri Qajaw Jesucristo .
62005020	Faith	Qetam k'ut chi ri u K'ojol ri Dios petinaq cho ruwächulew , u yo'm k'u ri qa no'j rech käqetamaj u wäch ri qas Dios . Ri uj , xa uj jun ruk' ri Dios . Kel kub'ij wa' chi xa uj jun ruk' ri Jesucristo ru K'ojol . Are k'u wa' ri qas Dios , kuya k'u ri k'aslemal ri man k'o tä u k'isik .
45012018	Recommendation	Chib'ana ronojel ri kixkowin chub'anik rech käk'oji utzil chixol kuk' konojel ri winaq .
58010023	Faith	Qataqej b'a' ri qa kojonik chrij ri ku'l wi qa k'ux , mäqak'exo , rumal chi ri Dios qas kub'an na ri xuchi'j chqe .
43014027	Grace	Ruk' utzil kixinya kanoq . Kinya chiwe chi kuxlan ri iwanima' , man junam tä k'u wa' ruk' ri käkiya ri winaq ajuwächulew . Mäq'oxow b'a' iwanima' , mixej k'u iwib' .
47005006	Faith	Rumal ri' amaq'el ronojel q'ij käku'b'i qa k'ux chrij ri Dios . Qetam chi ri uj , ri k'ä uj k'o pa we cuerpo ri' , je' ta ne man uj k'o tä cho qachoch rumal chi mäja' uj k'o ruk' ri Qajaw Jesús .
43012047	Grace	Jachin k'u ri kuta ri nu tzij , te k'u ri' man kunimaj taj , man in tä ri' ri kinq'atow tzij puwi' chi käk'äjisax u wäch . Je ri' , rumal chi ri in man in petinaq tä chuq'atik tzij pa ki wi' ri winaq ajuwächulew , xane in petinaq che ki to'ik .
62003012	Sin	Je' mäqa'no jas ri xub'an ri a Caín . Rumal chi are ralk'ual ri Itzel , xukämisaj ru chaq' . ¿ Jas k'u che xukämisaj ? Je ri' xub'ano rumal chi are ri a Caín tajin kub'an ri etzelal , are k'u ru chaq' tajin kub'an ri utzil .
66016020	Description	Konojel ri ch'äqataq taq ulew ri e k'o pa ri mar xuquje' taq ri juyub' xsach ki wäch .
58011012	Description	Je ri' ri qa mam Abraham , pune xa jub'iq' man käkämik , e k'ia k'u ri rachalaxik ri xil na ki wäch , ri je' ki k'ial jas ri ch'imil ri e k'o chikaj , je' jas ri senyäb' ri k'o chuchi' ri mar ri man k'o tä jun käkowin che kajilaxik .
54001017	Faith	Rumal ri' qaya b'a' u q'ij ri Jun ri kätaqan pa qa wi' , ri man käk'extaj taj , ri man käkäm taj , ri man kilitaj tä u wäch , ri xuwi wa' Dios k'olik . K'o k'u u no'j che ronojel . Qanimarisaj b'a' u q'ij amaq'el pa taq ri q'ij ri junab' ri kepetik . Amén .
66014007	Faith	Ko xch'awik , xub'ij : Chixej iwib' cho ri Dios , nim chiwila wi , chiya k'u u q'ij , rumal chi xopan ri q'ij aretaq ri Are' kuq'at tzij pa ki wi' ri winaq . Chiq'ijilaj ri xb'anow ri kaj , ri ulew , ri mar , xuquje' ru k'iyib'al taq ja' .
44006001	Description	Pa taq ri q'ij ri' sib'alaj xek'iar ri kojonelab' . Are k'u ri kojonelab' ri kech'aw pa griego xkichap u yakik tzij chkij ri kojonelab' ri kech'aw pa hebreo . Ri winaq ri kech'aw pa griego käkib'ij chi ri malka'nib' ri e k'o kuk' man junam tä käb'an che kilik aretaq käjach ri wa .
60002021	Grace	Are k'u wa' ri ix sik'im wi rumal ri Dios rumal chi ri Cristo xuriq k'äx rumal qech uj , xuya k'u kan jun utzalaj k'utb'al chiwäch rech kib'an iwe jas ri xub'an ri Are' .
53003010	Recommendation	Xuquje' xqab'ij wa' chiwe aretaq xujk'oji iwuk' : “ Jachin jun ri man kraj taj kächakunik , mäyi' che chi käwi'k , ” — xujcha chiwe .
43003016	Grace	Ri Dios k'ut sib'alaj keraj ri winaq cho ruwächulew chi xusipaj loq ru K'ojol ri xaq xuwi wa' u K'ojol k'olik , rech apachin ri käkojon che ri Are' man käsach tä u wäch , xane kuriq ri k'aslemal ri man k'o tä u k'isik .
44019015	Description	Aretaq k'ut je' xka'no , ri itzel espíritu xub'ij chke : Wetam u wäch ri Jesús , xuquje' wetam jachin ri' ri tat Pablo , are k'u ri ix , ¿ jachin k'u ri ix ? — xcha chke .
66019019	Violence	Te k'u ri' xinwil ri xib'ib'alalaj awaj xuquje' ri nimaq taq taqanelab' ajuwächulew kachi'l ri ki soldados , ri ki mulim kib' rech kech'ojin ruk' ri Jun ri kiejeninaq chrij ri kiej xuquje' kuk' ru soldados ri Are' .
44027002	Description	Xujok b'i pa jun barco pa Adramitio , jun tinimit ri k'o chi' ri mar . We barco ri' b'enam re pa taq ri tinimit re Asia . Qachi'l k'u ri tat Aristarco ri kel pa ri tinimit Tesalónica , jun tinimit wa' re Macedonia .
58013003	Recommendation	Chena'taj chiwe ri e k'o pa taq che' , je' ta ne chi ri ix xuquje' ix k'o pa che' junam kuk' . Chichomaj ki wäch ri tajin käb'an k'äx chke , je' ta ne chi ix ri' ri tajin kiriq k'äx junam jas ri e are' .
51003017	Recommendation	Ronojel ri kib'ano , ronojel k'u ri kib'ij , chib'ana wa' pa ru b'i' ri Qajaw Jesús . Rumal k'u ri Are' chiya b'a' maltioxinik che ri Dios qa Tat .
48006006	Recommendation	Ri tajin kätijox che ru Loq' Pixab' ri Dios , rajwaxik ri' kuya jub'iq' re jas ri k'o ruk' , kub'an k'u ronojel u wäch utzil che ri tajin kuya ri tijonik .
44007005	Description	Man xyi' tä k'u ch'äqap ulew che rechb'al ri qa mam Abraham pa we tinimit ri' rumal ri Dios , man k'o tä k'u ne jun alaj ch'äqap ri kuya' käk'oji wi . Xub'ij k'u ri Dios che chi käpe na ri q'ij aretaq ri are' kärechb'ej na ri ulew , käkanaj kan wa' we ulew ri' chke ri ralk'ual aretaq käkäm ri are' , pune ta ne mäja' k'o ralk'ual ri qa mam Abraham pa taq ri q'ij ri' .
44007019	Description	We nim taqanel ri' xna'w che ki sub'ik ri qa winaqil , xub'an k'u etzelal chke ri qa nan qa tat ojer . Xub'an k'äx chke , xeutaqo rech kekiwonob'a kan ri alaj taq kalk'ual ri te' xil ki wäch rech xaq kekämik .
43020003	Description	Te ri' ri tat Pedro rachi'l ri jun tijoxel chik xeb'el b'ik , xeb'e' chuchi' ri muqub'al .
44024016	Faith	Rumal ri' amaq'el ronojel q'ij kinkoj nu chuq'ab' rech man k'o tä etzelal kinna' pa ri wanima' chuwäch ri Dios , o chkiwäch ri winaq , — kächa ri tat Pablo .
65001013	Description	E junam ruk' ri nimalaj ja' re ri mar aretaq kepe ri nimaq taq uwoja' ri kewoqow puwi' . Ri kewoqow k'u ri achijab' ri' , are ri käka'no , ri qas are k'ixb'al chkiwäch konojel . E je' ta ne ch'imil ri ki sachom ri ki b'e cho ri kaj . We achijab' ri' q'atom tzij pa ki wi' rumal ri Dios chi kek'äjisaxik , keb'e' k'u na pa ri qas q'equm ri man käk'oji tä na saqil , jawije' ri man k'o tä chi kelik wi loq .
48001012	Description	Man xa tä jun winaq xyo'w wa' chwe , man xa tä xintijox che rumal jachin jun , xane are ri Jesucristo xq'alajisan wa' chnuwäch .
45007005	Sin	Nab'e kanoq , aretaq ri qa k'aslemal are ru b'anik xaq jas ri käqaj uj , ri itzel taq qa rayinik xek'astaj rumal ri Pixab' . Ri ri' k'ut xa xujuk'am b'i pa ri kämikal .
54002007	Faith	Rumal wa' xinoksax che apóstol , jun chke ru taqo'n ri Jesucristo , rech kintzijoj we saqalaj tzij ri' chrij ri qas tzij , chrij ri kojonik . Je ri' keintijoj ri man e aj Israel taj , rech kekojon ri e are' . Ri in , in kojoninaq che ri Cristo , qas tzij ri kinb'ij , man xaq tä k'u kinb'an tzij .
62003024	Faith	Jachin taq ri käkinimaj ri kätaqan wi ri Are' , xa e jun ri' ruk' ri Dios , xuquje' ri Dios qas k'o pa kanima' ri e are' . Rumal k'u ri Loq'alaj Espíritu ru yo'm chqe , qetam chi ri Are' k'o pa ri qanima' .
46010024	Recommendation	Rajwaxik are käqatzukuj ri u b'anik utzil chke nik'iaj chik , man xuwi tä ru b'anik utzil chqe uj chb'il qib' .
45012016	Recommendation	Chixok il chb'il taq iwib' ri jun che ri jun chik . Mib'an i nimal , xane chiwachilaj iwib' kuk' ri man nimaq tä ki b'anik . Michomaj chi k'o na iwetamb'al ix chkiwäch nik'iaj chik .
49004031	Recommendation	Chiwesaj ronojel ri k'äx ri k'o pa taq ri iwanima' , ronojel ri oyowal , ri k'a'nal , ri yajanik , ri yoq'onik , xuquje' ronojel u wäch etzelal .
51001025	Faith	Ri in , in jun chke ri e kojom che patänil taq ke ri qachalal kojonelab' . Are ri Dios ri xyo'w wa' pa nu q'ab' , ru b'anik wa' we chak ri' che i patänixik ix , rech qas tz'aqat kinb'an chuq'alajisaxik ru Loq' Pixab' ri Dios chiwäch .
66001014	Description	Ri u wi' are sib'alaj saqloloj je' jas ri ch'ajch'oj rismal chij , junam jas ri saq tew . Ri u waq'äch k'ut , kenikowik je' jas ri u xaq q'aq' .
47004015	Grace	Ronojel wa' xb'antajik chub'anik utzil chiwe . Je ri' rech we e k'ia ri käkiriq ri nimalaj u toq'ob' ri Dios , e k'ia xuquje' ri käkiya na maltioxinik che ri Are' rech känimarisax k'u na u q'ij ri Dios .
43006056	Faith	Jachin ri kutij ri nu cuerpo , xuquje' kutij ri nu kik'el qas käk'oji ri are' wuk' in , ri in xuquje' qas kink'oji ruk' are' .
43011027	Faith	Ri nan Marta xub'ij che : Je' , Wajaw , ri in kinkojo chi lal ri' ri Cristo , ru K'ojol ri Dios , ri ulinaq la waral cho ri uwächulew , — xcha che .
44002042	Faith	Konojel k'u ri xekojonik , xkitaqej u b'anik jas ri xkik'ut ri apóstoles chkiwäch , xkimulij kib' ruk' kikotemal , junam xka'n orar , junam k'ut xkitij ri ki wa .
58001009	Grace	Loq' kil wi la ri jikomal , etzelam k'u la u wäch ri etzelal . Rumal k'u ri' ri Dios , ri Dios la , xuya nimalaj kikotemal pa anima' la , kikotemal k'ut ri nim na chuwäch ri kikotemal ri xyi' chke ri achi'l la , — kächa ri Dios .
44012002	Violence	Xutaq k'u u kämisaxik ri tat Jacobo ratz ri tat Juan ruk' machete .
55002016	Recommendation	Mab'ij awe ri k'ialaj taq tzij ri man k'o tä ki patän , ri man e rech tä ri Dios . Chab'ij chke ri kojonelab' chi mäkib'ij ke wa' rumal chi we je' käka'no , man keniman tä chi che ru Loq' Pixab' ri Dios , xane ketzaq na .
62003015	Sin	Apachin ri käretzelaj u wäch ri rachalal , are jun kämisanel ri' cho ri Dios . Ri ix k'ut iwetam chi man k'o tä jun kämisanel k'o ri k'aslemal ri man k'o tä u k'isik pa ranima' .
43021015	Faith	Aretaq xtijtaj ri ki wa re aq'ab'il , ri Jesús xuta' che ri tat Simón Pedro , xub'ij che : Simón , u k'ojol ri tat Jonás , ¿ a qas loq' na kinawil in chkiwäch konojel taq wa' ? — xcha che . Ri tat Pedro xch'awik , xub'ij : Je' , je ri' , Wajaw . Etam ya' la chi kwaj la , — xcha che . Ri Jesús xub'ij che : Cheayuq'uj b'a' ri alaj taq nu chij , — xcha che .
46012008	Grace	Rumal ri Loq'alaj Espíritu jujun kojonelab' sipam chke chi kech'aw ruk' no'j , jujun chi k'ut sipam chke rumal ri Espíritu ri' chi kech'aw ruk' nimalaj etamb'al .
44007013	Description	Chukamul chik ri xeb'e'k , are chi' ri tat José xuk'ut rib' chkiwäch ri rachalal , xretamaj k'u ri nim taqanel , ri Faraón , jachin taq ri rachalaxik ri tat José .
60003010	Recommendation	Je ri' ri kub'ij ru Loq' Pixab' ri Dios ri Tz'ib'talik : Jachin ri kraj jun utzalaj k'aslemal , käkikot na amaq'el ronojel q'ij , chujik'a b'a' ri raq' , mub'ij ri k'äx u b'ixik , xane chutz'apij ru pu chi' rech man kub'an tä tzij , — kächa' .
44004032	Description	Ri k'ia winaq ri e kojoninaq che ri Cristo , xa jun ki chomanik konojel , käkina' pa kanima' chi xa e jun . Man k'o tä jun kub'ij chi xaq xuwi rech are' ri k'o ruk' , xane konojel ri jastaq ke , are kech konojel wa' .
46015003	Grace	Ri nu yo'm chiwe are ri tijonik ri nim na u b'anik ri yo'm chwe in . Xink'ut chiwäch chi ri Cristo xkämisax cho ri cruz rumal rech ri qa mak , jas ri kub'ij ru Loq' Pixab' ri Dios ri Tz'ib'talik .
66018024	Violence	Chupam k'u we tinimit ri' xekämisax wi ri q'alajisal taq re ru Loq' Pixab' ri Dios , xuquje' ri winaq ri e rech ri Dios . Xriqtaj k'u ri ki kik'el konojel ri winaq ri e kämisam cho ronojel ruwächulew chupam we tinimit ri' , — xcha ri ángel .
44013048	Faith	Ri nik'iaj winaq chik , aretaq xkita wa' we tzij ri' , sib'alaj xekikotik . ¡ Xkichap u b'ixik chi ru Loq' Pixab' ri Qajaw Dios are sib'alaj utz ! Konojel k'u ri e sik'im churiqik ri k'aslemal ri man k'o tä u k'isik xekojon che ri Cristo .
66022020	Description	Ri Jun ri käq'alajisan taq we tzij ri' , kub'ij : ¡ Je' , je ri' ! ¡ Kinopan na chanim ! Amén . ¡ Sa'j la , Qajaw Jesús !
50004009	Recommendation	Chib'ana ri nu k'utum chiwäch , ri nu b'im chiwe chi rajwaxik kib'ano . Chib'ana ronojel ri i tom pa nu chi' , xuquje' ri iwilom chi kinb'ano . We kib'an ronojel wa' ri qa Dios ri kub'ano chi kuxlan ri iwanima' käk'oji na iwuk' .
53003015	Recommendation	Mib'an k'u i k'ulel che , xane chipixb'aj je' jas ri kib'an che jun iwachalal .
51002008	Recommendation	Chiwila iwib' mixqaj pa ki q'ab' ri winaq ri käkaj kixkisub' ruk' ri je'lalaj taq ki tzij chkij ri ki naq'atisam wi kib' ri e are' , ruk' k'u ri ki chomanik ri man k'o tä u patän chrij ri kajulew . Man are tä ru tijonik ri Cristo , xane are ri ki tijonik winaq , ri xaq ajuwächulew wa' .
50003014	Faith	Je' kinb'ano , kintij nu chuq'ab' rech kinriqa ri k'ä k'o na chnuwäch , kinch'akanik . Ri Dios kusipaj na chwe ri käyi' chke ri kech'akanik , ri k'aslemal pa ri kaj ri man k'o tä u k'isik . Are la' ri käyi' chqe uj , ri uj rech ri Cristo Jesús .
56002014	Faith	Ri Qajaw Jesús xuya rib' rech käkämisax rumal qech che qesaxik chupam ri etzelal , xuquje' rech kub'an qas ch'ajch'oj che ri qanima' , kujok k'u na che u winaqil ri Dios , amaq'el k'ut käqatij qa q'ij chub'anik ronojel u wäch utzil .
43005024	Faith	Qas tzij kinb'ij chech alaq chi jachin ri kutatab'ej ri nu tzij , käkojon k'u che ri Dios ri xintaqow loq , kuriq na ri' ri k'aslemal ri man k'o tä u k'isik . Man käq'at tä k'u tzij puwi' chi käk'äjisax u wäch rumal chi elinaq chik pa ri kämikal re ri ojer k'aslemal , k'o chik ri qas u k'aslemal .
66021015	Description	Ri ángel ri tajin kätzijon wuk' ruk'am jun aj re q'än puaq che retaxik ri tinimit , xuquje' k'u taq ri uchib'e ruk' ri tapya .
50003019	Sin	Chuk'isb'al ronojel käsach na ki wäch wa' we winaq ri' . Nim k'u käkil wi ri itzel ki rayinik , käkikoj wa' che ri ki dios . Käkinimarisaj kib' rumal ri k'ixb'al ri ki b'anom , je'l k'u käkilo . Käkichomaj xaq xuwi ri ajuwächulew .
54003006	Sin	Man kuya' taj jun k'ak' kojonel kok che obispo , rech man kunimarisaj tä rib' . We je ri' , käq'at na tzij ri' puwi' chi ke' pa ri q'aq' jas ri xb'an che ri Itzel .
65001003	Recommendation	Loq'alaj taq qachalal , nim ri rayinik ri k'o pa wanima' petinaq loq chi kintz'ib'aj b'i chiwe chrij ri xub'an ri Dios che qa to'ik nimalaj qonojel . Kämik k'ut kinchomaj chi sib'alaj rajwaxik na kintz'ib'aj b'i wa' we wuj ri' chiwe che i pixb'exik , rech kikoj i chuq'ab' chuto'ik u wi' ri ix kojoninaq wi , ri xa jumul xyi' wa' rumal ri Dios chke ri winaq ri e rech ri Are' .
44004002	Description	Sib'alaj yaktajinaq koyowal , rumal chi ri tat Pedro , ri tat Juan tajin kekitijoj ri winaq , käkib'ij chi qas tzij kek'astaj chi na ri käminaqib' . Käkib'ij k'ut chi are k'utb'al wa' chke konojel chi xk'astaj ri Jesús chkixol ri käminaqib' .
66018005	Sin	Xaq k'u u mulim rib' ru mak , opaninaq k'ä chikaj , na'tal k'u ronojel wa' ri retzelal che ri Dios .
43004046	Description	Te ri' ri Jesús xe' chi jumul pa ri tinimit Caná pa Galilea jawije' ri xuk'ex wi ri joron pa vino . K'o k'u jun tata' chila' ri nim u b'anik pa ri tinimit Capernaum . Jun to'l re ri nim taqanel wa' . Yawab' k'u ri u k'ojol .
45012011	Recommendation	Chikojo i chuq'ab' pa ronojel , xaq mixsaq'orinik . Chipatänij ri Qajaw Jesús ruk' nimalaj kikotemal .
60001008	Faith	Ri ix kiwaj ri Jesucristo , pune man iwilom tä u wäch . Kämik k'u ri' ri ix i ku'b'am i k'ux chrij , qas kixkikot k'u na ruk' nimalaj kikotemal ri man k'o tä je wi , ri man kiriq taj jas kib'an chub'ixik .
62004013	Grace	Q'alaj chi xa uj jun ruk' ri Dios , xuquje' chi ri Are' qas k'o pa qanima' uj rumal chi u yo'm chqe ri Loq'alaj Espíritu rech ri Are' .
43019029	Description	K'o k'u apan jun laq nojinaq che ch'äm vino . Xkirub' k'u jun estropajo chupam ri vino ri' , xkiya puwi' jun aj , te k'u ri' xkiya aq'an chuchi' ri Jesús .
51001013	Grace	Ri Dios xujuto' pu q'ab' ri Satanás ri kätaqan pa ri q'equm , xujuq'axaj k'u jawije' ri kätaqan wi ri loq'alaj u K'ojol .
45016017	Recommendation	Qachalal , kixinb'ochi'j chi keiwil ri winaq ri xaq kekitasala taq ri kojonelab' , ri käka'no chi ketzaqik . Man je' tä k'u wa' ri tijonik xiwetamaj . Chitasa b'a' iwib' chkij ri e je' taq wa' .
45012007	Recommendation	We yo'm chqe chi kupatänin chke nik'iaj winaq chik , utz qa'na che ki patänixik . We yo'm che jun chi käkowinik keutijoj nik'iaj chik , chutzaqa u q'ij chub'anik wa' .
43016023	Faith	Pa ri q'ij ri' man k'o tä chi jas kita' na chwe . Qas tzij kinb'ij chiwe chi ri qa Tat kuya na chiwe ronojel ri kita' che pa ri nu b'i' .
66021019	Description	Ri ab'aj ri e kojom che ru tak'alib'al ri tapya e wiqtal kuk' ronojel ki wäch ab'aj ri paqal kajil . Ri nab'e ab'aj re ri tak'alib'al , wiqtal ruk' jaspe , ri ukab' ab'aj wiqtal ruk' zafiro , ri urox ab'aj wiqtal ruk' ágata , ri ukaj ab'aj k'ut , are wiqtal ruk' esmeralda .
59004017	Sin	Jachin ri retam chi utz u b'anik ri utzil jas ri xinb'ij , te k'u ri' man kub'an taj , we winaq ri' qas k'o u mak .
66019005	Faith	Te k'u ri' xtataj Jun ri xch'aw loq ruk' ri je'lalaj t'uyulib'al ri xub'ij : Chiya u q'ij ri qa Dios , iwonojel ix ri kixpatänin che , ri kixej iwib' chuwäch , ri nim kiwil wi , chi ak'alab' chi ri'jab' , — xcha' .
47005002	Faith	Qas tzij ri uj , ri k'ä uj k'o na pa ri qa cuerpo ri' , kujel ch'uj rumal chi are sib'alaj käqaj kujq'ax pa ri qachoch ri k'o chila' chikaj .
48006004	Recommendation	Rumal ri' rajwaxik chi chiwila iwib' chijujunal jas ri i b'anom pa ri i k'aslemal . We i b'anom ri qas utz , te k'u ri' käku'b'i na i k'ux rumal ri i b'anom ix . Man are tä kiwilo jas ri ka'nom nik'iaj chik .
46007036	Recommendation	We k'o jun kuchomaj chi man utz taj xaq kärijob' ri q'apoj u mia'l , xane chi utz we käk'uli'k , chub'ana' jachike ri taqal u b'anik . Man kämakun tä ri' we käk'uli'k .
43016002	Violence	Kixesax k'u na loq pa taq ri rachoch Dios . Je ri' chi kopan na ri q'ij aretaq apachin ri kixkämisanik kuchomaj na chi tajin käpatänin che ri Dios .
66015001	Description	Xinwil chi jun nimalaj etal chik cho ri kaj ri sib'alaj kajmab'al u b'anik . Xeinwil wuqub' ángeles ri kuk'am ri wuqub' k'isb'al taq k'äxk'ol . Ruk' k'u wa' käk'is u tza'm ri nimalaj royowal ri Dios .
43018023	Description	Ri Jesús xch'awik , xub'ij che : We k'o jun tzij xinb'ij ri man utz taj , b'ij la chwe jachike ri tzij ri man utz taj . We k'u utz ri xinb'ij , ¿ jas che kinch'ay la ? — xcha che .
50004003	Recommendation	Xuquje' kinta' toq'ob' chawe , wach ajchak , rumal chi jikom ri awanima' pa ronojel , chi kattob' chke we qachalal ixoqib' ri' . Xechakun wuk' , xinkito' chutzijoxik ri Utzalaj Tzij re ri Evangelio junam ruk' ri Clemente , xuquje' ri nik'iaj chik ri xechakun wuk' . Tz'ib'am k'u ri ki b'i' pa ri wuj re k'aslemal rumal ri Dios .
66016006	Sin	Je ri' , rumal chi we winaq ri' ki kämisam ri winaq ri ki jachom kib' pa q'ab' la , xuquje' ki kämisam ri q'alajisal taq re ri Loq' Pixab' la . Kämik k'ut yo'm la kik' chke pa tijik rumal chi je wa' ri taqal chke , — xcha' .
45006002	Sin	¡ Man je' tä ri' ! Ri uj , je' ta ne chi uj käminaq chuwäch ri mak . Man k'o tä chi u chuq'ab' ri mak pa qa wi' . We je ri' , ¿ a kuya' ta k'u lo käqataqej u b'anik ri mak ?
66017011	Violence	Ri xib'ib'alalaj awaj ri xk'oji na , ri man k'o tä chik , are ri u wajxaq taqanel . Ri are' jun kuk' ri wuqub' . B'enam k'u re wa' pa ri k'isb'al kämikal .
48004030	Recommendation	¿ Jas k'u kub'ij ru Loq' Pixab' ri Dios ri Tz'ib'talik ? Kub'ij : “ Chawesaj b'i ri ajik' ri kojom che patäninel rachi'l ri ral , rumal chi ri ral ri ixoq ajik' ri' man käyi' tä rechb'al junam ruk' ri ral ri ixoq ri qas k'o rachajil , ” — kächa' .
54006009	Sin	Are k'u ri käkaj keq'inomarik , ketaqchi'x na pa ri mak . Keqaj pa ru chapäb'al ri Itzel . Käkichaplej ki rayixik jastaq ri man k'o tä ki patän , ri xa keuya pa k'äx , käretzelaj u wäch ri ki k'aslemal , kusach k'u ki wäch .
66017016	Violence	Ri lajuj u k'a' ri e k'o che ri xib'ib'alalaj awaj ri xawilo , käketzelaj na u wäch ri itzel ixoq , käkiya k'u na kanoq u tukiel , käkich'anab'a na kanoq . Käkitij na ru tijol , käkiporoj k'u na ru b'aqil pa q'aq' .
46008003	Faith	Jachin k'u ri loq' käril wi ri Dios , etamtal u wäch ri' rumal ri Dios .
45003009	Sin	¿ Jas k'u kujkanaj wi ? ¿ A uj ri uj aj Israel uj utz na chkiwäch ri nik'iaj winaq chik ? ¡ Man je' tä ri' ! Qa q'alajisam k'ut chi ri winaq aj Israel xuquje' ri winaq ri man aj Israel taj , konojel e k'o pu q'ab' ri mak .
44007041	Sin	Xka'n k'u jun ki tiox ri je' käpe jun alaj ama' wakäx , xekikämisaj taq awaj , xekisipaj k'u cho ri ki tiox ri xka'no . Xka'n k'u jun nimaq'ij , xekikot ruk' ri jun tiox ri xaq e are' xeb'anowik .
66009020	Sin	Are k'u ri nik'iaj winaq chik ri man xekäm tä rumal ri nimaq taq k'äxk'ol ri' , man xkiya tä kan u b'anik ri etzelal ri käka'no . Man xkiya tä k'u kan ki q'ijilaxik ri itzel taq espíritus , o ri tiox re q'än puaq , re saq puaq , re ri ch'ich' bronce , re ab'aj , o re che' ri man keka'y taj , ri man käkita taj , ri man kekowin taj keb'inik .
47005011	Faith	Rumal k'u ri' ri uj ri qetam chi rajwaxik käqaxej qib' cho ri Dios , käqakoj qa chuq'ab' rech käkikoj ri winaq chi qas tzij ri käqab'ij . Ri Dios k'ut retam jas ri qa b'anik . Kwaj ta na chi ri ix xuquje' kina' pa iwanima' chi utz qa b'anik .
49002003	Sin	Qonojel ri uj xuquje' je' xqa'n wa' nab'e kanoq , xqa'no jachike ri xqaj , xqanimaj ronojel ri xraj ri qanima' rech käqa'n ri man utz taj , xuquje' xqa'n apachike ri xqachomaj u b'anik . Rumal ri' nab'e kanoq are ya'tal chqe uj chi käpe ri nimalaj royowal ri Dios pa qa wi' , käk'äjisax na qa wäch jas ri ya'tal chke ri nik'iaj winaq chik .
44002040	Recommendation	Ri tat Pedro k'ia xub'ij chke . Kuk' taq wa' we tzij ri' xeuch'ab'ej , xeupixb'aj , xub'ij chke : Chto' ib' alaq , ya' alaq kan ri itzel taq winaq re we q'ij junab' ri' , ri man jikom tä ri ki k'aslemal , — xcha ri tat Pedro chke .
45008013	Faith	We k'u ri ix kib'an xaq jas ri kiwaj ix , kixkäm na . We k'u rumal ri Loq'alaj Espíritu kikämisaj ri i rayib'al ri man utz taj , kixk'asi na .
45010011	Faith	Kub'ij k'u ru Loq' Pixab' ri Dios ri Tz'ib'talik : “ Apachin ri käkojon che ri Cristo man käq'oxow tä na ri ranima' , ” — kächa' .
45001008	Faith	Nab'e kinya maltioxinik che ri nu Dios rumal iwech ix iwonojel pa ru b'i' ri Jesucristo . Je ri' kinb'ano rumal chi pa konojel taq ri tinimit kätzijox wi chi qas tzij ix kojoninaq .
52001004	Faith	Qetam k'ut , qachalal , chi kixraj ri Dios , xuquje' chi ix cha'tal rumal .
60004008	Recommendation	Man xuwi tä k'u wa' , xane xuquje' sib'alaj chiwaj iwib' chb'il taq iwib' rumal chi we je ri' kib'ano , kiwaj iwib' , kisachala na ri i mak chb'il taq iwib' pune sib'alaj k'ia ri i mak .
44027001	Description	Aretaq xchomatajik chi kujtaq b'i pa Italia ri k'o wi ri nimalaj tinimit Roma , ri tat Pablo kuk' nik'iaj chik ajpache' xejach b'i pu q'ab' jun ki nimal ri soldados , ri k'o pa ki wi' cien achijab' . Julio u b'i' ri tata' ri' . We tata' ri' are ri kätaqan pa ki wi' ri soldados ri käb'ix chke : “ Rech ri Nimalaj Taqanel Augusto ” , — kuchixik .
66015003	Faith	Käkib'ixoj k'u ru b'ix ri qa mam Moisés ri patänil re ri Dios , ru b'ix ri Alaj Chij ri kub'ij : Sib'alaj nim , xuquje' kajmab'al ronojel ri b'anom la , Qajaw Dios , ri k'o ronojel u wäch chuq'ab' uk' la . E jikom xuquje' e qas tzij ru b'eyal ri chomanik la , lal ri' Nimalaj Taqanel pa ki wi' konojel ki wäch winaq cho ruwächulew .
60002002	Faith	Chib'ana' jas ri kub'an jun alaj ak'al ri te' kil u wäch , kutzukuj ru tu' ru nan . Rajwaxik chi sib'alaj ke' iwanima' ruk' ru Loq' Pixab' ri Dios ri je' ta ne qas leche ri man k'o tä yujtal ruk' , rech rumal wa' kixk'iyik , kiriq k'u na ru tob'anik ri Dios .
66014013	Faith	Te k'u ri' xinta jun ri xch'aw loq chikaj ri xub'ij chwe : Chatz'ib'aj we tzij ri' : “ Kämik kächaptaj b'ik , utz ke ri kekämik , ri xekojon b'i che ri Qajaw Jesús , ” — xcha' . Je' , je ri' , — kächa ri Loq'alaj Espíritu . Rumal chi keuxlan na che ri ki chak . Ronojel k'u ri utzil ri ka'nom man käsach tä ri' , xane käq'alajin na wa' kuk' chila' .
59001027	Faith	Ri qas kojonik ri ch'ajch'oj chuwäch ri Dios qa Tat , ri man k'o tä etzelal ruk' , are ru b'anik utzil chke ri menorib' xuquje' chke ri malka'nib' ri tajin käkiriq k'äx , keriqtaj k'u pa b'is . Xuquje' are ru chajixik rib' jun chkiwäch ri itzel taq jastaq ajuwächulew .
51002004	Recommendation	Kinb'ij wa' chiwe rech man k'o tä jun käkowin che i sub'ik ruk' je'lalaj taq tzij ri xaq käkib'ij chiwe rech kixqaj pa ki q'ab' .
66005013	Description	Te k'u ri' xinto xech'aw konojel ri e b'anom rumal ri Dios , ri e k'o pa ri kaj , ri e k'o cho ruwächulew , ri e k'o chuxe' ri ulew pa ri k'olib'al ri e k'o wi ri käminaqib' , ri e k'o pa ri mar , konojel k'u ri e k'o pa ri kajulew , xkib'ij k'ut : Che ri Jun ri t'uyul pa ri je'lalaj t'uyulib'al xuquje' che ri Alaj Chij , chke ri e Are' taqal wi chi känimarisax ki q'ij , nim keil wi , käyi' ki q'ij , taqal k'ut käb'ixik chi k'o nimalaj ki chuq'ab' puwi' ronojel amaq'el pa taq ri q'ij ri junab' ri kepe na , — xecha' .
66008008	Description	Aretaq ri ukab' ángel xroq'isaj ru tun , jun jasach ri je' u b'anik jun juyub' ri känikowik xk'iäq b'i pa ri mar . Ri urox u tz'aqatil ri mar k'ut xub'an kik' .
44007058	Violence	Xkesaj b'i chrij ri tinimit , xkik'iäq k'u che ab'aj . Ri achijab' k'ut ri xeb'anow tzij chrij ri are' xkiya kan ri katz'iaq ruk' jun achi , Saulo u b'i' .
45015011	Faith	Pa jun u xaq wuj chik kub'ij : Ix ri' , iwonojel ix ri xaq ix winaq , ri man aj Israel taj , chiya u q'ij ri Qajaw Dios . Nimalaj iwonojel k'u ri ix , ix winaq ajuwächulew , chiya u q'ij ri Dios , — kächa' .
45011036	Faith	Ronojel k'ut ri k'olik käpe ruk' ri Dios . Ri Are' k'ut xeb'anow konojel rech k'o kupatänij che . ¡ Chnimarisax ta b'a' u q'ij ri Dios amaq'el pa taq ri q'ij ri junab' ri kepetik ! Amén .
43001029	Faith	Chukab' q'ij ri tat Juan xril ri Jesús tajin känaqajin loq ruk' , xub'ij : ¡ Chilampe alaq ! — kächa' . Are wa' ri Jun ri käkämisax na cho ri Dios je' ta ne jun alaj chij che resaxik b'i ri ki mak ri winaq ri e k'o cho ruwächulew , — kächa' .
58011031	Description	Rumal ri kojonik ri Rahab ri ixoq ri keuch'ab'ej achijab' man xkäm tä junam kuk' ri winaq ri man xeniman tä che ri Dios , rumal chi utz xub'an che ki k'ulaxik ri achijab' aj Israel ri e taqom b'i che rilik ri tinimit .
43010010	Grace	Ri elaq'om xuwi petinaq rech kerelaq'aj b'i ri chij , keukämisaj , kusach ki wäch . Ri in k'ut in petinaq chuya'ik ki k'aslemal , rech k'o ki k'aslemal ri qas utz na .
50003020	Faith	Ri uj k'ut , jela' pa ri kaj k'o wi ri qas qa tinimit . Rumal wa' tajin kujeyen che ri To'l Qe , ri Qajaw Jesucristo , ri käpe na pa ri kaj .
45015007	Recommendation	Chik'amowaj b'a' iwib' , ri jun ruk' ri jun chik chunimarisaxik u q'ij ri Dios , je' jas ri xub'an ri Cristo xujuk'amowaj uj .
44021024	Recommendation	Chek'ama b'i la we achijab' ri' uk' la , aretaq käkesaj ri äwas chkij ri e are' , b'ana la ri e la junam kuk' . Chya la ri puaq ri rajwaxik chke rech kekowinik käkisokaj na ri ki wi' . Je ri' konojel käkil na chi man qas tzij tä ri' ri käb'ix chij la , xane ri lal xuquje' känimaj la ri kub'ij ru Pixab' ri Moisés .
45004012	Faith	Qas tzij ri qa mam Abraham are xok che ki tat ri kojom retal ri ojer trato che ri ki cuerpo , man xuwi tä k'u rumal wa' , xane xuquje' rumal chi xekojonik junam jas ri qa mam Abraham xkojonik aretaq mäjoq kok ri retal ri ojer trato che ru cuerpo .
44001026	Description	Xkesaj k'u suerte che rilik jachin ri käkanajik . Are k'u ri suerte xqaj chrij ri tat Matías . Xok k'u ri are' kuk' ri julajuj apóstoles .
45004007	Grace	Ri qa mam David je wa' xub'ij : Utz ke ri winaq ri sachtajinaq rumal ri Dios ri etzelal ri ka'nom , ri xril ri ki mak , man k'o tä k'u k'äx xub'an chke .
66011004	Description	We kieb' q'alajisanelab' ri' e are' ri kieb' che' re olivos , ri kieb' u tak'alib'al kantela ri e yo'm chuwäch ri Rajaw ruwächulew .
59004009	Recommendation	Rajwaxik chi sib'alaj kixb'isonik , kiraq i chi' che oq'ej , kel k'u na u wa'l i wäch rumal rech ri mak ri i b'anom . Chik'exa ri i tze' pa oq'ej , chik'exa k'u ri i kikotemal pa b'is .
64001011	Recommendation	Loq'alaj wachalal , mab'an awe ri itzel taq ki no'j nik'iaj chik , xane chab'ana awe ri utzalaj taq no'j . Jachin ri kub'an ri qas utzil , are rech ri Dios wa' . Jachin k'u ri kub'an ri man utz taj , man qas retam tä u wäch ri Dios ri' .
45004011	Faith	Te k'u ri' ri qa mam Abraham xok ri retal ri ojer trato che ru cuerpo ri are' . Are k'u wa' retal ri käk'utuwik chi q'alajisam chi rumal ri Dios chi jikom ranima' rumal chi xkojonik . Je ri' ri Abraham xok che ki tat konojel ri kojonelab' ri man kojom tä ri retal ri ojer trato che ri ki cuerpo . Je wa ri' ri e are' xuquje' keq'alajisax rumal ri Dios chi jikom kanima' .
45006007	Grace	Je ri' , rumal chi ri winaq ri käminaq chik , man chaptal tä chi ri' rumal ri mak .
47004010	Faith	Apawije' ta ne ri kuje' wi k'o ri retal ru kämikal ri Jesús che ri qa cuerpo , are wa' ri k'äx ri tajin käqariqo . Je ri' rech xuquje' q'alaj ru k'aslemal ri Jesús pa taq ri qa k'aslemal uj .
50002021	Sin	Konojel ri nik'iaj chik xaq xuwi käkitzukuj ri kech ri e are' , man käkichomaj tä ri' ru rayinik ri Qajaw Jesucristo .
58011011	Faith	Rumal ri kojonik ri qa mam Sara , pune ri are' man k'o tä ral kek'oji'k , xyi' k'u u chuq'ab' rumal ri Dios rech käk'oji ral pune nim winaq chik . Je ri' xril u wäch jun ral ala , rumal chi xukojo chi ri Dios kub'ano jas ri xub'ij che .
43006039	Grace	Ri u rayib'al ri nu Tat ri xintaqow loq are la' chi man k'o tä jun chke ri xeuya chwe ri kintzaqo , xane chi keink'astajisaj na chkixol ri käminaqib' pa ri k'isb'al q'ij .
46008006	Faith	Chqe uj xa jun Dios k'olik , are k'u ri qa Tat . Ri Are' , are xb'anow konojel ri jastaq . Ri uj k'ut , uj k'olik xa chupatänixik ri Are' . Xuquje' xa jun qas Qajaw k'olik , ri Jesucristo . Rumal k'u ri Are' e k'o konojel ri jastaq , xuquje' ne ri uj .
52003006	Description	Kämik k'ut tzelejeninaq loq ri Timoteo pa Tesalónica , xuya ri utzalaj tzij chqe chrij ri i kojonik , xuquje' chi sib'alaj kiwaj iwib' , utz iwanima' chke konojel . Kutzijoj chqe chi amaq'el kujna'taj chiwe , utz i chomanik chqij , xuquje' chi sib'alaj kiwaj kiwil qa wäch . Je' ri qe uj xuquje' , sib'alaj käqaj käqil i wäch .
60005004	Grace	Je ri' , aretaq käpe ri nimalaj Qajyuq' , ri Qajaw Jesús , ri ix kik'am na jun je'lalaj tojb'al iwe ri man junam tä ruk' ri corona re u xaq che' , re kotz'ij ri xa kächaqi'jik .
47003012	Faith	Rumal k'u rech chi chrij wa' ku'l wi qa k'ux , xa je ri' man käqaxej tä qib' kujch'awik .
61002012	Sin	Are k'u we achijab' ri' käkib'ij tzij ri äwas u b'ixik chrij ri man käkich'ob' taj . E je' ta ne awaj aj pa taq juyub' , rumal chi man k'o tä ki chomab'al . Chapik kij we awaj ri' , kämisaxik kij , are k'u wa' ki patän e k'olik . Je' k'u u sachik na ki wäch we itzel taq winaq ri' junam jas ri awaj .
43012006	Sin	Man qas tzij tä k'ut chi ri tat Judas xa kutoq'ob'isaj ki wäch ri meb'a'ib' chi je' xub'ij wa' , xane rumal chi are jun elaq'om . Pu q'ab' k'u ri are' k'o wi ri k'olib'al puaq . Xa je ri' xkowinik xrelaq'aj ri puaq ri k'o ruk' .
62004016	Faith	Je ri' ri uj qetamam , xuquje' qa kojom chi qas kujraj ri Dios . Ri Dios keraj konojel ri winaq . Jachin k'u ri amaq'el keraj ri winaq , xa jun ri' ruk' ri Dios , xuquje' ri Dios qas k'o ri' pa ranima' .
44011019	Description	Konojel k'u ri kojonelab' xeanimaj chuwäch ri k'äxk'ol ri xwalij chkij pa Jerusalén pa ru q'ijol ri tat Esteban . E k'o ri xeb'e' pa Fenicia , pa Chipre , xuquje' pa ri tinimit Antioquía . Chila' k'ut xaq xuwi chke ri winaq aj Israel xkitzijoj wi ru Loq' Pixab' ri Dios . Man xkitzijoj tä wa' chke ri nik'iaj winaq chik .
54006006	Faith	Qas tzij k'ut , ri kojonik are jun nimalaj q'inomal che ri winaq ri käkikot ruk' jampa' ri k'o ruk' .
66013007	Violence	Xuquje' xyi' che chi käch'ojin kuk' ri winaq ri e rech ri Dios k'ä keuch'ak na . Xuquje' xyi' taqanik pu q'ab' chi kätaqan pa ki wi' konojel ki wäch winaq cho ruwächulew , winaq ri jalajoj taq ki tinimit , winaq ri jalajoj kech'awik , xuquje' winaq ri jalajoj keka'yik .
60002020	Faith	We k'u rumal ri u b'anik ri man utz taj käk'äjisax i wäch ix , ¿ a nim k'u lo u b'anik wa' chi kich'ij ri k'äx ruk' paciencia ? ¡ Man je' taj ! We k'u ne kiriq k'äx xa rumal ru b'anik utzil , kich'ij k'u wa' ruk' paciencia , are utz kil na wa' rumal ri Dios .
58009015	Grace	Rumal ri' ri Jesucristo are kojol tzij re ri k'ak' trato . Ri Cristo xkämisaxik rech kesachtaj ri mak ri xka'n ri winaq pa ru q'ijol ri nab'e trato , xuquje' rech ri e sik'im rumal ri Dios käkiriq na ri echb'al ri man k'o tä u k'isik ri xuchi'j loq ri Dios chke .
45006001	Sin	¿ Jas k'u ri käqab'ij ? ¿ A käqataqej u b'anik ri mak rech ri Dios sib'alaj kuk'ut na ri nimalaj u toq'ob' ?
49005004	Recommendation	Mikoj itzel taq tzij ri k'ixb'al ki b'ixik , mib'ij tzij ri man k'o tä ki patän , o ri tzij ri man utz taj ri yakb'al tze' . Man ya'tal tä k'u wa' chiwe , xane are utz na ri kib'ij tzij re maltioxinik che ri Dios .
66006008	Violence	Xinka'yik , te' xinwil jun kiej q'än rij , ri jun ri kiejeninaq chrij , “ Kämikal ” u b'i' , ternetal k'u rumal jun ri kuk'exwächij ri ki k'olib'al ri käminaqib' ( ri käb'ix “ Hades ” che ) . Te k'u ri' xyi' taqanik pu q'ab' puwi' ri ukaj u tz'aqatil ruwächulew rech keukämisaj ri winaq ruk' ch'oj , ruk' wi'jal , ruk' yab'il , xuquje' kuk' k'analaj taq awaj aj pa taq juyub' .
45004016	Faith	Rech ri xuchi'j ri Dios che ri qa mam Abraham qas käkechb'ej na konojel ri rachalaxik ri kil na ki wäch , rajwaxik chi are jun sipanik ri kuya ri Dios chke ri kekojonik . Kel kub'ij chi ri xuchi'j ri Dios man xuwi tä chke ri keniman che ri Pixab' , xane xuquje' chke konojel ri kekojonik jas ri xub'an ri qa mam Abraham . Ri are' k'ut are xok che qa tat uj qonojel ri uj kojonelab' chuwäch ri Dios ,
44028018	Description	Aretaq xkik'ot nu chi' ri e are' , are ta xkaj xinkitzoqopij rumal chi man k'o tä jas xkiriq chwij ri ya'tal ta wi kinkämisaxik .
45009016	Grace	Rumal ri' man are tä kächa' ri jun ri sib'alaj kraj kächa'ik , o ri jun ri sib'alaj kukoj u chuq'ab' , xane ri Dios are kilowik jachin ri kraj kutoq'ob'isaj u wäch .
46010008	Sin	Mäqa'n k'u qe jas ri käka'n ri tz'i' ri xaq käkiriq kib' , man k'o tä ki pixab' . Je k'u wa' xka'n jujun chke ri e are' . Xa pa jun q'ij k'ut xekäm juwinaq oxib' mil winaq .
45007023	Sin	Kinwil k'ut chi pa ri nu cuerpo k'o jun pixab' ri xa kuk'ulelaj u wäch ri pixab' ri k'o pa ri nu chomab'al . Are k'u wa' ri pixab' re ri mak ri k'o pa ri nu cuerpo , are wa' ri in chapowinaq .
58006001	Faith	Je k'u ri' , qaya b'a' kan ri nab'e taq tijonik chrij ri Cristo rech käqataqej k'iyem , kätz'aqat k'u ri qa chomab'al . Mäqatzijoj chik jas ri xqatzijoj kan nab'e , chi rajwaxik käkik'ex kanima' ri winaq , käkik'ex k'u ki chomanik rech käkiya kan u b'anik ri etzelal ri käk'aman b'i pa ri kämikal . Mäqatzijoj chik xaq xuwi ri kojonik chrij ri Dios .
46016011	Recommendation	K'o jun chiwe märetzelaj u wäch . Xane chito' rech käkowinik kutaqej ru b'e ruk' utzil , rech kätzelej chi na loq wuk' rumal chi ri in weye'm ri are' junam kuk' ri nik'iaj qachalal chik .
59002014	Faith	Wachalal , ¿ jas lo u patän wa' we jun kub'ij chi kojoninaq che ri Cristo , te k'u ri' man k'o tä utzil kub'ano ? ¡ Man k'o taj ! ¿ A u riqom lo ri' ri qas kojonik ri kub'ano chi kuriq na ru tob'anik ri Dios ? ¡ Man je' tä ri' !
43007025	Description	Te k'u ri' jujun chke ri winaq aj Jerusalén xkichapla u ta'ik , xkib'ij : ¿ A mat are wa' we achi ri' ri tajin kätzukuxik rech käkämisaxik ? — kecha' .
43020022	Faith	Te k'u ri' xuya ri ruxlab' pa ki wi' , xub'ij : Chik'ama ri Loq'alaj Espíritu , — xcha chke .
45010003	Sin	Man ketam tä k'ut jas ri kub'an ri Dios rech käjikomataj ri kanima' ri winaq cho ri Are' . Xane ki tzukum jas käka'n ri e are' pa ke wi chujikomaxik ri kanima' cho ri Dios . Man keniman tä k'u che ri taqaninaq wi ri Dios .
62005010	Faith	Jachin ri käkojon che ru K'ojol ri Dios , u kojom ri' pa ranima' jas ri xub'ij ri Dios chrij ri Cristo ri u K'ojol . Jachin k'u ri man käkojon tä che ri Dios u b'anom ri' chi ri Dios xaq Are' b'anal tzij rumal chi man u kojom tä ri xuq'alajisaj ri Dios chrij ri Cristo ru K'ojol .
43014012	Faith	Qas tzij kinb'ij chiwe , chi jachin ri käkojon chwe , kub'an na re xuquje' ri kajmab'al ri kinb'an in . Nimaq taq kajmab'al k'ut chuwäch wa' kub'an na rumal chi ri in kine'k jawije' ri k'o wi ri qa Tat .
56002009	Recommendation	Cheapixb'aj ri patäninelab' chi käkinimaj ronojel ri ketaq wi , mek'ulelanik , xane utz kech'awik , rech utz ke'il wi rumal ri ki patrón .
58012015	Recommendation	Chiwila iwib' rech k'o ne jun chiwe ri mat kuriq ri nimalaj u toq'ob' ri Dios . K'o ne jun chiwe mub'ano je' jas jun itzel tiko'n ri kuya latz' , ri kub'an k'äx chke konojel ri nik'iaj tiko'n chik .
54003007	Recommendation	Jun obispo rajwaxik utz kub'an pa ru k'aslemal chkixol ri winaq ri man e kojonelab' taj , rech man k'o tä yoq'b'al re . Je ri' man kel tä u k'ixb'al , man käqaj tä k'u pa ru chapäb'al ri Itzel .
49004007	Grace	Yo'm chqe rumal ri Cristo jas ri kujkowin chub'anik . Are je' jas ri u chomam ri Are' pa qa wi' uj chqajujunal .
66016003	Description	Ri ukab' ángel xujamij puwi' ri mar ri k'o pa ru laq . Xub'an k'u kik' ri joron re ri mar , je' ta ne ru kik'el jun käminaq . Konojel k'u ri e k'aslik ri e k'o pa ri mar xekämik .
49006006	Recommendation	Man xuwi tä utz kib'an che ki patänixik aretaq kixkilo rech utz kixkil wi , xane chich'ob'o' chi ix patänil re ri Cristo . Chib'ana ru rayib'al ri Dios ri käpe pa iwanima' .
60003016	Recommendation	Chib'ana utz pa ronojel rech kina' pa ri iwanima' chi man k'o tä etzelal i b'anom . Je ri' ri winaq ri keyoq'on chiwe , ri käkib'ij chi ix b'anal taq etzelal , ri xa käkitze'j i wäch rumal chi ri ix kojoninaq che ri Cristo , xa kel na ki k'ixb'al rumal ri käkib'ij .
43006040	Faith	Ri u rayib'al ri xintaqow loq are la' chi konojel ri käkil nu wäch in , in ri' ri u K'ojol ri Dios , kekojon k'u chwe , käkiriq ri k'aslemal ri man k'o tä u k'isik . Keink'astajisaj k'u na in chkixol ri käminaqib' pa ri k'isb'al q'ij , — xcha ri Jesús chke .
44012023	Violence	Chanim k'ut xpe jun ángel rech ri Dios , xusok ri tat Herodes rumal chi man xuya tä u q'ij ri Dios . Xtij k'u kumal ixjut , xkämik .
47001003	Grace	Qaya b'a' u q'ij ri Dios ru Tat ri Qajaw Jesucristo . Ri Are' are qa Tat ri kel u k'ux chqe , are ri qa Dios ri amaq'el kuku'b'isaj qa k'ux .
54001006	Sin	E k'o k'u jujun ri xkisach ru b'eyal we taqanik ri' , xetzaq k'ut . Xkijach kib' chub'ixik tzij chb'il taq kib' ri man k'o tä ki patän .
45001016	Faith	Ri in man kink'ix tä chutzijoxik ri Utzalaj Tzij re ri Evangelio , rumal chi k'o ri nimalaj u chuq'ab' ri Dios ruk' che ki to'ik konojel ri winaq ri kekojonik , ri winaq aj Israel nab'e , te k'u ri' ri winaq ri man e aj Israel taj .
46003011	Description	Man k'o tä chi jun ri kuya' kukoj jun tak'alib'al chik , rumal chi ri ya kojom rumal ri Dios , tzare ri Jesucristo .
49005033	Recommendation	Xuquje' kel kub'ij wa' chi chijujunal ix rajwaxik loq' chiwila wi ri iwixoqil jas ri kib'an che iwib' . Xuquje' b'a' ri ixoq nim chrila wi ri rachajil .
51002013	Grace	Ri ix nab'e kanoq je' ta ne ri ix käminaq rumal ri i mak , xuquje' rumal chi ri ix man ix aj Israel taj , man i nimam tä k'u ri ojer Pixab' . Xpe k'u ri Dios , xuya ri qas i k'aslemal junam ruk' ri Cristo , xusach ronojel ri i mak .
54004014	Recommendation	Nim chawila wi ri kuinem ri xsipax chawe rumal ri Dios aretaq ri Loq'alaj Espíritu xch'aw pa kanima' ri k'amal taq ki b'e ri kojonelab' . Xkiq'alajisaj k'u wa' aretaq xkiya ri ki q'ab' pa wi' . Chakojo wa' we kuinem ri' , maya k'u kanoq .
66021001	Description	Te k'u ri' xinwil jun k'ak' kaj xuquje' jun k'ak' uwächulew , rumal chi ri nab'e kaj xuquje' ri nab'e uwächulew xsach ki wäch , xuquje' ri mar man k'o tä chik .
52005016	Recommendation	Amaq'el chixkikotoq .
66009006	Description	Pa taq ri q'ij ri' ri winaq qas käkitzukuj na ri kämikal , man käkiriq tä k'ut . Pune sib'alaj käkaj kekämik , ri kämikal xa kel chkiwäch .
52004014	Faith	Rumal chi käqakojo chi ri Jesús xkämik xuquje' xk'astaj b'i chkixol ri käminaqib' , käqakoj ri' chi pa ri k'astajib'al kech ri käminaqib' , aretaq käpe ri Jesús , keuk'am na loq junam ruk' ri kanima' ri winaq ri e kojoninaq che , xekämik .
62004015	Faith	Apachin ri kukojo , xuquje' kuq'alajisaj chi ri Jesús are ru K'ojol ri Dios , we winaq ri' xa jun ri' ruk' ri Dios . Xuquje' ri Dios qas k'o pa ranima' ri are' .
49004022	Recommendation	Mib'an chi b'a' jas ri xib'an kan ojer . Chiya kan ri ojer i k'aslemal , ronojel ri man utz taj ri ix naq'atal wi nab'e aretaq ix sachinaq rumal ru b'anik ri itzel taq i rayinik .
43010009	Grace	Ri in , in ru chi' ri corral . Jachin ri wumal in kok pa ri corral kuriq ru tob'anik ri Dios . Ri winaq ri' junam ruk' jun chij ri kok pa ri corral , te k'u ri' kel b'ik , kuriq utzalaj echa' .
58011037	Violence	Xekämisax chab'aj , xeq'at che sierra , xb'an kieb' chke , xb'an k'u k'ia u wäch k'äx chke che rilik we qas e kojonelab' , xuquje' e k'o ri xekämisax ruk' machete . Xexulik , xepaqik . Xa ki tz'umal chij xuquje' ki tz'umal k'isik' xkikoj che katz'iaq . E meb'a' , xyak ki b'is , xetzelax k'u ki wäch kumal ri winaq .
62002029	Faith	Ri ix iwetam chi ri Jesucristo jikom ranima' . We je ri' xuquje' iwetam ri' chi jachin ri kub'an ri qas utz , jikom k'u ri ranima' , are ri' ralk'ual ri Dios .
44013047	Grace	Rumal chi je' uj u taqom wi ri Qajaw Dios , xub'ij k'ut : At nu kojom rech kaya saqil chke konojel ri winaq cho ruwächulew , chi rumal awech at kuya' käkiriq na ru tob'anik ri Dios , nimalaj konojel ri winaq k'ä chuk'isb'al ruwächulew , — xcha ri Dios , — xecha chke ri winaq .
47004002	Faith	Qetzelam u wäch ri k'ixb'al u b'anik xuquje' ri xa käb'an chi k'uyal . Man keqasub' tä ri winaq , man käqak'ex tä ru Loq' Pixab' ri Dios , xane xuwi käqab'ij ri qas tzij . Je ri' käqa'no rech konojel ri winaq kuya' käkina' na pa kanima' chi utz ri käqa'n cho ri Dios .
44002033	Description	Xwalijisax rumal ri Dios , xnimarisax u q'ij aretaq xut'uyub'a pa ru wikiäq'ab' . Aretaq k'ut u k'amom chik pu q'ab' ru Tat ri Loq'alaj Espíritu ri xuchi'j kanoq , xutaq loq pa qa wi' , are k'u wa' ronojel ri tajin kil alaq , ri tajin käta alaq , — kächa' .
51003010	Recommendation	Kämik ri' are jun chi wi ri i k'aslemal , je' ta ne i kojom jun k'ak' atz'iaq . Tajin kub'an na k'ak' wa' we i k'aslemal ri' ronojel q'ij rumal ri Dios ri tajin kuk'ex ri i no'j , tajin kuk'ex ri iwanima' rech kixel na junam ruk' ri Are' . Je ri' qas kiwetamaj na u wäch ri Dios pa ri iwanima' .
43011004	Faith	Aretaq xuta ri Jesús wa' , xub'ij : Ri kämikal ri kuk'am loq we yab'il ri' man are tä k'isb'al re ru k'aslemal , xane xa rech käq'alajinik chi nim u q'ij ri Dios , xuquje' rech rumal we yab'il ri' käk'utunik chi nim u q'ij ru K'ojol ri Dios , — xcha' .
45001017	Faith	Ri Utzalaj Tzij re ri Evangelio kuq'alajisaj chqawäch chi xaq xuwi rumal ri kojonik che ri Cristo kuya' käjikomataj ri qanima' cho ri Dios . Je' kub'ij ru Loq' Pixab' ri Dios ri Tz'ib'talik : “ Ri winaq ri jikom ri ranima' cho ri Dios , käk'asi na ri' rumal ri kojonik , ” — kächa' .
43019017	Description	Xel k'u b'i ri Jesús , xuk'am b'i ru cruz , xe' pa ri juyub' ri käb'ix U B'aqil Jolomaj che . ( Pa ri ch'ab'al hebreo are käb'ix Gólgota che . )
45012006	Faith	Ri Dios u yo'm jalajoj taq kuinem chqe , xa jas ri xraj ri Are' xuya chqe . Rajwaxik b'a' utz ki kojik taq we kuinem ri' käqa'no . We yo'm chqe chi käkowinik käqaq'alajisaj tzij ri kuya ri Loq'alaj Espíritu , qa'na wa' ruk' ri qa kojonik ri k'olik .
66004007	Description	Ri nab'e chke je' käpe jun koj . Ri ukab' je' käpe jun ama' wakäx . Ri urox junam u ka'yeb'al ruk' jun winaq . Ri ukaj je' käpe jun nimalaj xik ri tajin kärapapik .
49005015	Recommendation	Rumal ri' qas chiwila na jas ri kib'ano . Mib'an iwe jas ri käka'n ri winaq ri man k'o tä ketam , xane qas kichomaj na jas kib'ano , je' jas ri käka'n ri ajno'jab' .
45010012	Grace	Man k'o tä ki jalb'em kib' ri winaq aj Israel kuk' ri winaq ri man aj Israel taj . Tzare k'u ri Qajaw Dios are Kajaw konojel . Ri Are' k'ut kuya nimalaj tewchib'al pa ki wi' konojel ri käkita' toq'ob' che .
45010004	Faith	Ruk' ri Cristo k'ut käk'is wi ronojel ri Pixab' ri xutz'ib'aj ri qa mam Moisés , rech konojel ri kekojon che ri Cristo käjikomataj ri kanima' cho ri Dios .
50004006	Recommendation	Mixej b'a' iwib' chuwäch apachike ri käpetik . Xane xa chib'ana orar , chib'ij ronojel wa' che ri Dios . Chixb'ochi'n che ri Dios amaq'el ruk' maltioxinik .
46010006	Faith	Ronojel wa' xk'ulmatajik che jun k'utb'al chqawäch uj , rech man käqarayij tä ri man utz taj jas ri xka'n ri e are' .
66009002	Description	Xpe ri ch'imil , xujaq ri u chi' ri nimalaj jul , xel k'u loq sib' chupam je' jas ru sib'el jun nimalaj horno . Ri sib' ri' , ri xel loq pa ri nimalaj jul , xub'an q'equm che ronojel . Man q'alaj tä chi ri q'ij .
52004006	Recommendation	K'o b'a' jun mub'an k'äx , man kusub' tä jun qachalal , man kusub' tä k'u na jun winaq chik che wa' we ri' ri nu b'im chiwe , rumal chi ri Dios sib'alaj kuk'äjisaj na u wäch jachin ri je' kub'an wa' . ¡ Chiwilampe' ! Qa b'im chi k'u wa' chiwe , qa q'alajisam chi wa' chiwäch .
47005017	Faith	Je k'u ri' ri winaq ri xa jun chik ruk' ri Cristo , je' ta ne chi xil na u wäch jumul chik . Jun chi wi ru k'aslemal . Ri ojer u k'aslemal xsach u wäch , kämik k'ut ronojel are k'ak' chik .
43005020	Faith	Ri qa Tat sib'alaj loq' ri u K'ojol chuwäch , kuk'ut k'u chuwäch jachike ri kub'an ri Are' . Kuk'ut k'u na nimaq taq kajmab'al chuwäch ru K'ojol , ri sib'alaj käkajmaj na alaq .
49004028	Recommendation	Kinb'ij chke ri käka'n ri elaq' chi mäkib'an chi wa' , xane chkitzukuj ki chak . Chkikojo ri ki q'ab' , ri ketamb'al chub'anik jun chak rech käkich'ak ri käkitijo , xuquje' rech k'o ri käkiya chke ri k'o ki rajwaxik .
57001022	Recommendation	Xuquje' kinb'ij apanoq : Chab'ana toq'ob' , chab'ana u b'anik jun k'olib'al ri kink'oji wi . Ku'l nu k'ux chrij ri Dios chi rumal ri oración ri kib'an pa nu wi' , ri Are' kuya na chiwe chi kinopan chi na iwuk' .
58013009	Recommendation	Xaq mixsub'taj kumal winaq ri käkik'ut jule' taq tijonik chik ri jalan chi wi . Are utz na we käqajikib'a ri qanima' chrij ri nimalaj u toq'ob' ri Dios , man chrij taq tä ri taqanik ri xuwi käkib'ij jas u wäch ri kätijik . We jalajoj taq taqanik ri' man k'o tä kätob' wi chke ri tajin käkinimaj wa' .
52005012	Recommendation	Qachalal , käqab'ij na chiwe chi nim keiwil wi ri kechakun iwuk' , ri kek'amow i b'e , xuquje' käkiya i no'j ri yo'm chke ri e are' rumal ri Qajaw Dios .
43009022	Description	Je wa' xkib'ij ru nan u tat rumal chi xa xkixej kib' chkiwäch ri winaq aj Israel . Ri e are' k'ut ki chomam chik junam chi jachin ri kukojo chi ri Jesús are ri Cristo käkesaj na b'i pa ri rachoch Dios .
50003003	Faith	Uj ri' qa b'anom ri qas “ circuncisión ” , rumal chi kujq'ijilan che ri Dios pa qanima' ruk' ri chuq'ab' ri käyi' chqe rumal ri Loq'alaj Espíritu . Uj ri' kujkikotik rumal chi uj rech ri Cristo , man käku'b'i tä qa k'ux chrij ri käqa'n uj pa ri qa k'aslemal .
62003023	Faith	Are k'u wa' ru taqanik ri Dios , chi kujkojon che ri Jesucristo ru K'ojol , xuquje' chi käqaj qib' ri jun ruk' ri jun chik jas ri uj u taqom wi .
66013011	Description	Te ri' xinwil jun xib'ib'alalaj awaj chik ri xel loq pa ri ulew . Ri jun ri' k'o kieb' ru k'a' ri je' käpe ru k'a' chij . Are k'u ri käch'awik je' käch'aw jun nimalaj itzel kumätz .
46014020	Recommendation	Qachalal , mixchomanik je' jas ri kechoman ri ak'alab' ri man k'o tä ketam . Are k'u chib'ana iwe jas ri käka'n ri ak'alab' ri man ketam taj käka'n ri etzelal . Chixchoman k'ut jas ri ri'jab' chub'anik ri utzil .
59005013	Recommendation	We k'o jun chiwe ri käriqtaj pa k'äxk'ol , chub'ana orar . We k'o jun chiwe ri käkikotik , chb'ixonoq , chuya u q'ij ri Dios .
58012012	Recommendation	Je k'u ri' , mixb'ison b'a' , mub'an kieb' i k'ux je' ta ne chi xa kosinaq ri i q'ab' , sikirinaq k'u ri iwaqan .
60001017	Recommendation	We kib'ij “ qa Tat ” che ri Dios ri junam kub'an chuq'atik tzij pa ki wi' ri winaq rumal ri ki b'anom chkijujunal , rajwaxik b'a' chi nim kiwil wi ri Are' , chixej k'u iwib' chuwäch amaq'el ronojel q'ij pa ri i k'aslemal waral cho we uwächulew .
58010036	Recommendation	Ri ix rajwaxik kichajij paciencia chub'anik ru rayib'al ri Dios , xuquje' churiqik ri xuchi'j ri Are' chi kuya na chiwe .
58011001	Faith	Ri kojonik are ri u jikib'axik qa k'ux chi qas tzij käya'taj na chqe jas ri qeye'm . Xuquje' , pune man käqil tä u wäch ri qeye'm , käqakoj pa qanima' chi qas k'olik .
49004017	Recommendation	Pa ru b'i' ri Qajaw Jesús are kinb'ij wa' chiwe , kixinpixb'aj k'ut chi mib'an chi iwe jas ri käka'n ri nik'iaj winaq chik ri man e kojoninaq tä che ri Dios . Ri e are' xa käkichomaj u b'anik ri man k'o tä u patän .
51002016	Recommendation	K'o b'a' jun mukoj jun pixab' chrij ri kitijo , o chrij apachike u wäch nimaq'ij . Mub'an wa' chrij ri nimaq'ij rech ri k'ak' ik' . Mub'an k'u wa' chrij ri q'ij re uxlanem .
66007015	Faith	Rumal ri' e k'o chuwäch ri je'lalaj u t'uyulib'al ri Dios , kepatänin k'u che ri Are' paq'ij chi chaq'ab' pa ri nimalaj rachoch Dios . Ri Jun ri t'uyul pa ri je'lalaj t'uyulib'al käk'oji na kuk' che ki to'ik .
44020010	Description	Xqaj k'u loq ri tat Pablo , xjupi' puwi' ri ala , xulaq'puj , te k'u ri' xub'ij chke ri qachalal : Mäxej ib' alaq , qachalal , are k'asal chik ri ala , — xcha chke .
55002010	Faith	Rumal k'u wa' kinch'ij ronojel u wäch k'äx xa rumal kech ri e cha'tal rumal ri Dios , rech xuquje' ri e are' käkiriq ru tob'anik ri Dios , ri käkiriqo we xa e jun ruk' ri Cristo Jesús . Käkiriq k'u na ri je'lalaj juluwem rachi'l ri k'aslemal ri man k'o tä u k'isik .
60005014	Recommendation	Chitz'umaj iwib' chb'il taq iwib' aretaq kiyala rutzil i wäch . Je ri' kib'ano chuk'utik chi qas kiwaj iwib' chb'il taq iwib' . Chuxlan ta b'a' ri iwanima' nimalaj iwonojel ri ix , ix rech ri Jesucristo . Amén .
49005021	Recommendation	Chixniman chb'il taq iwib' rumal chi nim kiwil wi ri Cristo .
61003017	Recommendation	Are k'u ri ix , loq'alaj taq qachalal , rumal chi iwetam chi ronojel wa' , chichajij b'a' iwib' . Mixch'aktaj ne rumal ri ki sub'unik ri b'anal taq etzelal , miya k'u kan ri qas tzij ri i taqem , ri ix kojoninaq wi , je' ta ne chi kixtzaq b'i pa jun siwan .
51003018	Recommendation	Ri ix ixoqib' , ri ix k'ulan chik , chixniman chke ri iwachajil rumal chi are rajwaxik chi je' kib'an ix , ri ix kojoninaq che ri Qajaw Jesús .
54005020	Recommendation	Are k'u ri käkitaqej makunik , cheayaja' chkiwäch konojel ri kojonelab' , rech xuquje' ri nik'iaj chik käkina' kib' .
45014013	Recommendation	Rumal ri' , mäqaq'at b'a' tzij chb'il taq qib' ri jun ruk' ri jun chik . Xane chikojo i chuq'ab' rech man k'o tä jas k'o pa ri i k'aslemal ri kub'ano chi kätzaq ri iwachalal o kaqaj ne pa mak .
45002010	Grace	Are k'u ri winaq ri käka'n ri utz , känimarisax na ki q'ij konojel , käyi' na ki q'ij , käb'an na chi kuxlan ri kanima' rumal ri Dios . Kuchap na wa' kuk' ri winaq aj Israel , te k'u ri' kuk' ri winaq ri man e aj Israel taj .
58011034	Violence	Xkichup nimaq taq q'aq' , xa jub'iq' k'u man xekämisax tä kumal winaq ri k'o espada pa ki q'ab' . Ri man k'o tä ki chuq'ab' xyi' ri ki chuq'ab' . Te k'u ri' sib'alaj xech'akan pa ri ch'oj , xekich'ak k'u ri soldados ri e taqom b'ik kumal ri ki k'ulel .
48006017	Faith	Xuwi chi b'a' wa' we kämik , are k'u ri chuweq käb'ij man kwaj tä chik chi k'o jun kuya latz' chwe , o kub'an jun u wäch k'äx chwe , rumal chi ri yuk ri e k'o che ri nu cuerpo qas käkik'utu chi in patänil re ri Qajaw Jesús .
66018021	Violence	Te k'u ri' jun ángel ri sib'alaj k'o u chuq'ab' xuwalijisaj jun ab'aj ri junam ruk' jun nimalaj ka' , xuk'iäq b'i pa ri mar , xub'ij k'ut : Are je wa' käb'an na che ri nimalaj tinimit Babilonia , käwulij na . ¡ Ruk' chuq'ab' käwulixik ! Man k'o tä k'u jumul ri kilitaj chi na u wäch .
65001020	Faith	Ri ix k'ut , loq'alaj taq qachalal , ¡ qas chixkojonoq ! Qas chixkojon che ru Loq' Pixab' ri Dios . Chib'ana b'a' orar ruk' ri chuq'ab' ri käyi' chiwe rumal ri Loq'alaj Espíritu .
45012002	Recommendation	Mib'an chi iwe ix jas ri käka'n ri winaq cho ruwächulew . Xane chik'exa ri i chomab'al rech kub'an k'ak' ri i k'aslemal . Je ri' qas kiwetamaj na jas ru rayib'al ri Dios . Are k'u wa' ri qas utz , ri käqaj chuwäch , xuquje' ri jikom cho ri Dios .
46015009	Sin	Je ri' , rumal chi ri in man nim tä nu b'anik chkixol ri apóstoles , man taqal tä k'ut käb'ix apóstol chwe rumal chi xinb'an k'äx chke ri qachalal kojonelab' rech ri Dios .
62002015	Recommendation	Me' iwanima' ruk' ruwächulew , kuk' ri jastaq ri e k'o cho ruwächulew . Jachin ri ke' ranima' ruk' ruwächulew , man qas kraj tä ri' ri Dios qa Tat .
45002001	Sin	Rumal ri' man kuya' taj kab'ij chi man k'o tä a mak , at ri' ri kaq'at tzij puwi' jun winaq chik , apachin ta ne ri at . Je ri' , rumal chi aretaq kaq'at tzij puwi' jun winaq chik , xa tajin kaq'at tzij pa wi' chb'il awib' chi käk'äjisax a wäch at . Kab'an k'u awe ri man utz taj ri tajin kub'an ri winaq ri kaq'at tzij puwi' .
48002009	Description	Ri Jacobo , ri Pedro , ri Juan , ri ki nimaqil ri qachalal kojonelab' , aretaq xkich'ob'o chi qas tzij ri Dios u yo'm wa' pa nu q'ab' we chak ri' ri nim u b'anik , xkichap ri qa q'ab' , ri in wachi'l ri Bernabé , chuk'utik chi kujkaj , xuquje' chuk'utik chi utz käkilo chi ri uj käqatzijoj ri Utzalaj Tzij re ri Evangelio chke ri nik'iaj winaq chik ri man e aj Israel taj . Are k'u ri e are' käkitzijoj na wa' we Evangelio ri' chke ri winaq aj Israel .
43019023	Description	Te ri' , aretaq xeto'taj ri soldados churipik ri Jesús cho ri cruz , xkik'am ri ratz'iaq , xka'n k'u kiejeb' che , jujun ke ri jujun soldados . Xuquje' xkik'am ri kamixa' . Man t'isom tä k'u wa' , xane xa jun u b'anom , kemom petinaq ajsik k'ä ikim .
45002021	Sin	We ri at keatijoj nik'iaj chik , ¿ jas che man katijoj awib' at ? We ri at katzijoj ru Loq' Pixab' ri Dios chi man kuya' taj käb'an elaq' , ¿ jas che kab'an elaq' at ?
46006019	Faith	¿ A mat kich'ob'o chi ri i cuerpo are rachoch ri Loq'alaj Espíritu ri k'o pa ri iwanima' , ri yo'm chiwe rumal ri Dios , chi ri ix man iwech tä iwib' ?
47005014	Grace	Are k'u ri rutzil ranima' ri Cristo kätaqan pa qanima' . Qetam k'ut chi xa jun ri xkäm che qa k'exwäch qonojel . Rumal ri' are je' ta ne chi ri uj qonojel xujkämik aretaq xkäm ri Are' rumal qech .
58003001	Faith	Je k'u ri' , qachalal , ix ri' ix rech ri Dios , ix jun chkixol ri e sik'im rumal ri Dios . Qas chixchoman b'a' chrij ri Cristo Jesús ri qas apóstol , ri qas ki nimal sacerdotes re ri kojonik ri käqatzijoj .
44020035	Recommendation	Pa ronojel ri nu tijonik nu k'utum chuwäch alaq chi rajwaxik kujchakunik chuch'akik ri kajwataj chqe , rech xuquje' kujkowinik keqato' ri k'o ki rajwaxik . Xinna'taj chech alaq ru tzij ri Qajaw Jesús ri kub'ij : “ Are utz na re ri winaq ri k'o kusipaj che jun chik chuwäch ri jun ri xaq xuwi kuk'amo , ” — kächa' , — xcha ri tat Pablo chke .
58013004	Recommendation	Nim chiwila wi ri k'ulanem nimalaj iwonojel . Ri ixoq me' chi ruk' jun achi chik , ri achi k'ut me' chi ruk' jun ixoq chik . Ri Dios k'ut kuq'at na tzij pa ki wi' jachin taq ri je' käka'no jas ri käka'n ri tz'i' ri xaq käkiriq kib' , man k'o tä ki pixab' , xuquje' kuq'at na tzij pa ki wi' ri käka'n ri nimalaj mak ri äwas u b'anik ruk' ri rixoqil o ri rachajil jun winaq chik .
43020005	Description	Man xok tä k'u pa ri muqub'al , xane xaq xuwi xpachi koq che rilik . Te' xrilo chi e k'o kan ri manta chila' .
66016018	Description	Te k'u ri' xub'an taq kaypa' , wojojem , xuquje' kiäqulja . Ruwächulew xslab'isax rumal jun nimalaj käb'raqan . We käb'raqan ri' sib'alaj nim na chkiwäch ri nik'iaj käb'raqan ri u b'anom tzaretaq e k'o winaq cho ruwächulew .
66019010	Faith	Xinxuki k'u chuwäch ri ángel chuq'ijilaxik . Ri are' k'ut xub'ij chwe : ¡ Mab'an wa' ! Ri in xuquje' xaq in patänil re ri Dios je' jas ri at , junam kuk' ri awachalal ri jikom kanima' chrij ri qas tzij ri xuq'alajisaj ri Jesús . Are chaq'ijilaj ri Dios , — xcha chwe . Ri qas tzij ri xuq'alajisaj ri Jesús , are k'u wa' ri käyo'w ki chuq'ab' ri q'alajisal taq re ru Loq' Pixab' ri Dios .
46002010	Grace	Ri Dios k'ut xuk'ut wa' chqawäch uj rumal ri Loq'alaj Espíritu . Je ri' , rumal chi ri Loq'alaj Espíritu käkowinik käretamaj ronojel , xuquje' ne ri k'o pa ranima' ri Dios .
50002029	Recommendation	Chik'amowaj ri are' ruk' nimalaj kikotemal pa ru b'i' ri Qajaw Jesús . Nim chiwila wi ri are' , xuquje' konojel ri qachalal ri kub'an junam jas ri kub'an ri are' .
51003020	Recommendation	Ri ix alab'om , alitomab' , chixniman chke ri i nan i tat pa ronojel , utz k'u käril wa' ri Qajaw Jesús aretaq je' kib'ano .
47001012	Faith	K'o ri sib'alaj kuya kikotemal chqe . Are la' chi käqana' pa qanima' chi ch'ajch'oj ri qa k'aslemal xuquje' chi qas utz ri qa chomanik waral cho we uwächulew . Más k'u na je' ri qa b'anik wa' chixol ix xuquje' . Man xaq tä k'u ruk' ri qa no'j uj je' qa'nom wa' , xane are ri Dios uj u to'm ruk' ri nimalaj u toq'ob' .
43014021	Faith	Jachin ri retam ri nu taqanik xuquje' kunimaj wa' , kuk'ut ri' chi qas tzij kinraj . Loq' k'ut kil wi na rumal ri nu Tat jachin ri kinraj . Ri in xuquje' loq' kinwil wi , kink'ut k'u na wib' chuwäch .
51002023	Sin	Qas tzij k'ut , je' ta ne chi nim u b'anik wa' we känimax ri käkib'ij , xa rumal chi keq'ijilan chke taq ri ángeles . Käka'n che kib' chi man käka'n tä nimal , man qas tzij tä k'ut . Xuquje' käka'n k'äx che ri ki cuerpo . Are k'u ri ki tijonik man käkowin tä che resaxik ri itzel taq ki rayinik ri winaq .
64001006	Recommendation	We qachalal ri' ki b'im chke ri qachalal kojonelab' ri e k'o waral chi sib'alaj e loq' chawäch . Chab'ana b'a' toq'ob' , chaya b'i ronojel ri kajwataj chke che ri ki b'inem rumal chi utz käril wi wa' ri Dios . Je ri' kekowinik käkitaqej ri ki b'e .
55002023	Recommendation	Maya k'olib'al chke taq ri tzij , ri chomanik ri man k'o tä ki patän , kuk' winaq ri man kok tä tzij pa ki jolom . Awetam k'ut chi ru b'anik wa' kuwalijisaj ch'oj .
47003018	Faith	Rumal k'u ri' qonojel ri uj man ch'uqtal tä chi ri qa palaj , xane uj je' jas jun espejo ri käq'alajin wi ri je'lalaj u juluwem ri Qajaw Jesús . Je ri' ri uj nojim je' tajin kujel na jas ri Cristo , rumal chi ronojel q'ij käq'alajin na jub'iq' chik che ri je'lalaj u juluwem pa ri qa k'aslemal . Are wa' ri kub'an ri Loq'alaj Espíritu re ri Qajaw Dios .
58009014	Grace	We je ri' , ¿ a mat k'u sib'alaj k'o na u chuq'ab' ru kik'el ri Cristo ? ¡ Je' , je ri' ! Ri Cristo , rumal ri Loq'alaj Espíritu ri man käkäm taj , xujach rib' ri Are' cho ri Dios che jun sipanik ch'ajch'oj . Ru kik'el käresaj ri etzelal pa qanima' . Te k'u ri' man käqa'n tä chik ri uj naq'atal wi nab'e ri man k'o tä u patän . Je ri' utz käqana' pa qanima' cho ri Dios , rech kujkowinik käqapatänij ri k'aslik Dios .
44011017	Grace	Je k'u ri' , we ri Dios xusipaj chke ri e are' je' jas ri xusipaj chqe uj ri uj kojoninaq che ri Qajaw Jesucristo , ¿ jas ta ne nu b'anik in chi kinq'atej ri kub'an ri Dios ? — xcha ri tat Pedro chke .
49004030	Faith	Miya b'is che ri Loq'alaj Espíritu rech ri Dios . Are k'u ri Loq'alaj Espíritu , are ri k'utb'al chi ri ix qas tzij ix rech ri Dios , chi kätz'aqat k'u na ri q'ij aretaq kixtor na rumal ri Are' .
66003003	Recommendation	Chna'taj chawe ri tijonik ri a tom . Chataqej jas ri kub'ij , chak'exa ri awanima' , chak'exa k'u ri a chomanik . We man katk'astajik , kinopan na awuk' je' jas jun elaq'om , man awetam tä k'ut jachike hora kinopanik .
62003007	Recommendation	¡ Ix ri' , ri ix je' ta ne alaj taq walk'ual , chiwila' chi k'o jun mixsub'uwik ! Jachin k'u ri kub'an ri qas jikom , ri qas utz pa ru k'aslemal , qas jikom ranima' ri winaq ri' , je' jas ri Cristo , are jikom ranima' ri Are' .
62004001	Recommendation	Loq'alaj taq qachalal , mikoj ri ki tzij konojel ri winaq ri käkib'ij chi ri espíritu ri k'o kuk' yo'm chke rumal ri Dios , xane chiwila na we ri espíritu ri k'o kuk' qas rech ri Dios o man rech taj . Je ri' , rumal chi tajin kek'iar cho ruwächulew ri b'anal taq tzij ri käkib'ij chi qas e q'alajisal taq re ru Loq' Pixab' ri Dios .
44013038	Grace	Chetamaj b'a' alaq , qachalal , chi rumal ri Jesús kätzijox ri sachb'al mak chech alaq .
50003001	Recommendation	Kämik k'ut , wachalal , chixkikot rumal ri Qajaw Jesús . Man kinkos tä in chub'ixik wa' chiwe jumul chik , jas ri nu tz'ib'am , rumal chi xaq are utz chiwe ru tatab'exik wa' .
46011034	Recommendation	We k'o jun känumik , utz käwi' loq cho rachoch , rech man käk'äjisax tä i wäch rumal ri Dios rumal chi man utz tä ri kib'ano aretaq kimulij iwib' . Ri nik'iaj chik ri kwaj chi käb'anik , k'ä te' kinb'an u b'anik wa' aretaq kinopan iwuk' .
43018031	Description	Xub'ij k'u ri tat Pilato chke : Chik'ama b'i ix , chiq'ata tzij puwi' . Chib'ana' jas ri kub'ij ri i pixab' ix , — xcha chke . Ri winaq aj Israel xech'awik , xkib'ij : Ri uj , ri uj aj Israel , man ya'tal tä chqe chi käqakämisaj jun winaq , — xecha che .
46012031	Faith	Chikojo b'a' i chuq'ab' che ki riqik ri kuinem ri keusipaj ri Dios ri qas e utz na . K'o k'u ri kink'ut in chiwäch ri nim na u b'anik chuwäch ronojel .
58007026	Description	Je k'u ri' ri Jesús are wa' ri ki nimal sacerdotes ri qas rajwaxik chqe . Ri Are' tastal chrij ronojel u wäch etzelal , man k'o tä k'u jub'iq' ru mak . Man u b'anom tä etzelal , man xub'an tä re ri käka'n ri ajmakib' . Xk'am b'i sib'alaj chikaj , nim k'u na u q'ij chuwäch ronojel ri u b'anom ri Dios .
50004013	Faith	Kinkowin chuch'ijik ronojel rumal ri Cristo ri kuya nu chuq'ab' .
52004003	Recommendation	Are k'u wa' ri kraj ri Dios : chi kitas iwib' chrij ronojel u wäch etzelal , ch'ajch'oj k'u ri i k'aslemal , chi man kib'an tä iwe xa jas ri käka'n ri tz'i' ri xaq käkiriq kib' , man k'o tä ki pixab' .
51004002	Recommendation	Amaq'el ronojel q'ij chib'ana orar , chixok il chub'anik wa' , chiya k'u maltioxinik che ri Dios .
44007029	Description	Aretaq ri tat Moisés xuta wa' we tzij ri' , xanimaj b'ik , xel b'i pa Egipto , xe' pa Madián . Xk'oji k'u chkixol winaq ri man u winaqil taj . Chila' k'ut xk'uli'k . Xil ki wäch kieb' u k'ojol , — kächa' .
46011007	Description	Are k'u ri achi man utz tä ri' we kuch'uq ru jolom , rumal chi are u wächb'al ri Dios xuquje' rumal ri are' käq'alajinik chi nim u q'ij ri Dios . Are k'u rumal ri ixoq käq'alajinik chi nim u q'ij ri achi .
51003015	Faith	Ri utzil ri kuya ri Dios chixol , are chtaqan wa' pa ri iwanima' . Are k'u wa' ri ix sik'im wi rumal ri Dios rech xa ix jun chik , ix ri kinuk' ru cuerpo ri Cristo waral cho we uwächulew . Chiya b'a' maltioxinik pa ronojel .
58002010	Grace	Ronojel ri k'olik are xb'an rumal ri Dios , xuquje' chuya'ik u q'ij ri Are' k'o ronojel ri k'olik . Ri Dios k'ut kraj chi konojel ri ralk'ual känimarisax ki q'ij junam ruk' ri Are' . Rumal wa' xuriq k'äx ri Cristo ri To'l Ke konojel ri winaq , rech qas je' kel ri Are' jas ri kraj ri Dios .
59004001	Sin	¿ Jas che xaq amaq'el kixch'ojinik ? ¿ Jas che kib'an i k'ulel chb'il taq iwib' ? ¿ A mat käpe wa' rumal ri itzel taq rayinik ri käkikoj ki chuq'ab' pa taq ri iwanima' ? ¡ Je' , rumal wa' !
46005001	Sin	Elinaq u tzijol chi k'o jun chiwe ri u b'anom rixoqil che ru nanab'al . Wa' we xb'anik ri' , are je' jas ri käka'n ri tz'i' ri xaq käkiriq kib' , man k'o tä ki pixab' . ¡ Sib'alaj äwas u b'anik wa' ! Man käka'n tä ne ri' chkixol ri nik'iaj winaq chik ri man qas ketam tä u wäch ri Dios .
46010013	Faith	Ri k'äxk'ol ri tajin kiriq ix , xa junam wa' ruk' ri tajin käkiriq konojel . Kuya' k'ut käku'b'i i k'ux chrij ri Dios chi ri Are' man kuya tä chiwe chi kiriq na jun k'äx ri mat kixkowin chuch'ijik . Xane aretaq käpe ri k'äx chiwij , ri Dios kixuto' na rech kixel chupam . Xa je ri' kixkowin chuch'ijik wa' .
44020029	Violence	Wetam k'ut chi aretaq in elinaq chi b'i uk' alaq , kepe na achijab' ri käka'n na k'äx chke ri qachalal kojonelab' , je' ta ne e k'a'nalaj taq utiw wa' ri kekitij taq ri chij .
53001004	Faith	Je ri' chi ri uj sib'alaj kujkikotik , käqatzijoj ri i b'anik jawije' ri keriqtaj wi ri e kojoninaq che ri Dios . Kujkikot chub'ixik jas ri tajin kib'ano , kich'ij ri k'äx ri käb'an chiwe kumal nik'iaj winaq chik , xuquje' kich'ij ri b'is ri kiriqo . Käqatzijoj k'ut chi sib'alaj k'o ri i kojonik che ri Dios , jikom k'u iwanima' pa ronojel ri kik'ulmaj .
62004012	Faith	Man k'o tä jun winaq ilowinaq u wäch ri Dios . We k'u ri uj käqaj qib' ri jun ruk' ri jun chik , ri Dios qas k'o ri' pa qanima' . Qas kub'an k'u na tz'aqat ri rutzil ranima' ri Dios pa ri qa k'aslemal .
48001001	Description	In wa' , ri Pablo , in apóstol . In jun chke ru taqo'n ri Jesucristo . Man in kojom tä kumal winaq , man in taqom tä kumal winaq , xane rumal ri Jesucristo , xuquje' rumal ri Dios qa Tat ri xk'astajisan ri Jesucristo chkixol ri käminaqib' .
58012003	Recommendation	Chixchoman b'a' chrij wa' ri k'utb'al ri xuya kan ri Jesús . Ri Are' xuriq nimalaj k'äx pa ki q'ab' ri ajmakib' . Je ri' chixchomanoq rech man kixkos tä ix , man kixb'ison taj , kub'an ta k'u kieb' i k'ux .
45006005	Faith	We k'u xqa'n jun ruk' ri Cristo rumal ri kämikal ri xuriqo , je ri' xuquje' käqa'n na jun ruk' Are' rumal chi xk'astaj chkixol ri käminaqib' .
45015010	Recommendation	Xuquje' kub'ij ri Tz'ib'talik pa jun u xaq wuj chik : Ix ri' ri xaq ix winaq ri man aj Israel taj , chixkikot na kuk' ri winaq ri e cha'tal rumal ri Dios , — kächa' .
54004001	Sin	Ri Loq'alaj Espíritu qas chi saqil kub'ij chi pa ri k'isb'al taq q'ij jujun kojonelab' käkitas na kib' chrij ri qas kojonik . Ke' na kanima' ruk' ri itzel no'j ri kesub'taj rumal . Ronojel wa' xaq are' ki tijonik itzel taq espíritus .
56003001	Recommendation	Chana'taj chke ri kojonelab' chi käkiya kib' pa taqik chke ri q'atal taq tzij , xuquje' chke konojel ri winaq ri yo'm pa ki q'ab' chi ketaqan pa ki wi' . Chenimanoq . Rajwaxik xuquje' chi amaq'el k'o pa kanima' ri rayinik chub'anik ronojel u wäch utzil .
61003005	Sin	Qas tzij chi ri e are' xa man käkaj taj käketamaj chi ojer ri' xb'antaj ri kaj xuquje' ri ulew rumal ru taqanik ri Dios . K'o ri chaqi'j ulew ri xel loq pa ri ja' , xuquje' k'o ri ulew ri xkanaj kan pa ri ja' .
60003018	Grace	Are je wa' rumal chi ri Cristo xuquje' xuriq k'äx . Rumal ri qa mak xkäm ri Are' xa jumul rech man k'o tä chi rajwaxik . Ri Are' man k'o tä u mak , xane xuriq k'äx rumal qech uj , ri uj itzel taq winaq , che qoksaxik ruk' ri Dios . Qas tzij xkäm ru cuerpo , are k'u ri ranima' man xkäm tä wa' .
61002021	Sin	Are k'u utz na chke we ta mat xketamaj jas ri qas u b'eyal ri käjikomataj ri kanima' ri winaq cho ri Dios chuwäch ri ka'nom ri e are' kämik . Are la' chi xketamaj ri qas b'e , te k'u ri' xetzelej chi jumul chkij . Xkitas k'u kib' chrij ri Loq'alaj Tzij , ru Loq' Pixab' ri Dios ri yo'm chke .
53003006	Recommendation	Käqaya k'u taqanik chiwe , qachalal , rumal ri Qajaw Jesucristo , chi kitas iwib' chrij apachin jun qachalal ri kub'ano xa jachike ri kraj , man kächakun taj , ri man kunimaj tä ri tijonik ri qa yo'm chiwe petinaq loq .
45005012	Sin	Je k'u ri' , ri mak xok cho we uwächulew xa rumal jun winaq . Rumal k'u ri mak xpe ri kämikal pa ki wi' konojel ri winaq rumal chi konojel xemakunik .
58011033	Faith	Rumal ri kojonik ri e are' xekich'ak taq tinimit , utz xka'n chuq'atik tzij , xya'taj k'u chke ri tob'anik ri xuchi'j ri Dios . Xkitz'apij k'u u pa ki chi' taq ri koj .
47004009	Faith	Pune käb'an k'äx chqe kumal ri winaq , man uj wonob'am tä kanoq . Pune kujqasax cho rulew , kujsoktaj k'ut , man käsach tä qa wäch .
59004004	Sin	¡ Ri ix , ix winaq ri man jikom tä iwanima' ! ¿ A mat kich'ob'o chi we ke' iwanima' kuk' ri jastaq rech ri uwächulew , are kib'an i k'ulel ri' che ri Dios ? Apachin ri kujach rib' chub'anik ronojel ri käka'n ri winaq ajuwächulew , kub'an u k'ulel ri' che ri Dios .
44016006	Description	Ri tat Pablo , ri rachi'l xkitaqej ri ki b'e , xeq'ax pa Frigia , xuquje' pa Galacia . Opaninaq k'ut pa Asia , man xyi' tä chke rumal ri Loq'alaj Espíritu chi käkitzijoj ru Loq' Pixab' ri Dios chila' .
45010006	Faith	Are k'u we rumal ri kojonik jun winaq käjikomataj ri ranima' cho ri Dios , je wa' kub'ij : “ Mab'ij pa rawanima' : ¿ Jachin käpaqi chikaj ? ” We je' kab'ij wa' , kel kub'ij chi kawaj kab'ano chi ri Cristo käqaj loq cho ri ulew .
66016002	Violence	Xe' ri nab'e ángel , xujamij puwi' ruwächulew ri k'o pa ru laq . Konojel k'u ri winaq ri k'o ri retal ri xib'ib'alalaj awaj chke , ri xuquje' käkiq'ijilaj ru wächb'al , xel loq jun itzel ch'a'k chkij ri sib'alaj käq'aq'anik .
66005008	Description	Aretaq xuk'am ri b'otom wuj , ri kiejeb' ri je' kepe ángeles xuquje' ri juwinaq kiejeb' k'amal taq ki b'e ri kojonelab' xexuki chuwäch ri Alaj Chij . Konojel k'o ki q'ojom , arpa u b'i' , xuquje' kuk'am jujun laq re q'än puaq nojinaq che incienso . Ri incienso are ri oración ri käka'n ri winaq ri e rech ri Dios .
62005001	Faith	Jachin ri kukojo chi ri Jesús are ri Cristo ri To'l Qe , ralk'ual ri Dios ri' . Jachin ri loq' ri ki tat jujun ak'alab' chuwäch , xuquje' e loq' ri' chuwäch ri ralk'ual ri tata' .
48005026	Recommendation	Man kuya' taj käqanimarisaj qib' , rumal chi we je ri' käqa'no , xa käqayak qoyowal chb'il taq qib' . Mäqana' k'u k'äx chrij jun kojonel chik aretaq kuriq utzil pa ru k'aslemal .
54005001	Recommendation	Mayaj jun tata' ri nim winaq chik , xane chapixb'aj je' ta ne chi are ra tat . Cheapixb'aj ri alab'om je' ta ne chi e are' ra chaq' .
60002012	Recommendation	Chib'ana ri qas utz pa ri i k'aslemal chkixol ri winaq ri mäja' qas ketam u wäch ri Dios . Je ri' , pune ri e are' kämik kixkiyoq'o , käkib'ij chiwij chi ix b'anal taq etzelal , käkinimarisaj k'u na u q'ij ri Dios rumal ri utzil ri kib'ano aretaq käpe ri Are' , kuk'ut k'u ri nimalaj u chuq'ab' pa ki wi' ri winaq .
50003006	Sin	Xinya ri wanima' che ri tijonik chrij ri Pixab' , je ri' chi sib'alaj k'äx xinb'an nab'e chke ri qachalal kojonelab' . Xinniman che ronojel ri Pixab' , man k'o tä jun ri kuya' kub'ij chi man xinniman taj .
43004052	Description	Ri tata' xuta' chke jas hora xuchap rutzirik ri u k'ojol . Ri e are' xkib'ij che : Iwir pa ri nab'e hora re ri b'enaq q'ij xel ri q'aq' chrij , — xecha che .
43019031	Violence	Xa k'u chuweq chik ri nimaq'ij Pascua . Man käkaj tä k'u ri winaq aj Israel chi ri ki cuerpo ri winaq kekanaj kan cho taq ri cruz pa ri q'ij re uxlanem . Ri q'ij re uxlanem ri' are jun q'ij wa' nim u b'anik . Rumal ri' xkita' che ri tat Pilato chi kätaqan chuq'ajisaxik ri kaqan ri e ripil cho taq ri cruz , xuquje' chi käqasax ri ki cuerpo cho ri cruz .
43019012	Description	Tzare chi' k'ut ri tat Pilato xutzukuj jas xub'ano rech kutzoqopij b'i ri Jesús . Are k'u ri winaq aj Israel ko xech'awik , xkib'ij : ¡ We kätzoqopij la b'ik , man utz tä anima' la ri' ruk' ri nimalaj taqanel ! ¡ Jachin ri kub'an che rib' chi are nim taqanel , u k'ulel ri' ri nimalaj taqanel ! — xecha che .
43014001	Faith	Xaq mäq'oxow iwanima' . Chiku'b'a i k'ux chrij ri Dios , xuquje' chiku'b'a i k'ux chwij in .
50001028	Faith	Xuquje' kwaj chi man kixej tä iwib' chkiwäch ri winaq ri käka'n ki k'ulel chiwe . Je ri' kiq'alajisaj chkiwäch ri e are' chi xa käsach na ki wäch . We je ri' kib'ano , man kixej tä iwib' , are etal wa' chiwe rumal ri Dios chi kiriq na ru tob'anik ri Are' .
43015016	Grace	Ri ix man xinicha' tä in , xane in ri' ri xixincha' ix . Xinya k'u pi q'ab' chi je' kib'ano jas juwi' uvas ri sib'alaj käwächinik . Ri wächinik ri kiya man käsach tä u wäch . Je k'u ri' ri nu Tat kuya na chiwe jachike ri kita' che pa ri nu b'i' .
58011004	Faith	Rumal ri kojonik ri qa mam Abel xuya jun sipanik cho ri Dios ri utz na chuwäch ri sipanik ri xuya ri Caín . Rumal ri' xq'alajisax rumal ri Dios chi jikom ranima' ri qa mam Abel , xuk'amowaj k'u ru sipanik . Je ri' , pune käminaq chik ri qa mam Abel , je' ta ne chi tajin kätzijon na kämik rumal chi xkojonik .
46004001	Recommendation	Chich'ob'o b'a' chi ri uj , xaq uj patänil taq re ri Cristo . Yo'm k'u chqe ru q'alajisaxik ru chomam loq ri Dios ri man etamtal tä kan nab'e .
66006013	Description	Ri ch'imil cho ri kaj xetzaq loq puwi' ri ulew , jas kub'an ri u che'al higos ketzaq loq ri räx taq u wäch aretaq käslab'isax rumal jun nimalaj kiäqiq' .
46010014	Recommendation	Rumal k'u ri' , loq'alaj taq qachalal , chitasa iwib' chrij ru q'ijilaxik taq tiox ri xa e b'anom kumal winaq .
45012021	Recommendation	Maya che ri etzelal chi käch'akan pa wi' , xane are chatch'akan at puwi' ri etzelal rumal ri utzil ri kab'ano .
55002014	Recommendation	Timoteo , k'o ri rajwaxik kana'taj chke ri qachalal kojonelab' . Cheapixb'aj cho ri Dios chi mech'ojin chkij taq tzij , chkij taq tijonik , chkij ri ki chomanik ri winaq rumal chi we ch'oj ri' man k'o tä käch'ak che , xane xa ketzaq ri qachalal rumal .
59004008	Recommendation	Chixqeb' ruk' ri Dios , ri Are' k'ut käqeb' na iwuk' ix . Ri ix ajmakib' , chiya b'a' kan u b'anik ri man utz taj , je' ta ne ri kich'aj ri i q'ab' rumal ri tz'il ri i chapom . Ri ix ri xaq kieb' kub'an ri i chomanik ix , kiwaj kib'an ri käka'n ri winaq ajuwächulew , xuquje' kiwaj kib'an ri kraj ri Dios . Rajwaxik b'a' kib'an ch'ajch'oj che ri iwanima' .
59002009	Sin	We k'u k'o jun ri más nim kiwil wi , are k'u ri jun chik kiwetzelaj na u wäch , mak ri' ri kib'ano . Ru Pixab' ri Dios kub'ij chi qas tzij ix makuninaq chuwäch ri Are' .
52004007	Grace	Man uj u sik'im tä k'u ri Dios rech käqatz'iloj ri qa k'aslemal , xane rech käqatas qib' chrij ronojel u wäch etzelal , käqajach qib' pu q'ab' ri Are' .
45001018	Sin	Q'alaj k'ut chi ri nimalaj royowal ri Dios käpe ajchikaj pa ki wi' ri winaq chuk'äjisaxik ki wäch konojel ri käka'n etzelal , ri man käka'n tä ri jikomal . Rumal k'u ri etzelal ri käka'no e k'ia winaq ri man käketamaj tä ri Qas Tzij .
62004007	Faith	Loq'alaj taq qachalal , rajwaxik chi käqaj qib' ri jun ruk' ri jun chik , rumal chi ri Dios kujraj . Jachin ri kraj ri rachalal , ralk'ual ri Dios ri' , xuquje' qas retam u wäch ri' ri Dios .
62002009	Sin	Jachin ri kub'ij chi käb'in pa ri saqil re ri qas tzij , käretzelaj k'u u wäch ri rachalal , k'ä sachinaq wa' we winaq ri' je' ta ne chi käb'in pa ri q'equm .
60004014	Grace	We xa rumal ri Cristo ketzelax na i wäch , kixyoq'ik , utz k'u iwe ix . Je ri' , rumal chi ri Loq'alaj Espíritu rech ri Dios qajinaq pi wi' . Qas tzij chi ri Cristo käyoq' kumal ri winaq , are k'u ri ix xa kiya u q'ij ri Are' .
44021019	Grace	Ri tat Pablo xuya rutzil ki wäch konojel , te k'u ri' xutzijoj na ronojel jas ru b'anom ri Dios chkixol ri nik'iaj winaq chik ri man e aj Israel taj rumal ri chak ru b'anom kuk' .
43008046	Sin	¿ Jachin chech alaq käkowinik kuq'alajisaj chi qas tzij k'o mak nu b'anom ? We k'u kinb'ij ri qas tzij , ¿ jas k'u che man käkoj tä alaq ri kinb'ij ?
58010017	Grace	Te ri' kub'ij : Man k'o tä jub'iq' ri ki mak ri käna'taj chi na chwe . Je ri' xuquje' ri etzelal ri ka'nom , — kächa' .
46001005	Grace	Rumal k'u rech chi xa ix jun ruk' ri Cristo , ri Dios u yo'm chiwe ronojel u wäch je'lalaj taq tewchib'al ajchikaj . Ri Are' xuya chiwe ronojel u wäch etamanik , xuquje' xuya chiwe chi kixkowinik kitzijoj wa' we etamanik ri' .
45015030	Recommendation	Qachalal , kixinb'ochi'j chi kinito' chupam ri chak ri tajin kintij nu chuq'ab' chub'anik , chib'ana orar pa nu wi' cho ri Dios . Kinb'ij wa' chiwe rumal rech ri Qajaw Jesucristo , xuquje' rumal chi ri Loq'alaj Espíritu kuya pa qanima' chi käqaj qib' ri jun ruk' ri jun chik .
43007020	Violence	Ri winaq xech'awik , xkib'ij : ¡ Xa k'o jun itzel espíritu chawe ! ¿ Jachin lo ri kraj katkämisanik ? — xecha che .
45003025	Grace	Ri Dios xukoj ri Cristo che sachb'al ki mak konojel ri winaq rumal ru kämikal cho ri cruz . Käkiriq k'u ri sachb'al ki mak we kekojon che ri Cristo . Je' xb'antaj wa' rech q'alaj chi ri Dios are qas jikom ranima' . Xril ri ki mak ri winaq ri ka'nom kanoq , man k'o tä k'u jas xub'an chke rumal ri nimalaj u paciencia .
43018018	Description	Sib'alaj k'äx tew tajin kub'ano . Rumal ri' ri patäninelab' xuquje' ri chajinelab' ki nuk'um jun q'aq' . E tak'atoj k'u chila' , tajin käkimiq' kib' . Ri tat Pedro xuquje' k'o kuk' , tajin k'u kumiq' rib' chrij ri q'aq' .
49006011	Recommendation	Chikojo ri to'b'al iwib' ri kuya ri Dios , junam jas ri kikoj jun atz'iaq , rech man kixtzaq tä rumal ri sub'unik ri kub'an ri Itzel chiwe .
43013037	Faith	Xub'ij k'u ri tat Pedro che : Wajaw , ¿ jas che man kinkowin taj kine' uk' la kämik ? Ri in kinya nu tzij chi kinkäm rumal ech la , — xcha che .
50004007	Faith	We je' kib'ano , ri Dios kub'an na chi kuxlan ri iwanima' . Je ri' chi ri winaq käkikajmaj na wa' chi man kixej tä iwib' . Ri uxlanem ri' ri kuya ri Dios chiwe kuchajij na ri iwanima' xuquje' ri i chomanik , rumal chi käku'b'i na i k'ux chrij ri Cristo Jesús .
59003009	Faith	Ruk' ri qaq' käqaya u q'ij ri Qajaw Dios ri qa Tat . Ruk' ri qaq' xuquje' keqayoq' ri winaq ri e b'anom rumal ri Dios ri xaq jub'iq' man e junam tä ruk' .
46005010	Sin	Man kinb'ij taj chi mat kixch'aw chi chke ri winaq ri je' käka'n wa' ri e k'o cho ruwächulew , ri käkitzukuj xaq xuwi ri kech ri e are' , ri elaq'omab' , o ri kekiq'ijilaj taq tiox . We ta je ri' , rajwaxik ri' chi kixel b'i cho ruwächulew .
44026009	Sin	Ri in , in xuquje' nab'e xinchomaj in chi rajwaxik kinb'an k'ia u wäch k'äx chke ri winaq ri ki taqem ru tijonik ri Jesús aj Nazaret .
61002014	Sin	Amaq'el aretaq käkil jun ixoq , käkirayij u wäch . Man kekos tä chub'anik ri mak . Kekisub' ri winaq ri man qas tä ki jikib'am ri kanima' chrij ri Dios , xuquje' k'amaninaq chke ru rayixik k'ia u wäch jastaq . E winaq wa' ri q'atom tzij pa ki wi' rumal ri Dios chi käk'äjisax na ki wäch .
43010012	Description	Are k'u ri ajyuq' ri xuwi kuchomaj ri tojb'al re , aretaq kärilo käpe ri utiw , keuya kan ri chij , kanimajik . Je ri' kub'ano rumal chi man are tä qas kajyuq' ri chij , xuquje' ri chij man e rech tä ri are' . Käpe k'u ri utiw keuchap ri chij , keujab'uj .
59001019	Recommendation	Loq'alaj taq qachalal , chna'taj wa' chiwe . Chijujunal b'a' rajwaxik chi qas ix sak'aj chutatab'exik na ri käkib'ij nik'iaj chik . Man chanim taj kixch'awik , xane utz kib'an chuchomaxik ri kib'ij . Man xaq tä chanim käpe ri iwoyowal .
46009014	Recommendation	Je k'u wa' ri taqanik ru yo'm ri Qajaw Jesús , chi ri käkitzijoj ri Utzalaj Tzij re ri Evangelio , che wa' we chak ri' käkesaj wi ri tzuqub'al kib' .
43012046	Grace	In ri' ri kinya saqil , in petinaq cho ruwächulew rech jachin taq ri kekojon chwe , man kekanaj tä kan pa ri q'equm .
43005014	Description	Te ri' ri Jesús xuriq ri achi pa ri nimalaj rachoch Dios , xub'ij che : ¡ Chilampe la ! — xcha' . Kämik ri lal utz chik . Mämakun chi b'a' la , mäpe chi ne jun k'äx chik chij la ri más nim na , — xcha ri Jesús che .
46016014	Recommendation	Ronojel ri kib'ano , chib'ana wa' rumal chi keiwaj konojel .
43014015	Recommendation	We ri ix qas kiniwaj , kinimaj na ri' ri nu taqanik .
58012025	Recommendation	Chiwila b'a' iwib' , miwetzelaj u wäch ri Jun ri tajin käch'awik , xane chitatab'ej . Man k'o tä jun chke ri winaq aj Israel ri xkowinik xuto' rib' aretaq xketzelaj u wäch ri Dios ri xeupixb'aj waral cho we uwächulew rumal ri qa mam Moisés . We je ri' , ¿ a kujkowin ne lo uj käqato' qib' we käqetzelaj u wäch ri Jun ri kujupixb'aj loq chila' chikaj ? ¡ Man kujkowin taj !
48004008	Sin	Ri ix nab'e kanoq aretaq man qas tä iwetam u wäch ri Dios , xa i kojom iwib' che ki patänixik taq tiox ri man qas e dios taj .
44003026	Grace	Aretaq ri Dios xuk'astajisaj ru K'ojol chkixol ri käminaqib' , nab'e xutaq b'i uk' alaq , alaq ri' ri winaq aj Israel , rech kätewchix na alaq , rumal chi ri Are' kub'ano chi chjujunal alaq kätas ib' alaq chrij ri etzelal , — xcha ri tat Pedro chke .
44010039	Violence	Ri uj k'ut qas xqil wa' ronojel ri xub'an ri Jesús pa taq ri juyub' re Judea xuquje' pa ri tinimit Jerusalén . Te k'u ri' xkämisaxik , xrip cho ri cruz .
46001010	Recommendation	Qachalal , kixinb'ochi'j pa ru b'i' ri Qajaw Jesucristo chi kib'an utzil chixol . Chijunamaj b'a' i wäch , xa k'u mitasala iwib' . Xane rajwaxik chi junam ix k'o wi , chi kijunamaj ri i chomanik , rech xa junam ri i rayib'al .
51001021	Sin	Ri ix nab'e kanoq i xutum kan ri Dios , i b'anom k'u i k'ulel che pa ri iwanima' rumal ri man utz taj ri xib'an na , xuquje' ri xichomaj . Kämik k'ut ri Dios ix rutzirisam chik ruk' ri Are' .
55002022	Recommendation	Ri at , Timoteo , chaya b'a' kan ri man utz taj ri käkaj käka'n ri alab'om , ri alitomab' ri mäja' käk'oji ki chomanik . Ri at k'ut , chataqej u b'anik ri utz pa ra k'aslemal cho ri Dios . Chatkojon che ri Dios , cheawaj ri winaq , chab'ana ri utzil kuk' konojel . Match'ojin kuk' rech kuxlan rawanima' . Chab'ana wa' junam kuk' konojel ri kojonelab' ri tajin käkita' toq'ob' che ri Qajaw Jesús , ch'ajch'oj k'u ri kanima' .
51003001	Faith	Ri ix , ix k'astajinaq chik chkixol ri käminaqib' junam ruk' ri Cristo . ( Kel kub'ij wa' chi b'anom k'ak' che ri i k'aslemal rumal ri Are' . ) We je ri' , rajwaxik chi kitzukuj ri utzil ri käpe chila' chikaj ri t'uyul wi ri Cristo pa ru wikiäq'ab' ri Dios .
66008007	Violence	Aretaq ri nab'e ángel xroq'isaj ru tun , k'o saqb'äch xuquje' q'aq' yujtal ruk' kik' ri xek'iäq puwi' ruwächulew . Ri urox u ch'aqapil ruwächulew xk'atik junam ruk' ri urox mulaj chke taq ri che' . Xuquje' ri urox mulaj che ri räx q'ayes ri e k'o chuwäch xek'atik .
66011017	Faith	Xkib'ij : Kujmaltioxin che la , Qajaw Dios , lal ri' ri Dios ri k'o ronojel u wäch chuq'ab' ruk' , lal ri' ri k'o la ojer , ri k'o la kämik , ri xuquje' käpe na la . Je ri' , rumal chi kojom la ri nimalaj chuq'ab' la , k'utum k'u la kämik chi k'o taqanik pa q'ab' la .
43004010	Grace	Ri Jesús xch'awik , xub'ij che : We ta etam la jas ri kusipaj ri Dios , xuquje' we ta etam la jachin ri in ri tajin kinta' nu joron che la , ri lal qas tzij käta' la joron la ri' chwe in , kinya k'u na k'aslik joron che la , — xcha che .
51003004	Grace	K'o ri qas qa k'aslemal rumal ri Cristo ri k'o pa qanima' . Aretaq k'ut käpe chi ri Are' , are chi' ri kilitaj na i wäch ruk' ri Are' , känimarisax k'u na i q'ij junam ruk' .
43020031	Faith	Xetz'ib'ax k'u wa' ri k'o waral rech ri ix kikojo chi ri Jesús are ri Cristo , ru K'ojol ri Dios , rech aretaq kixkojon che ri Are' , kiriq na ri k'aslemal ri man k'o tä u k'isik , — xcha chke .
62004006	Faith	Ri uj , uj rech ri Dios . Apachike winaq ri qas retam u wäch ri Dios kuta ri' ri qa tzij . Jachin k'u ri man rech tä ri Dios man kuta tä ri' . Je ri' kujkowinik käqetamaj jachin ri k'o ri Espíritu pa ranima' ri kub'ij ri Qas Tzij , käqetamaj k'ut jachin ri k'o ri espíritu pa ranima' ri kub'an sub'unik .
65001012	Description	We achijab' ri' sib'alaj k'äx ri käka'no . Xaq e esal taq k'ixb'al pa taq ri i nimaq'ij aretaq kimulij iwib' ruk' kikotemal rumal chi kiwaj iwib' , kixwi' k'u ruk' utzil . Ri e are' kewi' iwuk' , käkitij ronojel ri käkaj , xaq k'u tze' käkilij . Man kek'ix taj , man k'o tä k'u nim chkiwäch . Xuwi ri e are' käkilij kib' . E je' ta ne ajyuq'ab' ri man kena'taj tä ri ki chij chke . E junam ruk' ri sutz' ri man kuk'am tä jäb' , ri kek'am b'i rumal ri kiäqiq' . E junam kuk' ri che' ri man kewächin taj , pune are u q'ijol ri käkiya ki wäch . E je' ta ne ri che' ri xechaqi'jik , ri e b'oqom chi apanoq , ri ya e käminaq chik .
44005015	Description	Xa kumal ri kajmab'al ri tajin käka'n ri apóstoles , ri winaq xekesaj loq ri ki yawab' pa taq ri b'e , xekiya pa taq ch'at , cho taq pop rech aretaq kok'ow ri tat Pedro chkixkut , xuwi ta ne ru nanoch' käqaj pa ki wi' rech keutzirik .
49006016	Faith	Rajwaxik b'a' xuquje' chi sib'alaj kixkojonik , rumal chi are wa' je' ta ne jun nimalaj perepik ch'ich' ri to'b'al iwib' ri kiwuk'aj . Ruk' wa' kixkowinik kichup na ronojel ri k'iäqb'al ri kenikowik ri kuk'iäq ri Itzel chiwij .
51003023	Recommendation	Ronojel ri kib'ano , chib'ana wa' ruk' kikotemal je' ta ne are tajin kipatänij ri Qajaw Jesús , man are tä k'u ri winaq .
58012016	Recommendation	K'o b'a' jun chiwe je' mub'ano xa jas ri käka'n ri tz'i' ri xaq käkiriq kib' , man k'o tä ki pixab' , o kub'an na ri äwas u b'anik , jas ri xub'an ri Esaú ri xa rumal jun rikil xuk'ayij ri tewchib'al ri ya'tal che ri nab'eal ala .
43018040	Sin	Te ri' konojel ko xech'awik , xkib'ij : ¡ Mätzoqopij la b'i ri are' ! ¡ Are tzoqopij la b'i ri Barrabás ! — xecha' . Are' k'u jun elaq'om wa' ri Barrabás .
55003004	Sin	Käka'n na k'äx chke taq ri kachi'l , kekijach na kan pa ki q'ab' ri ki k'ulel . Man käkichomaj tä na jas ri tajin käka'no , xa käka'n ri käkaj ri e are' . Sib'alaj käkinimarisaj na kib' , käkichomaj chi xuwi ri e are' k'o ketamb'al . Ke' na kanima' kuk' ri jastaq rech ri uwächulew . Are k'u ri Dios , man käkaj taj .
50002009	Grace	Rumal wa' ri Dios xuya che ri Jesús chi nim na u q'ij chkiwäch konojel , xuquje' xuya che chi nim kil wi na ru b'i' ri Are' chuwäch ri ki b'i' konojel .
61001016	Description	Man xaq tä k'u molom taq tzij re sub'unik ri pa ki jolom winaq kepe wi ri qa tzijom chiwe chuk'utik chi qas tzij käpe chi na jumul ri Qajaw Jesucristo ruk' nimalaj u chuq'ab' . ¡ Are ri uj , uj ri' ri xujilowik ! Are ruk' ri qa waq'äch uj ri xqil ri Qajaw Jesús chi sib'alaj je'l ri Are' , sib'alaj nim u q'ij .
61003016	Sin	Pa konojel taq ri wuj ri u tz'ib'am are tzijoninaq chrij ronojel wa' ri nu b'im chiwe . Qas tzij chi e k'o jujun chke ru tzij ri k'äx ki ch'ob'ik . Are k'u ri winaq ri man k'o tä ketam , xuquje' ri kojonelab' ri xa kieb' kanima' kekojonik , e are' käkijechb'a' ri käkib'ij we wuj ri' , junam jas ri käka'n che ri nik'iaj chik re ru Loq' Pixab' ri Dios ri Tz'ib'talik . Aretaq je' käka'n wa' , xa k'äx tajin käkik'am loq pa ki wi' , käsach k'u na ki wäch .
44014014	Description	Aretaq k'ut ri kieb' apóstoles , ri tat Bernabé rachi'l ri tat Pablo , xkil ri tajin käka'no , xkijis ri katz'iaq chkij . ( Ri xka'n ri apóstoles , are kuk'ut chkiwäch ri winaq chi sib'alaj äwas ri tajin käka'no . ) Xkinim kib' chkixol ri winaq , xkiraq ki chi' , xkib'ij :
45015008	Faith	Je' kinb'ij chiwe rumal chi ri Cristo xpe che ki patänixik ri winaq aj Israel , rech je' kelik jas ri xub'ij kan ri Dios chke ri qa mam ojer , xuquje' chuk'utik chi qas jikom ranima' ri Dios chub'anik ri kub'ij .
59001026	Sin	We k'o jun kuchomaj chi are utzalaj kojonel , man retam tä k'ut kujik' ri raq' , wa' we winaq ri' xaq tajin kusub' rib' . Ri kojoninaq wi ri are' , man k'o tä k'u u patän wa' che .
43015020	Recommendation	Chna'taj b'a' chiwe jas ri xinb'ij chiwe : “ Man k'o tä jun patäninel ri nim na u b'anik chuwäch ru patrón . ” We ri in käb'an k'äx chwe kumal ri winaq , ri ix xuquje' käb'an na k'äx chiwe kumal . We k'u ki nimam ri nu tijonik in , xuquje' käkinimaj na ri i tijonik ix .
43008031	Faith	Xub'ij k'u ri Jesús chke ri winaq aj Israel ri xekojon che : We ri alaq kätaqej alaq u b'anik ri nu b'im chech alaq , qas tzij alaq nu tijoxelab' , — xcha chke .
44007011	Description	Xpe k'u wi'jal xuquje' nimalaj k'äxk'ol puwi' ronojel ri Egipto , xuquje' puwi' ronojel ri Canaán . Ri qa nan qa tat ojer man k'o tä chi ri käkitijo .
63001004	Faith	Sib'alaj käkikot wanima' rumal chi nu riqom jujun chke ri awal ri tajin käkitaqej ri Qas Tzij re ru Loq' Pixab' ri Dios , junam jas ri taqanik ri yo'm chqe rumal ri Are' .
54005008	Faith	We k'u k'o jun kojonel ri man kok tä il che ki to'ik ri rachalaxik , o ri ralk'ual , man qas tzij tä ri' chi kojonel . Nim na ru mak ri' chuwäch jun ri man k'o tä jumul ri kojoninaq .
58010022	Faith	Rumal ri' rajwaxik kujok cho ri Dios ruk' jikomalaj qanima' ri man k'o tä wi etzelal . Qas k'u kujkojon che , man kub'an tä kieb' qa k'ux . Ri Are' k'ut u b'anom ch'ajch'oj che ri qanima' rech man käqana' taj chi k'o qa mak , ch'ajom chi k'ut ri qa cuerpo ruk' saq joron .
48001023	Description	Ri e are' xuwi ki tom u tzijol : “ Ri achi ri xub'an k'äx chqe nab'e , kämik kutzijoj ru Loq' Pixab' ri Dios chrij ri kojonik ri xraj xusach u wäch nab'e , ” — xecha ri' .
44027034	Recommendation	Kinta' toq'ob' chech alaq chi käwi' alaq . Are rajwaxik wa' rech k'o chuq'ab' alaq chuto'ik ib' alaq . Man k'o tä k'u ne jun u wi' jun chech alaq ri käsach na u wäch , — xcha chke .
66002003	Faith	Pune a riqom k'äx , a chajim paciencia . Pune nim ri chak a b'anom rumal wech in , man at kosinaq taj .
56002002	Recommendation	Cheatijoj ri achijab' ri ya k'o chi ki junab' chi mäkiya u wi' ri käkitijo , o apachike ri käka'no , chi man xaq tä kexi'ninik , rech nim ke'il wi , xuquje' utz ri kechomanik , man käka'n taj xa jas ri käkaj ri e are' . Rajwaxik chi jikom ri kanima' pa ronojel , chi e are' utzalaj taq kojonelab' , kekaj ri winaq , xuquje' nim ri ki paciencia chuch'ijik ronojel ri käpe pa ki wi' .
44017030	Recommendation	Ojer kanoq ri Dios xaq xukuy ri ki mak ri winaq rumal chi man xkich'ob' taj jas ri tajin käka'no . Are k'u ri kämik kuya u b'ixik chke konojel ri winaq pa ronojel tinimit chi käkik'ex kanima' , käkik'ex k'u ki chomanik .
43019025	Description	Chunaqaj ri cruz ri ripom wi ri Jesús k'o ru nan , k'o ru chaq' ru nan , k'o ri nan María ri rixoqil ri tat Cleofas , xuquje' k'o ri nan María ri aj Magdala .
66019013	Description	U kojom jun u q'u' ri tz'ajom che kik' . Ru b'i' k'ut are “ Ru Tzij ri Dios ” .
46008009	Recommendation	Qas chiwila' chi mäqaj ne jun qachalal pa mak ri mäja' k'o u chuq'ab' ru kojonik xa rumal chi kuya' kib'ano jachike ri kiwaj .
44013034	Grace	Ri Dios k'ut xub'ij chi kuk'astajisaj na chkixol ri käminaqib' rech man käq'ay tä ru cuerpo . Je ri' kub'ij ru Loq' Pixab' ri Dios jawije' ri tz'ib'tal wi : “ Kintoq'ob'isaj na i wäch jas ri xinchi'j che ri i mam David , ” — kächa' .
43014020	Faith	Pa ri q'ij ri' ri ix kiwetamaj na chi ri in , in k'o ruk' ri nu Tat , xuquje' chi ri ix , ix k'o wuk' in . Kiwetamaj na chi ri in , in k'o iwuk' ix .
62002003	Faith	Q'alaj ri' chi qas tzij qetam u wäch ri Dios , we käqanimaj ru Pixab' ri Are' .
43008024	Sin	Rumal ri' xinb'ij chech alaq chi pa ri mak alaq käkäm wi alaq . Rumal chi we man käkoj tä alaq chi in ri' ri tajin kinb'ij , pa ri mak alaq käkäm wi na alaq , — xcha chke .
66017006	Sin	Te ri' xinwilo chi ri ixoq q'ab'arinaq rumal ru tijik ri ki kik'el ri winaq ri e rech ri Dios , xuquje' rumal ru tijik ri ki kik'el ri e kämisam rumal chi xkitzijoj ronojel ri xub'an ri Jesús . Aretaq xinwilo , sib'alaj xinkajmaj wa' .
58012017	Description	Iwetam k'u ix chi te ri' aretaq ri Esaú xraj xtewchixik , man xkowin tä chi ru tat xutewchij . Pune sib'alaj xoq' ri Esaú , man xuriq tä chi ri are' jas xub'an chuk'exik ri xb'antaj rumal .
43007012	Description	Chkixol k'u ri winaq , k'ia ri käb'ix chrij ri Jesús . Jujun käkib'ij : “ Are jun utzalaj achi , ” — kecha' . Nik'iaj chik käkib'ij : “ Man are tä utzalaj achi , rumal chi keusub' ri winaq , ” — kecha' .
44011021	Faith	Xyi' k'u ki chuq'ab' rumal ri Dios , je ri' chi e k'ia xekojonik , xkiya kan ri ojer ki k'aslemal , xkik'amowaj ri Qajaw Jesús pa kanima' .
52002004	Faith	Ri Dios k'ut qas utz xril na ri qanima' , rumal ri' xuya pa qa q'ab' ru tzijoxik ri Utzalaj Tzij re ri Evangelio , je' jas ri käqatzijoj . Man k'o tä käqesaj che , man käqaya tä k'u u wi' . Man are tä käqatzijoj jachike ri utz käkita wi ri winaq , xane jachike ri käqaj chuwäch ri Dios ri käka'y pa qanima' .
46015057	Grace	Maltiox k'u che ri Dios chi kuya chqe chi kujch'akan na rumal ri Qajaw Jesucristo .
54005005	Faith	Are k'u ri ixoq ri qas tzij malka'n , ri kanajinaq kan u tukiel , ri man k'o tä käch'aw u k'ux che , ku'l k'u u k'ux wa' chrij ri Dios . Kub'an orar ri' , kuta' ru tob'anik ri Dios pa ru k'aslemal ronojel q'ij chi paq'ij chi chaq'ab' .
43016024	Grace	K'ä we kämik ri' ri ix man k'o tä jas ri i tom pa ri nu b'i' . Chita' b'a' , käya'taj k'u na chiwe rech qas käkikot ri iwanima' , — xcha chke .
46007021	Recommendation	We at k'o pu q'ab' jun patrón aretaq xatsik'ixik , matok il rumal . We k'u käyi' chawe chi kawesaj awib' pu q'ab' ri a patrón , chab'ana wa' .
65001019	Sin	E are taq wa' ri kekojow ki k'ux ri qachalal rech käkitasala kib' . Utz käkil wi ri winaq ri' ru b'anik xaq jas ri käkaj ri e are' , man k'o tä k'u ri Espíritu rech ri Dios pa kanima' .
48001006	Sin	Sib'alaj kinkajmaj wa' chi chanim tajin kiya kan ri Dios , ri xixusik'ij rumal ri toq'ob' ri xub'an Cristo chqe , tajin k'u kitaqej u tzijoxik jun “ evangelio ” chik ri jun chi wi .
58012014	Recommendation	Chikojo i chuq'ab' rech k'o utzil chixol nimalaj iwonojel . Chitasa iwib' chrij ronojel u wäch etzelal , rumal chi we man ch'ajch'oj ru k'aslemal jun cho ri Dios , man käril tä ri' u wäch ri Qajaw Jesús .
43021006	Description	Te ri' xub'ij ri Jesús chke : Chik'iäqa ri k'at pa ru wikiäq'ab' ri barco , k'o k'u na ri kichapo , — xcha ri' chke . Je' k'u xka'no . Te ri' man xekowin tä chi k'u che resaxik loq ri k'at chapäb'al kär pa ri ja' rumal chi sib'alaj xnoj ri k'at che taq kär .
46007019	Recommendation	We kojom retal ri ojer trato che ri qa cuerpo o man kojom taj , man are tä ri' ri nim u b'anik , xane are la' chi kujniman chke taq ru taqanik ri Dios .
45012008	Recommendation	We yo'm che jun chi käkowinik kuwalijisaj kanima' nik'iaj chik , chutzaq u q'ij chub'anik wa' . We yo'm che jun chi käsipanik , muya xa rumal chi k'o ri kraj . We yo'm che jun chi kuk'am ki b'e nik'iaj chik , chuna' na jas ri kub'ano . We k'u yo'm che jun chi keuto' ri k'o ki rajwaxik , chub'ana wa' ruk' kikotemal .
44019002	Faith	Xuta' k'u chke we kojonelab' ri' , xub'ij : ¿ A xqaj ri Loq'alaj Espíritu puwi' alaq aretaq xkojon alaq ? — xcha chke . Ri e are' xech'awik , xkib'ij che : Man jub'iq' taj qa tom u tzijol wa' chi k'o jun Loq'alaj Espíritu , — xecha che .
53003014	Recommendation	We k'o jachin jun ri man kunimaj tä ri xqab'ij pa we wuj ri' , chikojo retal jachinoq , miwachi'laj chik rech käk'ixik .
46015050	Sin	Ri kel kub'ij ri tajin kinb'ij chiwe , qachalal , are la' chi uj ruk' ri qa cuerpo ri' ri xa re ti'j , re b'aq man kuya' taj kujopan chila' chikaj jawije' ri kätaqan wi ri Dios pa qa wi' . Ri xa käq'ayik man kuya' taj chi mat k'o u k'isik .
43006027	Recommendation	Mok il alaq chutzukuxik ri wa ri xa käsach u wäch , xane are rajwaxik chi kok il alaq chutzukuxik ri wa ri man käsach tä u wäch , ri kuya chech alaq ri qas k'aslemal ri man k'o tä u k'isik . Are wa' ri wa ri kinya na in chech alaq , in ri' ri Ralk'ual ri Dios ri Qas Winaq . Rumal wa' u k'utum ri Dios qa Tat chi ruk' Are' in petinaq wi , — xcha ri Jesús chke .
59004003	Sin	We k'u kita' wa' che ri Dios , ri Are' man kuya tä chiwe , rumal chi man qas utz ri iwanima' chuta'ik ri kita' che . Are k'u kiwaj chi käyi' chiwe ri xaq kikoj chupam jachike ri kiwaj .
49005020	Faith	Amaq'el chimaltioxij ronojel che ri Dios qa Tat pa ru b'i' ri Qajaw Jesucristo .
48003006	Faith	Ri qa mam Abraham xkojon che ri Dios , rumal k'u ri' xq'alajisax rumal ri Dios chi jikom ranima' ri are' .
66021023	Grace	Ri tinimit man rajwaxik taj chi käka'y ri q'ij puwi' , man rajwaxik tä k'u ri ik' rumal chi ri je'lalaj u juluwem ri Dios are käka'y puwi' . Ri Alaj Chij k'ut Are u saqil .
45008009	Faith	Ri ix k'ut man b'enaq tä iwanima' chub'anik xaq jas ri kiwaj ix , xane are kib'ano jas ri kraj ri Loq'alaj Espíritu , we qas k'o ri Espíritu rech ri Dios pa ri iwanima' . Jachin k'u ri man k'o tä ri Espíritu rech ri Cristo pa ranima' , man rech tä ri Cristo ri' .
45011023	Faith	Ri winaq aj Israel k'ut , we kekojon na ri e are' , ketzelej na ruk' ri Dios , kenak' chi na koq jumul chik che ri che' rumal chi ri Dios käkowinik keunak' chi na koq jumul chik .
66014005	Description	Man käriqtaj tä jun b'anal tzij chkixol , xane ch'ajch'oj ri kanima' cho ri je'lalaj u t'uyulib'al ri Dios .
44024014	Faith	Kinq'alajisaj k'u chuwäch la , chi ri in are tajin kinpatänij ri ki Dios ri qa nan qa tat ojer . Je' tajin kinb'ano jas ri kub'ij ru tzij ri Jesús ri qas K'amal qa B'e , ri käkib'ij ri winaq aj Israel chi are' jule' tijonik wa' ri man qas tzij taj . Kinkoj in xuquje' ronojel ri tz'ib'tal pa taq ri wuj re ru Pixab' ri Moisés , xuquje' ri tz'ib'tal pa taq ri ki wuj ri q'alajisal taq re ru Loq' Pixab' ri Dios .
45013008	Recommendation	We k'o a k'as ruk' jun winaq , chatojo . Chk'oji k'u ri utzalaj qa k'as chi käqaj qib' ri jun ruk' ri jun chik . Jachin k'u ri keraj ri rach taq winaq , u b'anom ri' jas ri kub'ij ri Pixab' .
66016009	Sin	Konojel k'ut sib'alaj xek'atik . Pune ta je ri' , man xkik'ex tä ri kanima' , ri ki chomanik , man xkiya tä k'u u q'ij ri Dios , xane xa xkib'ij tzij ri äwas u b'ixik chrij ri Dios ri k'o u taqanik pa ki wi' taq we k'äxk'ol ri' .
66021012	Description	Ri tinimit sutim rij che jun nimalaj tapya ri naj paqalinaq . E k'o kab'lajuj uchib'e che ri tapya , e k'o k'u jujun ángel chuchi' taq ri uchib'e . Ri ki b'i' ri kab'lajuj tinimit re Israel e tz'ib'tal cho ri jujun porta re ri uchib'e .
48003013	Grace	Ri Cristo xujutoro , xujuto' rech man kuya' taj käq'at tzij pa qa wi' chi käk'äjisax qa wäch xa rumal rech ri Pixab' . Ri Are' xuriq wa' we k'äx ri' rumal qech uj . Tz'ib'tal k'u pa ru Loq' Pixab' ri Dios , kub'ij : “ Käk'äjisax na u wäch ronojel winaq ri käxekb'ax cho jun che' , ” — kächa' .
48001013	Sin	Ri ix i tom jas je' ri xinb'an pa ri nu k'aslemal nab'e kanoq , aretaq xintaqej na ri e kojoninaq wi ri winaq aj Israel . Iwetam chi sib'alaj xinb'an k'äx chke ri winaq ri e rech ri Dios , e are k'u wa' ri qachalal kojonelab' . Are ta xwaj xinsach ki wäch .
66020002	Description	We ángel ri' xuchap ri nimalaj itzel kumätz , ri ojer kumätz ri käb'ix Itzel xuquje' Satanás che u b'i' . Mil junab' k'ut xuxim na ruk' ri ximib'al re ch'ich' .
44008009	Description	K'o k'u jun tata' pa ri tinimit ri' , Simón u b'i' , ri nab'e kanoq xub'an ri itzinik , xesub' ri winaq aj Samaria rumal . Xub'an che rib' chi ri are' sib'alaj nim u b'anik pa ri tinimit .
50003010	Faith	Ri kwaj in kämik , are chi qas tzij kinwetamaj na u wäch ri Cristo , xuquje' chi käk'oji na ri nu chuq'ab' junam jas ri xukoj ri Dios aretaq xuk'astajisaj ri Jesucristo chkixol ri käminaqib' . Kwaj kinriq k'äx junam ruk' ri Cristo . Kwaj chi junam ri wanima' in ruk' ri ranima' ri Cristo aretaq xkäm ri Are' rumal wech .
54005022	Recommendation	Aretaq kaya ra q'ab' puwi' jun ri kok che k'amal ki b'e ri kojonelab' , mab'an wa' xaq ruk' aninaqil . Mab'an ne awe ri mak ri kub'an jun chik . Chachajij awib' , matqaj pa mak .
56002003	Recommendation	Xuquje' cheatijoj ri ixoqib' ri ya k'o chi ki junab' chi rajwaxik utz ri ki k'aslemal cho ri Dios , chi mäkiyak tzijtal , meq'ab'arik , xane rajwaxik käkik'ut ri utzalaj no'j chkiwäch ri nik'iaj chik .
46007038	Recommendation	Je k'u ri' jachin ri kuya ri u mia'l che k'ulanem , are utz ri' . Jachin k'u ri man kuya tä ri u mia'l che k'ulanem , are utz na ri kub'ano .
59001022	Recommendation	Rajwaxik k'ut chi qas kib'ano jas ri kub'ij ru Loq' Pixab' ri Dios . Man xuwi taj kitatab'ej . We xaq xuwi kitatab'ej , man kib'an tä k'u ri kub'ij , xaq tajin kisub' iwib' ri' .
43007001	Violence	Te k'u ri' ri Jesús xub'inib'ej ri Galilea . Man kraj taj käk'oji pa Judea rumal chi ri winaq aj Israel käkaj käkikämisaj .
46001030	Grace	Tzare k'u ri Dios u b'anom chiwe chi xa ix jun chik ruk' ri Cristo Jesús . U b'anom chi rumal ri Cristo k'o chi ri qa no'j , xuquje' chi rumal ri Are' käjikomataj ri qanima' chuwäch ri Dios , uj jachom pu q'ab' , qa riqom k'u ru tob'anik .
43013005	Description	Te ri' xuya joron pa jun palangana , xuchap u ch'ajik kaqan ru tijoxelab' , xusu' k'u ruk' ri toalla ri ximital xe' ru pam .
44022004	Violence	Nab'e kanoq ri in xinb'an na k'äx chke konojel ri e kojoninaq che ri Utzalaj Tzij re ri Evangelio , xintzukuj k'u ki kämisaxik . Xeinchap achijab' , ixoqib' , xeinkoj k'u pa che' .
43007043	Description	Je k'u ri' ri winaq xkitasala kib' rumal rech ri Jesús .
60005002	Recommendation	Cheichajij ri qachalal kojonelab' ri e yo'm pa i q'ab' , junam jas ri kub'an jun utzalaj ajyuq' che ki chajixik ru chij . Chib'ana wa' ruk' jun utzalaj iwanima' , xa jas ri kraj ri Dios , man xaq tä rumal chi ix taqom chub'anik wa' . Man keichajij tä k'u ri e are' xaq xuwi rech kich'ak puaq , xane chib'ana wa' rumal chi are ri qas kiwaj kib'ano .
46015056	Sin	Ri käyo'w u chuq'ab' ri kämikal chub'anik k'äx chqe , tzare ri mak . Are k'u ri käyo'w u chuq'ab' ri mak tzare ri ojer Pixab' .
59005004	Sin	¡ Chitampe' ! Ri ajchakib' ri xeyakow ri i kosecha käkoq'ej ri ki rajil ri iwelaq'am kan chke . Kel kub'ij wa' chi man i yo'm tä ri tojb'al ke . Opaninaq k'u ri koq'ej chuwäch ri Qajaw Dios ri k'o u taqanik puwi' ronojel . ¡ Ri Are' k'ut u tom ri ki tzij !
60002001	Recommendation	Rumal k'u ri' chiya b'a' kan u b'anik ronojel u wäch etzelal , mixsub'un chik , mib'an xaq kieb' i wäch , k'äx mina' chkij nik'iaj winaq chik aretaq käkiriq utzil , man kiyak tä k'u tzij .
46007039	Recommendation	Ri ixoq ri k'ulanik k'o ri' pu q'ab' ri rachajil rumal ri pixab' we k'asal na ri are' . We k'u käkäm ri rachajil , k'ä te ri' kuya' käk'uli ruk' jachin ri kraj ri are' , xaq xuwi k'ut we kojonel ri' che ri Qajaw Jesús .
55002018	Sin	We tata'ib' ri' , e tzaqinaq , ki yo'm kan ri qas tzij rech ru Loq' Pixab' ri Dios , käkib'ij chi ya xk'ulmataj ri ki k'astajib'al ri käminaqib' . Rumal k'u wa' jujun chke ri kojonelab' tajin kub'an kieb' ki k'ux , jun chi wi ri ki chomanik .
48005006	Faith	We k'u xa uj jun chik ruk' ri Cristo Jesús , man k'o tä u patän ri' we käkoj ri retal ri ojer trato che ri qa cuerpo o we man käkoj tä ri' . Ri k'o u patän are la' chi uj kojoninaq che ri Cristo . Are k'u wa' käb'anow chqe chi qas keqaj konojel ri winaq .
58005009	Grace	Je ri' qas xujach rib' chub'anik ronojel ru rayib'al ri Dios . Rumal k'u ri Are' xpe ri tob'anik ri man k'o tä u k'isik ri kuya ri Dios chke konojel ri keniman che .
46016001	Recommendation	Aretaq kimulij ri puaq che ki to'ik ri qachalal kojonelab' , chib'ana ix jas ri xinb'ij chke ri qachalal kojonelab' ri e k'o pa taq ri tinimit re Galacia .
49005022	Recommendation	Ri ixoqib' ri e k'ulan chik cheniman b'a' chke ri kachajil , junam jas ri käka'no , keniman che ri Qajaw Jesús .
43008012	Faith	Xtzijon chi jumul ri Jesús kuk' ri winaq , xub'ij chke : In ri' , ri in kinya saqil chke ri winaq cho ruwächulew . Jachin ri käpe wuk' , käk'oji na ri saqil ruk' ri kuya k'aslemal , man käb'in tä chi k'u pa ri q'equm , — xcha chke .
65001017	Recommendation	Are k'u ri ix , loq'alaj taq qachalal , chna'taj chiwe ri tzij ri b'im kan ojer kumal ri apóstoles , ri u taqo'n ri Qajaw Jesucristo .
44017025	Grace	Man rajwaxik tä u to'ik kumal ri winaq , man k'o tä k'u jas jun rajwaxik che . Are k'ut yo'winaq ri qa k'aslemal nimalaj qonojel , u yo'm ri kuxlab' konojel ri k'o ki k'aslemal . Xuquje' u yo'm juntir ri kajwataj chqe , — kächa' .
62005009	Faith	Ri uj käqakoj ri ki tzij ri winaq chrij ri xkilo , xuquje' chrij ri xkito . Nim k'u na u b'anik ri xuq'alajisaj ri Dios chrij ri Cristo ru K'ojol .
45013014	Faith	Mäqa'n wa' , xane qakojo ri Qajaw Jesucristo , je' ta ne chi are to'b'al qib' ri kukoj jun soldado pa ri ch'oj . Michomaj k'u u b'anik ri i rayib'al ri man utz taj .
58011030	Description	Rumal ri kojonik xetzaq ri pimaq taq tapya ri e k'o chrij ri tinimit Jericó , aretaq e b'ininaq chi wuqub' q'ij ri winaq aj Israel chrij .
44019011	Grace	Ri Dios k'ut xub'an nimaq taq kajmab'al rumal ri tat Pablo .
43008034	Sin	Ri Jesús xub'ij chke : Qas tzij kinb'ij chech alaq chi konojel ri kemakunik e kojom ri' che patänil taq re ri mak .
62004011	Faith	Loq'alaj taq qachalal , we je wa' u b'anom ri Dios chqe rumal chi sib'alaj kujraj , ri uj xuquje' rajwaxik käqaj qib' ri jun ruk' ri jun chik .
44002028	Grace	K'utum la ri b'e chnuwäch ri käk'aman b'i pa ri qas k'aslemal , k'o k'u na nimalaj nu kikotemal aretaq ri in k'o chi uk' la , — kächa' , — xcha ri tat Pedro .
54004013	Recommendation	Chasik'ij apan ru Loq' Pixab' ri Dios ri Tz'ib'talik chkiwäch ri qachalal k'ä kinopan na iwuk' . Cheapixb'aj , cheatijoj .
47004008	Description	Pune käqariq k'äx je wa' je ri' , amaq'el kujel chupam . Pune sib'alaj kujok il , man käk'istaj tä kan qa k'ux .
44002013	Description	E k'o jujun ri xa xkitze'j ki wäch ri kojonelab' , xkib'ij k'ut : ¡ Wa' we winaq ri' xa e q'ab'arelab' ! — xecha ri' .
66021018	Description	Ri tapya are ab'aj re jaspe ri kojom che ri tapya . Are k'u ri tinimit are q'än puaq ri man k'o tä yuja'm ruk' kojom che , junam ruk' ri vidrio ri ch'ajch'oj .
66015006	Description	Chupam k'u ri Loq'alaj Rachoch Dios xeb'el wi loq ri wuqub' ángeles ri kuk'am ri wuqub' k'äxk'ol . Ki kojom ch'ajch'oj atz'iaq re lino ri käjuluwik , ximital jujun pas re q'än puaq cho ki k'ux .
45012014	Recommendation	Chib'ochi'j ri Dios pa ki wi' ri keyoq'on chiwe . Chita' toq'ob' pa ki wi' , mita' k'u pa ki wi' chi xa k'äx käkiriqo .
66001015	Description	Ri raqan kejuluwik junam jas ri ch'ich' bronce ri porom pa horno , ri ch'ajch'ob'isam k'ut . Ri käch'awik are junam ruk' ri ki chojojem k'ia nimaq taq ja' .
43017026	Grace	Nu b'im chke jachin ri lal , kintaqej k'u na u b'ixik wa' chke , rech jas ri nu loq'al in chuwäch la , je' ki loq'al ri e are' chuwäch la . Je ri' rech ri in qas kink'oji na kuk' , — xcha ri Jesús che ri qa Tat .
45008032	Grace	Ri Dios man xuq'il tä rib' chuya'ik ri u K'ojol , xane xujach pa ri kämikal rumal qech uj nimalaj qonojel . ¿ A mat k'u kuya ri Are' junam ruk' ri u K'ojol ronojel ri kajwataj chqe ? ¡ Je' , je ri' !
65001018	Sin	Xkib'ij k'u kan chiwe : “ Pa ri k'isb'al taq q'ij kepe na winaq ri xa käkitze'j ki wäch konojel ri keq'ijilan ri Dios , xuquje' ronojel ri qas utz , ri qas loq' cho ri Dios . Ri e are' xuwi käkilij na u b'anik ri itzel taq ki rayinik , ” — xecha ri' .
45011018	Recommendation	Machomaj k'ut chi nim na a b'anik at chkiwäch ri qas u q'ab' ri che' . We kachomaj chi nim na a b'anik , chna'taj chawe chi man at taj ri toq'aninaq ru xera' ri che' , xane ru xera' ri che' are at toq'aninaq at .
47001024	Faith	Man xa tä k'u käqaj kujtaqan pi wi' rech kikojo jachike ri käqaj uj . Qilom k'ut chi i jikib'am iwanima' , qas ix kojoninaq . Xane ri uj xa käqaj kujtob'an iwuk' rech qas kixkikotik .
43011001	Description	K'o jun achi yawab' , Lázaro u b'i' , ri käpe pa ri tinimit Betania , ri tinimit ri e jeqel wi ri nan María xuquje' ri nan Marta ri ratz .
52004008	Sin	Je k'u ri' jachin ri käretzelaj u wäch we tijonik ri' , man käretzelaj tä u wäch jun winaq , xane are käretzelaj u wäch ri Dios ri u yo'm ru Loq'alaj Espíritu pa qanima' .
62004002	Faith	Are k'u wa' kiwetamab'ej re jachin ri qas tzij k'o ri Espíritu rech ri Dios ruk' . Jachin ri kukojo , xuquje' ri kuq'alajisaj chi ri Jesucristo qas tzij xpe waral cho ruwächulew chwinaqil , are ri' ri k'o ri Espíritu rech ri Dios ruk' .
65001008	Sin	Pune k'o we k'utb'al ri' chkiwäch ri achijab' ri käkik'ut jech' taq tijonik , are ki yo'm u q'ij ri ki chik' , käkitz'iloj ri kanima' xuquje' ri ki cuerpo ruk' ri ki mak , käketzelaj u wäch ru taqanik ri Qajaw Dios , xuquje' kekiyoq' ri k'o taqanik pa ki q'ab' ri qas nimaq ki q'ij , käkib'ij k'u ri äwas u b'ixik chkij ri e are' .
60003011	Recommendation	Chutasa rib' chrij ri etzelal , chub'ana k'u ri qas utz . Chutzukuj ru b'anik utzil chkixol ri winaq , qas k'u kutaqej u b'anik wa' .
51001023	Faith	Rajwaxik k'ut chi qas tzij kixkojonik . Ri ix je' jas jun ja ri utz b'anom chuyakik , ri man käslab'taj taj , ri ko jeqelik . Man kiya tä k'u kan ri ku'l wi i k'ux . Are k'u wa' ri Tzij ri xito aretaq xtzijox ri Utzalaj Tzij re ri Evangelio chiwe . Are k'u wa' we Tzij ri' ri tajin kätzijox kämik cho ronojel ruwächulew . In wa' , ri Pablo , in jun chke ri ketob'an chutzijoxik wa' we Utzalaj Tzij ri' .
43008059	Violence	Xepe k'u ri winaq aj Israel , xkik'am ab'aj rech käkik'iäq chrij ri Jesús . Ri Are' k'ut , xuk'u' rib' chkiwäch , xel loq pa ri nimalaj rachoch Dios , xok'ow chkixol ri winaq , xe'k .
49004024	Recommendation	Chik'exa ri i k'aslemal je' ta ne ri kikoj jun k'ak' atz'iaq . Are wa' ri k'ak' i k'aslemal ri yo'm chiwe rumal ri Dios rumal chi are u rayib'al ri Are' . Jun k'aslemal wa' ri qas jikom , xuquje' ch'ajch'oj .
66014012	Faith	Rumal ri' ri winaq ri e rech ri Dios , ri kekinimaj taq ru taqanik , xuquje' jikom ri kanima' chrij ri Jesús , rajwaxik käkichajij paciencia .
44013030	Description	Ri Dios k'ut xuk'astajisaj ri Jesús chkixol ri käminaqib' .
43010011	Description	In ri' ri utzalaj ajyuq' . Ri utzalaj ajyuq' kuya ru k'aslemal pa kämikal rumal kech ri chij .
49003002	Grace	Ri ix iwetam chi wa' chi ri Dios xel u k'ux chwe , xutoq'ob'isaj nu wäch , xuya k'u pa nu q'ab' rutzijoxik ru Loq' Pixab' chiwe .
56003010	Recommendation	We k'o jun ri tajin kukoj ki k'ux ri qachalal rech käkitasala kib' , chayaja' , chab'ij che chukamul oxmul chi mub'ana wa' . We k'u man kok ri tzij pu jolom , man käniman tä chawe , chawesaj b'i ri winaq ri' .
43010019	Description	Aretaq ri winaq aj Israel xkita wa' we tzij ri' , xkichapla u tasik kib' jumul chik .
43003033	Faith	Jachin k'u ri kukojo , ruk' wa' kujikib'a u b'ixik chi ri Dios kub'ij ri qas tzij .
61003014	Recommendation	Je k'u ri' , loq'alaj taq qachalal , ri ix ri tajin kiweyej chi ronojel wa' käb'antaj na , chikojo b'a' i chuq'ab' rech k'o utzil chixol ix ruk' ri Dios , ch'ajch'oj ri iwanima' , man k'o tä k'u i mak cho ri Dios aretaq kopan ri q'ij .
53003001	Faith	Je k'u ri' , qachalal , chib'ana orar pa qa wi' rech ru Loq' Pixab' ri Dios aninaq käjab'un u wäch pa ronojel tinimit , käyi' k'u u q'ij kumal ri winaq jas ri xk'ulmataj iwuk' ix .
47004014	Faith	Qetam k'ut chi ri Dios ri xuk'astajisaj ri Qajaw Jesús chkixol ri käminaqib' , ri uj xuquje' kujuk'astajisaj na chkixol ri käminaqib' junam ruk' ri Jesús . Kujuk'am k'u na b'i chuwäch ri Are' junam iwuk' ix .
59005014	Recommendation	We k'o jun chiwe ri käyawajik , cheusik'ij ri k'amal taq ki b'e ri qachalal kojonelab' rech käka'n orar puwi' . Käkikoj k'u na jub'iq' aceite puwi' ri yawab' pa ru b'i' ri Qajaw Jesús .
44007023	Description	Aretaq tz'aqat chik kawinaq u junab' , xpe pa ranima' ri ki solixik ru winaqil , ri winaq aj Israel .
44023027	Violence	We achi ri' xchap na kumal ri winaq aj Israel , xaq k'u jub'iq' man xkikämisaj . Aretaq k'ut xinwetamaj in chi are jun aj Roma , xeinsik'ij ri nu soldados , xeintaq k'u che resaxik pa ki q'ab' ri winaq aj Israel .
44019029	Description	Konojel k'u ri winaq pa ri tinimit xa xsach ki k'ux . Xaq jun xkiyo' , xeb'e' chkij ri tat Gayo , ri tat Aristarco . Kieb' tata'ib' wa' aj Macedonia e rachi'l ri tat Pablo . Xekicharchatej k'u b'i pa ri k'olib'al ri e naq'atal wi ri winaq käkimulij wi kib' .
44003014	Sin	Man xaj tä alaq chi kätzoqopix ri loq'alaj u K'ojol ri Dios ri qas jikom ranima' , xane xb'ij alaq chi are utz kätzoqopix jun kämisanel chuk'exwäch ri Are' .
44015009	Faith	Ri Dios man jalan tä xeril wi ri e are' ruk' ri uj , xane junam xub'an chqe . Xuch'aj k'u ri kanima' ri e are' xuquje' , aretaq xekojon che ri Cristo .
46011028	Recommendation	Rumal ri' chijujunal rajwaxik chiwila iwib' jas i b'anom pa ri i k'aslemal , xuquje' jas ri k'o pa ri iwanima' . Te k'u ri' kuya' kitij ri kaxlan wa , xuquje' ri k'o pa ri vaso .
46015058	Faith	Rumal k'u ri' , loq'alaj taq qachalal , chib'ana jikom che ri iwanima' , chijikib'a k'u i k'ux rech kitaqej na u patänixik ri Qajaw Jesús amaq'el ronojel q'ij . Je ri' , rumal chi ri ix iwetam chi ri chak ri kib'an chupatänixik ri Qajaw Jesús , man xaq tä loq' kib'an wa' .
46004016	Recommendation	Rumal ri' kixinb'ochi'j chi kib'an iwe jas ri kinb'an in .
46001021	Faith	Are k'u ri Dios ri k'o u no'j retam jas ri tajin kub'ano . Xub'ano chi ri winaq ajuwächulew man kekowin taj qas käketamaj u wäch ri Are' xaq ruk' ri ketamb'al . Xuchomaj k'u ri Dios chi keto' na jachin taq ri kekojon che ri Are' rumal ri Loq'alaj u Tzij ri kätzijox chke , pune k'u we tzij ri' je' ta ne u tzij jun winaq ri man k'o tä retam chke ri jule' winaq chik .
60003001	Recommendation	Ri ix ixoqib' , ri ix k'ulan chik , chixniman chke ri iwachajil . Je ri' we ne e k'o jujun chke ri iwachajil ri man käkikoj tä ru Loq' Pixab' ri Dios , kekojon ta k'u ne rumal ri utzalaj i k'aslemal ix , ri ix ixoqib' , pune ta ne man kätzijox tä ru Loq' Pixab' ri Dios chke .
47005020	Recommendation	Rumal ri' uj petinaq , uj u taqo'n ri Cristo , je' ta ne chi are ri Dios tajin käb'ochi'n chiwe rumal qech uj . Kixqab'ochi'j b'a' rumal ri Cristo : ¡ Chixutzir ruk' ri Dios ! — kujcha' .
44002024	Description	Pune k'u je wa' ri xb'antajik , xpe ri Dios , xresaj pu q'ab' ri kämikal , xuk'astajisaj chi na ri Jesús chkixol ri käminaqib' , rumal chi man k'o tä jas käkowin ri kämikal chub'anik che .
59002007	Sin	¿ A mat pu are ri e are' ri käkib'ij ri äwas u b'ixik chrij ri loq'alaj u b'i' ri Cristo ri kojom chiwij chuk'utik chi ix rech ri Are' ? ¡ Je' , je ri' !
54003003	Description	Mäq'ab'arik , mäch'ojinik , man kurayij tä u ch'akik puaq ri k'ixb'al u k'amik , xane rajwaxik utz kuk' ri winaq , man kuyak tä ch'oj , xuquje' man loq' tä käril wi ri puaq .
43004014	Grace	Jachin k'u ri kutij re ri joron ri kinya in , man k'o tä chi na jumul kächaqi'j chi u chi' . Je ri' , rumal chi ri joron ri kinya in che käb'ulb'ut na pa ranima' je' jas jun u k'iyib'al ja' ri kuya k'aslemal ri man k'o tä u k'isik , — xcha che .
62002005	Faith	Jachin k'u ri kunimaj ru Pixab' , tzij ri' chi qas kraj ri Dios . Xaq je ri' kujkowinik käqetamaj na chi xa uj jun ruk' ri Are' .
66016013	Description	Te k'u ri' xinwilo chi pu chi' ri nimalaj itzel kumätz , pu chi' ri xib'ib'alalaj awaj , xuquje' pu chi' ri jun ri kub'an che rib' chi q'alajisal re ru Loq' Pixab' ri Dios , xeb'el loq oxib' itzel taq espíritus ri je' kepe ixtutz' .
59002008	Recommendation	We qas kib'ano jas ri kub'ij ri Pixab' ri nim na u b'anik pa ru taqanik ri Dios , jas ri kub'ij ri Loq' Pixab' ri Tz'ib'talik : “ Chiwaj ri iwach winaq jas ri ix kiwaj iwib' , ” — kächa' , are utz ri' ri kib'ano .
47004005	Faith	Aretaq käqatzijoj ru Tzij ri Dios , man uj taj käqatzijoj qib' , xane are käqatzijoj ri Jesucristo chi are Qajaw . Are k'u ri uj xuwi käqaq'alajisaj qib' chi uj patänil taq iwe rumal chi loq' käqil wi ri Jesús .
46015033	Recommendation	K'o jachin jun winaq mixsub'uwik . Je' jas ri kub'ij ri tzij : “ Ri jun ri kerachi'laj ri itzel taq winaq , ketzeletaj na ri utzalaj u no'j kumal , ” — kächa' .
58013020	Grace	Ri Dios ri kub'ano chi kuxlan ri qanima' xuk'astajisaj ri Qajaw Jesucristo chkixol ri käminaqib' . Ri Jesucristo are ri nimalaj Ajyuq' ri keuchajij ru chij . Xujikib'a k'u ri trato ri man k'o tä u k'isik ruk' ru kik'el .
50001027	Recommendation	Chiwila b'a' iwib' rech ri i k'aslemal ronojel q'ij qas kuq'alajisaj chi i kojom ri Utzalaj Tzij re ri Evangelio , rech ya'talik chi käb'ix chiwe chi ix kojoninaq che ri Cristo . Je ri' , we kinopan na iwuk' jela' che iwilik , we ne naj in k'o wi chiwe , kwaj kinta u tzijol chi jikom ri iwanima' chrij ri Cristo , man kub'an tä kieb' i k'ux , man k'o tä k'u ch'oj chixol . Kwaj kinta u tzijol chi ri ix junam tajin kixchakunik chutzijoxik ri Qas Tzij re ri Evangelio .
46006014	Grace	Jas ri xub'an ri Dios xuk'astajisaj ri Qajaw Jesús chkixol ri käminaqib' , je' kub'an na chqe uj , kujuk'astajisaj na uj ruk' ru chuq'ab' .
55001006	Recommendation	Rumal wa' ri in kwaj kinna'taj chawe chi rajwaxik kak'asuj ri kuinem ri sipam chawe rumal ri Dios aretaq xinya ri nu q'ab' pa wi' .
60004006	Grace	Xa rumal wa' xuquje' xtzijox ri Utzalaj Tzij re ri Evangelio chke ri käminaqib' , rech pune xek'asi waral cho ruwächulew , xq'at k'u tzij pa ki wi' junam jas ri käb'an chke konojel ri winaq , ri kanima' k'ut kuriq na ri qas k'aslemal ri man k'o tä u k'isik , junam jas ru k'aslemal ri Dios .
46007023	Recommendation	Paqal xloq'b'ex iwe rumal ri Dios . Miya b'a' iwib' chi kixqaj pa ki q'ab' nik'iaj winaq chik rech ketaqan ri e are' pi wi' chuk'exwäch ri Cristo .
46010010	Recommendation	Mib'ij k'äx taq tzij chrij ri Dios jas ri xka'n jujun chke ri e are' , xekämisax k'u rumal ri ángel re ri kämikal .
47002017	Faith	Ri uj man xa tä ch'akoj tajin käqa'n chrij ru Loq' Pixab' ri Dios , jas ri käka'n k'ia winaq , käkiyuj k'ut ruk' ri man qas tzij taj . Xane ruk' ri jikomal qanima' käqatzijoj ri qas tzij chuwäch ri Dios rumal chi uj u taqo'n ri Are' , uj patänil taq re ri Cristo .
45015001	Recommendation	Ri uj , ri k'o chi u chuq'ab' ri qa kojonik , rajwaxik käqachajij paciencia kuk' ri qachalal ri mäja' k'o u chuq'ab' ri ki kojonik , keqato' k'ut . Man are tä käqatzukuj xuwi ri utz käqil wi uj .
50002024	Faith	Nu jikib'am k'u nu k'ux chrij ri Qajaw Jesús chi kuya chwe chi qas kine' in , kinopan iwuk' jela' . Kraj xa kieb' oxib' q'ij chik kinb'an in waral .
66007001	Description	Aretaq xb'antaj wa' , te' xinwil kiejeb' ángeles ri e tak'atoj pa ri kiejeb' u tza'm ruwächulew , ri ki q'atem ri kiejeb' kiäqiq' rech man k'o tä chi kiäqiq' kub'an puwi' ri ulew o puwi' ri mar o pa ki wi' taq ri che' .
60004003	Sin	Chub'ana k'u ri' chiwe ri xib'an kan pa ri ojer taq q'ij . Are k'u xib'an ri ki rayinik ri winaq ri man e kojoninaq tä che ri Dios . Pa taq ri q'ij ri' xib'an ronojel u wäch etzelal , xa jachike ri utz xiwil wi , pune äwas u b'anik wa' cho ri Dios , xuquje' chkiwäch ri winaq . Xib'an ri itzel taq i rayinik , xib'an nimalaj q'ab'arik , xib'an nimaq taq wi'm ri xixwojko'r wi , sib'alaj xiya k'u u wi' ru tijik ri ja' . Xuquje' xeiq'ijilaj jujun taq tiox ri sib'alaj tzel keb'elik , ri man taqal tä chiwe chi je' kib'ano .
66011005	Violence	We k'o jun kraj kub'an k'äx chke , ri e are' käkesaj loq q'aq' pa ki chi' ri kusach ki wäch ri ki k'ulel . Je ri' käkämisax na apachin ri kraj kub'an k'äx chke .
44023005	Recommendation	Ri tat Pablo xub'ij : Qachalal , man wetam taj chi are ri ki nimal sacerdotes . Kub'ij k'u pa ru Loq' Pixab' ri Dios ri Tz'ib'talik : “ Mab'ij ri man utz taj chrij ri jun ri kätaqan puwi' ra tinimit , ” — kächa' , — xcha chke .
66022015	Sin	Are k'u ri itzel taq winaq , xuquje' ri winaq ri käka'n itzinik , ri winaq ri je' käka'no jas ri käka'n ri tz'i' ri xaq käkiriq kib' , man k'o tä ki pixab' , ri kämisanelab' , ri winaq ri käkiq'ijilaj taq tiox ri xa e b'anom kumal , xuquje' konojel ri utz käkil wi ri b'anow tzij , ri käka'n sub'unik kekanaj na kan ri e are' chrij ri tinimit .
66002014	Sin	K'o k'u ri man utz taj ri tajin kinwil chawij , chi e k'o jujun winaq awuk' ri man käkaj taj käkiya kan ru tijonik ri tat Balaam ri xukoj u k'ux ri tat Balac rech keutaqchi'j ri winaq aj Israel che mak chutijik ri yo'm chkiwäch taq tiox ri xa e b'anom kumal winaq , xuquje' chub'anik ke jas ri käka'n ri tz'i' ri xaq käkiriq kib' , man k'o tä ki pixab' .
53001003	Faith	Qachalal , rajwaxik b'a' chi amaq'el kujmaltioxin che ri Dios rumal iwech . Ya'talik chi je' käqa'n wa' rumal chi qas tzij tajin käk'iy ri i kojonik , xuquje' rumal chi ri ix chijujunal sib'alaj loq' na kiwil wi iwib' nimalaj iwonojel , ronojel q'ij k'ut tajin känimar ri rutzil iwanima' chb'il taq iwib' .
46012002	Sin	Ri ix qas iwetam chi aretaq mäja' kixkojonik xaq utz chiwe kixk'am b'i je wa' je ri' kumal taq ri tiox ri man kech'aw taj ri xa e b'anom kumal winaq .
49005025	Recommendation	Ri achijab' ri e k'ulan chik loq' chkila wi ri kixoqil je' jas ri Cristo loq' keril wi ri qachalal kojonelab' , xujach k'u rib' pa ri kämikal rumal kech .
45012017	Recommendation	Miya rajil u k'exel ri k'äx ri käb'an chiwe . Chikojo i chuq'ab' chub'anik ri utz chkiwäch konojel ri winaq .
60005006	Recommendation	Qas china' pa iwanima' chi man nim tä i b'anik , chiya k'u iwib' pu q'ab' ri qa Dios ri k'o nimalaj u chuq'ab' rech ri Are' kunimarisaj na i q'ij ix aretaq kuriq ri q'ij .
44014017	Grace	Amaq'el k'ut xuk'ut chkiwäch ri winaq jachin ri' ri Are' ruk' ri u b'anik utzil chke . Are ri Are' käyo'w ri jäb' , kub'ano chi sib'alaj käwächin ri qa tiko'n , kuya ronojel ri käqatijo , kuya k'u kikotemal pa qanima' , — xecha chke .
54003011	Recommendation	Xuquje' ri diaconisas rajwaxik man xaq tä kexi'ninik , rech nim ke'il wi , man e yakal tä tzijtal , mäkiya u wi' ri käkitijo , o apachike ri käka'no , jikom k'u ri kanima' pa ronojel .
66002021	Sin	Ri in xaq weye'm chi kuk'ex u chomanik , kuk'ex k'u ranima' we ixoq ri' . Man kraj tä k'ut kuya kan u b'anik ri nimalaj mak ri tajin kub'ano .
44012020	Description	Sib'alaj xpe royowal ri nim taqanel Herodes chke ri winaq ri e k'o pa ri tinimit Tiro , xuquje' ri e k'o pa ri tinimit Sidón . Xa je ri' xkichomaj konojel ri winaq re taq ri tinimit ri' xeb'e' ruk' ri tat Herodes . Xekowin k'ut xka'n utz ruk' ri tat Blasto , jun tata' ri nim u b'anik , patänil re ri tat Herodes ri kätaqan puwi' ri rachoch ri are' . Rumal ri tat Blasto xkib'ij che ri tat Herodes chi kutzir kuk' . Konojel k'u ri winaq ri e k'o pa ri tinimit Tiro , ri tinimit Sidón xkesaj ri tzuqub'al ke pa rulew ri tat Herodes .
43008049	Sin	Ri Jesús xch'awik , xub'ij chke : Man k'o tä jun itzel espíritu chwe . Ri tajin kinb'ano , xa tajin kinya u q'ij ri nu Tat , are k'u ri alaq xa kesaj alaq nu k'ixb'al .
43006018	Description	Xaq te'talik xpe jun nimalaj kiäqiq' . Xewalij k'u nimaq taq uwoja' puwi' ri mar rumal .
45008018	Faith	Ri in k'ut kinchomaj chi ri k'äx ri tajin käqariq pa taq we q'ij kämik , man käjunamataj tä wa' ruk' ri nimarisab'al qa q'ij ri käyi' na chqe pa taq ri q'ij ri junab' ri kepe na .
62002012	Grace	Ix ri' , ri ix je' ta ne alaj taq walk'ual , kintz'ib'aj b'i wa' we wuj ri' chiwe rumal chi ri Dios u sachom ri i mak rumal ri Jesucristo .
55001009	Grace	Ri Dios are xujto'wik xuquje' xujusik'ij rech kujk'oji ruk' ri Are' , utz k'u ri qa k'aslemal chuwäch . Je' u b'anom ri Dios wa' chqe , man rumal tä ri utzil ri qa'nom , xane rumal chi u chomam ri Are' chi kutoq'ob'isaj qa wäch . Je ri' ru chomanik ri Dios pa qa wi' pa ri ojer taq q'ij , aretaq mäjoq käb'antaj ri kajulew rumal , chi kutoq'ob'isaj qa wäch rumal ri Cristo Jesús .
43019006	Violence	Aretaq ri ki nimaqil sacerdotes , xuquje' ri chajinelab' re ri nimalaj rachoch Dios xkilo , ko xech'awik , xkib'ij : ¡ Chripoq ! ¡ Chripoq ! — xecha' . Ri tat Pilato xub'ij chke : ¡ Chik'ama b'i ix , chiripa' ! Ri in man k'o tä jub'iq' mak kinriq in chrij , — xcha chke .
60001010	Grace	Ri q'alajisal taq re ru Loq' Pixab' ri Dios ojer , xech'aw loq chrij ri nimalaj toq'ob' ri kub'an na ri Are' chiwe . Ri e are' sib'alaj xkitzukuj retamaxik wa' , xkitzukuj k'u u ch'ob'ik jas ri kub'an na ri Dios che i to'ik .
63001007	Sin	E k'ia chi k'ut ri winaq ri kesub'unik ri e k'o cho ruwächulew , ri man käkikoj taj chi ri Jesucristo xpe waral cho we uwächulew chwinaqil , ri man käkiq'alajisaj tä wa' . Jachin jun winaq ri je' u b'anik wa' , are qas käsub'unik , xuquje' are jun chke ri xinb'ij chi kepetik , ri qas käka'n na ki k'ulel che ri Cristo .
44024005	Sin	We achi ri' , xqetamaj chi jawije' chi' ri kopan wi , xaq k'äx kub'an chkixol ri winaq , je' jas jun nimalaj yab'il . Pa ronojel ruwächulew kuyak ch'oj chkixol ri winaq aj Israel , je ri' chi xaq käkitasala kib' . Ri are' k'ut are jun k'amal ki b'e ri jule' winaq ri ki taqem ru tijonik ri Jesús aj Nazaret ri käb'ix Nazarenos chke .
54003016	Grace	Qas q'alaj wa' chi nim u b'anik ri qas tzij re ri Evangelio ri uj kojoninaq wi , jas ri kub'ij we tzij ri' : Ri Dios xul cho we uwächulew je' jas jun winaq , xq'alajisax rumal ri Loq'alaj Espíritu chi jikom ru k'aslemal , xilitaj k'u ri Are' kumal ri ángeles . Xtzijox wa' chke ri winaq , xekojon ri winaq che cho ruwächulew , xk'am chi na b'ik pa ri kaj , xnimarisax u q'ij , — kächa' .
66016021	Violence	Xuquje' xqaj loq chikaj pa ki wi' ri winaq nimaq taq saqb'äch ri xa jub'iq' man kepajan jujun quintal chkijujunal , ri winaq k'ut xkib'ij ri äwas u b'ixik chrij ri Dios rumal ri k'äxk'ol re ri saqb'äch , rumal chi are jun k'äjisab'al wächaj ri sib'alaj nim na .
61003013	Faith	Are k'u ri uj , ri uj qeye'm rilik ri k'ak' kaj , ri k'ak' uwächulew jas ru b'im kan ri Dios chqe . Chila' k'ut käk'oji wi na xaq xuwi ri utzil , ri jikomal .
66006014	Description	Ri kaj xsach u wäch jas kub'an jun wuj aretaq kuk'ol rib' , konojel k'u taq ri juyub' , xuquje' konojel ri ch'aqataq taq ulew ri e k'o pa ri mar xk'extaj taq ri ki k'olib'al .
58010010	Grace	Ri Dios xujutas chrij ronojel u wäch etzelal rumal chi ri Cristo xub'an ru rayib'al ri Are' aretaq xa jumul xujach rib' che sipanik cho ri Are' .
52001002	Faith	Amaq'el aretaq kujxuki'k kixna'taj chqe käqa'n orar pi wi' , käqaya maltioxinik che ri Dios rumal iwech ix iwonojel .
66006004	Violence	Xel loq jun kiej chik , kiäq rij . Are k'u ri jun ri kiejeninaq chrij xyi' taqanik pu q'ab' che resaxik ri utzil chkixol ri winaq cho ruwächulew , rech käkikämisala kib' . Xyi' k'u jun nimalaj machete che .
54006001	Recommendation	Konojel ri patäninelab' kojonelab' , rajwaxik nim kekil wi ri ki patrón rech man käb'ix tä ri äwas chrij ri Dios , o chrij ri qa tijonik .
51003009	Recommendation	Mib'an tzij chixol , ri jun ruk' ri jun chik , rumal chi i yo'm kan ri ojer i k'aslemal , xuquje' ronojel ri man utz taj ri xib'an nab'e .
66002020	Sin	K'o k'u ri man utz taj ri tajin kinwil chawij : chi xaq utz kawil wi k'o ri ixoq Jezabel awuk' , ri kub'ij chi kuq'alajisaj tzij ri yo'm che rumal ri Dios , ri keusub' k'u ri patänil taq we ruk' ri tijonik ri kuya chke rech käka'n ke jas ri käka'n ri tz'i' ri xaq käkiriq kib' , man k'o tä ki pixab' . Ri are' kub'ij chke chi kuya' käkitij ke ri wa ri yo'm chkiwäch taq tiox ri xa e b'anom kumal winaq .
48003008	Grace	Chupam ru Loq' Pixab' ri Dios ri Tz'ib'talik u b'im loq ri Dios ojer chi kub'an na jikom che ri kanima' ri nik'iaj winaq chik ri man e aj Israel taj we kekojonik . Rumal ri' xuya u b'ixik we utzalaj tzij ri' che ri qa mam Abraham : “ Ronojel ki wäch winaq ri e k'o cho ruwächulew ketewchitaj na rumal awech , ” — xcha che .
58012005	Recommendation	¿ A sachinaq pa i jolom ri pixb'enik ri u yo'm ri Dios chiwe rumal chi ix ralk'ual ri Are' ? Je wa' kub'ij pa ru Loq' Pixab' ri Dios ri Tz'ib'talik : Walk'ual , k'äx mana' aretaq käk'äjisax a wäch rumal ri Qajaw Dios . Xa k'u che a tijoxik wa' . Matb'isonik aretaq katuyajo .
58013017	Recommendation	Chixniman chke ri k'amal taq i b'e , chiya iwib' pa taqik chke . Je ri' , rumal chi ri e are' keb'ok il che ri iwanima' , ketam k'ut chi käkijach na kuenta cho ri Dios . Chib'ana wa' rech ri e are' kechakun ruk' kikotemal , man k'o tä k'äx käkina' pa kanima' chiwij . We man je ri' , ri ix xuquje' man k'o tä kich'ak na .
44013019	Description	Xusach ki wäch wuqub' tinimit ri e k'o pa Canaán , xujach k'u ri kulew ri winaq ri' chke ri qa mam ojer .
54006003	Faith	We k'o jachin jun keutijoj ri kojonelab' che jun tijonik chik ri man junam tä ruk' ri utzalaj u tzij ri Qajaw Jesucristo , ri tijonik ri uj kojoninaq wi , ri kuk'ut chqawäch chi rajwaxik kujniman che ri Dios ,
63001010	Recommendation	We k'o jun winaq ri kopan iwuk' , man are tä k'u ru tijonik ri Cristo ri kuk'utu , mik'ulaj wa' we winaq ri' cho iwachoch , mib'ij ne che : “ ¡ Are ta ri Dios ke' uk' la ! ” — mixcha che .
47001005	Grace	Je' jas ri uj sib'alaj tajin käqariq qe ri k'äx ri xuriq ri Cristo , are k'u rumal ri Cristo xuquje' sib'alaj käku'b'isax na qa k'ux uj .
65001011	Sin	¡ Toq'ob' k'u ki wäch wa' we winaq ri' ! Rumal chi käka'n ke jas ri xub'an ri a Caín ojer ri xukämisaj ru chaq' . Xuquje' ri e are' , xaq rech käkiriq puaq , ki jalom ri ki b'e jas ri xub'an ri tat Balaam ojer , xub'an sub'unik chke ri winaq . Je' k'u käka'n na we achijab' ri' , käsach na ki wäch jas ri xub'an ri tat Coré ojer , ri xkämisax rumal ri Dios rumal chi xuwalijisaj rib' chrij ri qa mam Moisés .
65001010	Sin	Are k'u we achijab' ri' ri e okinaq chixol chk'uyal käkib'ij ri äwas u b'ixik chrij apachike ri man käkich'ob' taj . Are k'u ri xaq ketam pa ke wi , je' jas ri xaq ketam ri awaj aj pa taq juyub' ri man k'o tä ki chomab'al , käkikoj wa' , je ri' chi xa käsach ki wäch rumal .
58011007	Faith	Rumal ri kojonik ri qa mam Noé xniman che ri Dios aretaq xb'ix che chi k'o jas ri käk'ulmataj na pune k'u mäja' kilitajik . Xqaj k'u chub'anik ri arca che ki to'ik ri e k'o pa rachoch chuwäch ri k'äx ri käpe na . Rumal ru kojonik xuq'at tzij pa ki wi' ri nik'iaj winaq chik chi käk'äjisax ki wäch . Xq'alajisax k'u rumal ri Dios chi jikom ranima' rumal chi xkojonik .
58009006	Description	Je ri' e b'anom ri jastaq pa ri rachoch Dios . Ri sacerdotes k'ut ronojel q'ij keb'ok pa ri nab'e u tas ri rachoch Dios chub'anik ronojel ri kajwataj che ri q'ijilanik .
44007051	Sin	Ri tat Esteban xutaqej u b'ixik chke ri ki nimaqil ri winaq : Ri alaq sib'alaj ab'ajarinaq ri anima' alaq . Ri anima' alaq man keniman tä che ri Dios , man kok tä k'u ru tzij pa jolom alaq . Alaq xaq junam kuk' ri man e kojonelab' taj . Ri alaq amaq'el käq'atej alaq u wäch ri Loq'alaj Espíritu . Junam alaq kuk' ri mam alaq ojer , — kächa' .
54001009	Sin	Etamtal wa' chi ri Pixab' man xyi' tä chke ri winaq ri tajin käka'n ri utzil , xane chke ri man käkiya tä kib' pa taqik , chke ri man keniman taj , chke ri man kekojon tä che ri Dios , chke ri ajmakib' , chke ri man nim tä käkil wi ri Dios , ri man k'o tä äwas chkiwäch , chke ri kekikämisaj ki nan ki tat , chke ronojel ki wäch kämisanelab' .
46005009	Recommendation	Pa ri jun wuj chik ri xintz'ib'aj b'i chiwe xinb'ij chi mixe' chi kuk' ri nik'iaj winaq ri je' käka'no jas ri käka'n ri tz'i' ri xaq käkiriq kib' , man k'o tä ki pixab' .
48001015	Grace	Are k'u ri Dios xinucha' tzaretaq mäjoq kil nu wäch , xinusik'ij chupatänixik rumal chi xutoq'ob'isaj nu wäch .
45007015	Description	Man kinch'ob' tä k'ut jas ri tajin kinb'ano . Man are tä k'u kinb'an ri kwaj , xane ri tzel kinwilo are wa' ri tajin kinb'ano .
61003018	Faith	Xane are qas chiwetamaj na u wäch ri Qajaw Jesucristo , ri To'l Qe , käk'oji k'u na i chuq'ab' rumal ri nimalaj u toq'ob' ru yo'm chiwe . ¡ Chnimarisax ta b'a' u q'ij ri Are' kämik xuquje' pa taq ri q'ij ri junab' ri kepe na , ri man k'o tä ki k'isik ! Amén .
46004010	Description	Ri uj , chkiwäch ri winaq , man k'o tä qa patän xa rumal ru patänixik ri Cristo . Are k'u ri ix kina' chi k'o na i no'j chqawäch uj , k'o k'u ri qas iwetam chrij ri Cristo . Ri uj man k'o tä qa chuq'ab' , are k'u ri ix kib'ano chi k'o na i chuq'ab' chqawäch uj . Ri uj ketzelax qa wäch kumal ri winaq , are k'u ri ix nim kixil wi .
60005009	Faith	¡ Chiq'atej u wäch ri Itzel , qas chixkojonoq ! Iwetam k'ut chi ri k'äxk'ol ri tajin kiriq ix , je' xuquje' tajin käkiriq konojel ri qachalal cho ronojel ruwächulew .
51003022	Recommendation	Ri ix ajchakib' , chixniman chke ri i patrón waral cho we uwächulew pa ronojel . Man xuwi tä utz kib'an che ki patänixik aretaq kixkilo rech utz kixkil wi , xane chib'ana ri käpe pa ri iwanima' , mub'an kieb' i k'ux . Je ri' chib'an na rumal chi kixej iwib' cho ri Dios .
66017012	Description	Ri lajuj u k'a' ri xawilo , e are lajuj nimaq taq taqanelab' wa' ri k'ä mäja' käkichap taqanik . Käyi' k'u na taqanik pa ki q'ab' rech ketaqan pa ki wi' ri winaq jun hora , junam ruk' ri xib'ib'alalaj awaj .
46002012	Grace	Ri uj k'ut man are tä qa k'amom ri espíritu kech ri winaq ajuwächulew , xane are qa k'amom ri Espíritu ri käpe ruk' ri Dios , rech käqetamaj ronojel ru yo'm ri Dios chqe rumal ri nimalaj u toq'ob' .
59005001	Recommendation	¡ Ri ix q'inomab' , chitampe wa' ! Chixoq'oq , chiraqa i chi' rumal ri nimalaj k'äx ri käpe na pi wi' .
66002010	Recommendation	Maxej awib' rumal ri k'äx ri kariq na . ¡ Tampe' ! Ri Itzel kub'an na chi e k'o jujun chiwe ri keb'ok pa che' che rilik we qas tzij iwonojel ix , ix kojonelab' . Lajuj q'ij käb'an na k'äx chiwe . Chataqej b'a' ri kojonik k'ä katkäm na . Ri in k'ut kinya na ri k'aslemal chawe che tojb'al awe je' ta ne are jun corona ri kakoj chajolom .
54006011	Recommendation	Ri at k'ut , Timoteo , at rech ri Dios . Chatasa awib' chkij we itzel taq no'j ri' . Are chataqej jun k'aslemal ri jikom . Chapatänij ri Dios , chatkojon che , cheawaj konojel ri winaq , chk'ol a paciencia , maya k'olib'al che ri k'a'nal .
59005005	Sin	Waral cho we uwächulew xaq i nimarisam iwib' kuk' taq ri k'ialaj taq jastaq iwe . I tzoqopim iwib' chub'anik ronojel ri kiwaj , xaq rech kixkikot ix . Xuquje' i chomarisam iwib' je' ta ne ix wakäx , xa k'u jub'iq' man kopan ri q'ij ri kixk'am b'i pa kämisaxik rech kixpilik .
66004004	Description	Xuquje' chrij ri je'lalaj t'uyulib'al ri' e k'o chi juwinaq kiejeb' je'lalaj taq t'uyulib'al chik ri e t'uyut'oj wi juwinaq kiejeb' k'amal taq ki b'e ri kojonelab' . Ri tata'ib' ki kojom saq katz'iaq , k'o jujun corona re q'än puaq chkijolom .
66018007	Description	Chiya k'äxk'ol che , xuquje' b'is , jas ru nimal ri nimarisan ib' ri xk'iy pa ranima' , xuquje' jas ri nimalaj u rayib'al chke k'ia taq jastaq . Xub'ij k'u pa ranima' : “ Ri in , in t'uyul waral je' jas jun ixoq nim taqanel , man in malka'n taj , man k'o tä k'u k'äx kinriq na , ” — kächa' .
60003007	Recommendation	Ri ix xuquje' , ri ix achijab' , ri ix k'ulan chik , rajwaxik qas kichomaj na jas kib'an kuk' ri iwixoqil . Nim cheiwila wi , man xaq xuwi tä rumal chi ri ixoqib' man junam tä ki chuq'ab' iwuk' ix , xane rumal chi ri e are' xuquje' käkechb'ej na ri k'aslemal ri kuya ri Dios chiwe ix rumal ri nimalaj u toq'ob' . Je' chib'ana wa' rech ri Dios kuto aretaq kib'an orar .
54002012	Recommendation	Ri in man kinya tä che jun ixoq chi keutijoj achijab' , chi kätaqan pa ki wi' , xane rajwaxik xaq jun kek'oji wi ri ixoqib' .
46001009	Faith	Ri Dios amaq'el ronojel q'ij kub'an ri kuchi'j u b'anik . Are k'u ri Are' xixsik'inik rech xa junam i wäch ruk' ri u K'ojol Jesucristo ri Qajaw .
48005013	Recommendation	Ri ix k'ut , qachalal , ix sik'im rech kixtzoqopitaj pu q'ab' ri ojer Pixab' . We je ri' , xuwi b'a' michomaj chi kuya' kib'an ri xaq i rayib'al ix , xane chito'la iwib' rumal chi kiwaj iwib' .
59002012	Recommendation	Chiwila b'a' iwib' jas ri kib'ij , xuquje' jas ri kib'an na pa ri i k'aslemal amaq'el ronojel q'ij . Iwetam k'ut chi käq'at na tzij pa qa wi' junam jas ri kub'ij ru Pixab' ri Cristo ri xujresaj pa ri mak ri xujk'oji wi nab'e .
46012005	Faith	K'o jalajoj taq u wäch patäninik , xa k'u jun ri Qajaw Jesús ri käqapatänij .
45009005	Description	Konojel wa' we winaq ri' e kalk'ual kan ri qa mam aj Israel ojer , chkixol k'u ri e are' xil wi u wäch ri Cristo ri xk'oji cho ruwächulew . Ri Are' are Dios ri kätaqan puwi' ronojel . ¡ Amaq'el ronojel q'ij k'ut chyo'q u q'ij ! Amén .
47001006	Description	Rumal ri' we ri uj käqariq k'äx , käqariq wa' rech ri ix käku'b'isax i k'ux , xuquje' kiriq ru tob'anik ri Dios . We k'u käku'b'isax qa k'ux rumal ri Dios , je k'u ri' käb'an chqe rech ri ix xuquje' käku'b'isax i k'ux , kiriq k'u na ru tob'anik ri Dios . Je ri' kixkowinik kich'ij ri k'äxk'ol ruk' paciencia junam jas ri k'äxk'ol ri tajin käqariq uj .
47001021	Faith	Tzare k'u ri Dios ri xb'anow chqe chi ri ix xuquje' ri uj qa jikib'am ri qanima' chrij ri Cristo , xuquje' xujutaso rech käqajach qib' pu q'ab' ri Are' .
44010015	Recommendation	Xch'aw jumul chik ri Jun ri xch'aw nab'e , xub'ij che ri tat Pedro : Ri kub'ij ri Dios chi ya'tal u tijik , mab'ij at che chi äwas u tijik wa' , — xcha che .
66018009	Sin	Ri nimaq taq taqanelab' re ruwächulew ri xka'n ruk' are' jas ri käka'n ri tz'i' ri xaq käkiriq kib' , man k'o tä ki pixab' , ri xkiya kib' chutzukuxik ruk' are' ri k'ia jastaq ri xkirayij , keb'oq' na , käkiraq k'u ki chi' aretaq käkil ru sib'el ri q'aq' re ru poroxik .
43014023	Faith	Ri Jesús xch'awik , xub'ij che : Jachin ri kinraj kunimaj ri' ri kinb'ij . Loq' k'ut kil wi na ri are' rumal ri nu Tat . Ri nu Tat , xuquje' ri in kujpe na , kujjeqi' na ruk' .
62004010	Grace	Je ri' kuya' käqilo chi qas tzij kujraj ri Dios . Man are tä chi ri uj käqaj ri Dios , xane chi ri Are' kujraj uj , xutaq k'u loq ri u K'ojol rech käkämisax ri Are' rumal qech , rech käsachtaj ri qa mak .
62001007	Faith	We q'alaj pa ri qa k'aslemal chi kujb'in pa ri saqil , je' jas ri Dios k'o pa ri saqil , xa uj jun ri' nimalaj qonojel ri käqanimaj ri Qas Tzij . Are k'u ru kik'el ri Jesucristo ru K'ojol ri Dios kuch'aj ri qanima' , käresaj ronojel ri qa mak .
48004007	Grace	Rumal k'u ri' ri ix , ix ralk'ual chi ri Dios , man xaq tä ix patäninel chik . Rumal chi ix ralk'ual ri Dios , ri Are' kuya na ri iwechb'al rumal ri Cristo .
58001008	Faith	Are k'u chrij ri u K'ojol kub'ij : Nimalaj Dios , ri taqanik la man k'o tä u k'isik pa taq ri q'ij ri junab' ri kepetik . Ri taqanik la are jun taqanik ri qas jikom .
43010033	Sin	Ri winaq aj Israel xech'awik , xkib'ij : Man käqak'iäq tä la chab'aj rumal jun chke ri utzil ri b'anom la , xane rumal chi b'im la ri äwas u b'ixik chrij ri Dios . Ri lal xaq lal jun achi , b'anom k'u ib' la chi lal Dios , — xecha che .
66014011	Description	Ru sib'el ri k'äxk'ol ri kuriqo käb'uquw na pa taq ri q'ij ri junab' ri kepetik . Man k'o tä k'u uxlanem paq'ij o chaq'ab' chke ri winaq ri keq'ijilan ri xib'ib'alalaj awaj , xuquje' ru wächb'al , o ri käkiya kib' chi kok ri retal ru b'i' chke .
47004001	Faith	Man käk'istaj tä b'a' qa k'ux rumal chi ri Dios u yo'm pa qa q'ab' chi käqatzijoj ru Loq' Pixab' ri Are' chrij ri k'ak' trato rumal chi xel u k'ux chqe .
58013006	Faith	Je ri' man rajwaxik taj käqaxej qib' , kuya' k'ut käqab'ij : Ri Qajaw Dios are' kinto'wik , man kinxej tä k'u wib' chuwäch ri käkowin jun winaq kub'ano chub'anik k'äx chwe , — kujcha na .
45014003	Recommendation	Ri jun ri ronojel u wäch kutijo , tzel b'a' märil wi ri jun chik ri xaq q'alaj u wäch kutijo . Ri jun ri xaq q'alaj u wäch kutijo , muq'at tzij puwi' ri jun ri ronojel u wäch kutijo . Je ri' , rumal chi ri Dios u k'amowam wa' we winaq ri' .
45015005	Grace	Ri Dios k'ut ri kuya qa chuq'ab' rech käqach'ij ri k'äx , kuku'b'isaj k'u qa k'ux , are ta kixto'w ix iwonojel rech kina' pa iwanima' chi xa ix jun chik jas ri xuk'ut kan ri Cristo Jesús chqawäch .
58007027	Description	Ri Are' man je' taj jas ri nik'iaj taq ki nimal sacerdotes chik ri ronojel q'ij kekikämisaj awaj che ki sipaxik cho ri Dios . Käka'n wa' rech käsach ri ki mak ri e are' nab'e , te k'u ri' rech käsach ri ki mak ri winaq . Ri Jesús k'ut xa jumul ri' xuya jun sipanik cho ri Dios aretaq xujach rib' pa ri kämikal .
62003017	Sin	Je k'u ri' , jachin ri k'o ri kajwataj che ru k'aslemal waral cho we uwächulew , käril k'u ri rachalal chi k'o u rajwaxik , te k'u ri' man kuya tä jub'iq' re ri rajwaxik che , ¿ a tzij lo ri' chi qas kraj ri Dios ruk' ronojel ranima' ? ¡ Man qas tzij tä ri' !
47005008	Faith	Sib'alaj käku'b'i k'u qa k'ux chrij ri Dios . Käqaj ta ne chi mat uj k'o chi waral pa we qa cuerpo ri' rech kuya' kujek'ol cho ja ruk' ri Qajaw Jesús .
60002011	Recommendation	Loq'alaj taq qachalal , kintzijon iwuk' rumal chi ri ix , ix winaq ri naj ix k'o wi che ri i tinimit . Kixinb'ochi'j chi man kib'an tä chi ri man utz taj ri kraj ri iwanima' , ri itzel taq i rayinik ri kech'ojin chiwij rech kixtzaq na pa mak .
60002017	Recommendation	Nim cheiwila wi konojel . Cheiwaj konojel ri qachalal kojonelab' . Nim kiwil wi ri Dios , chixej k'u iwib' chuwäch . Nim chiwila wi ri nimalaj taqanel xuquje' .
44007025	Description	Xuchomaj k'u ri tat Moisés chi ru winaqil käkich'ob' na chi ri Dios kukoj na ri are' che ki tzoqopixik . Ri e are' k'ut man xkich'ob' tä wa' .
50003002	Violence	Chichajij iwib' chkiwäch ri lawalo taq winaq , ri je' kepe “ ch'uj tz'i' ” , ri käkaj käkisok ri qachalal , käkikoj ri retal ri ojer trato che ri ki cuerpo . ( Are wa' ri käb'ix “ circuncisión ” che . )
56001016	Sin	We winaq ri' käkib'ij chi k'o nimalaj ketamb'al chrij ri Dios . Are k'u rumal ri ki k'aslemal , xuquje' ronojel ri käka'no , q'alaj chi man käkib'ij tä ri qas tzij . Etzeltajinaq ri ki k'aslemal chuwäch ri Dios . Man e nimanelab' taj , man kekowin tä k'ut käka'n ri utzil .
45010002	Faith	Ri in kinb'ij ri wilom chkij ri winaq aj Israel , chi ri e are' sib'alaj käkaj kepatänin che ri Dios , xaq xuwi chi man qas tä käkich'ob'o jas ri tajin käka'no .
47001004	Grace	Ri Dios kuku'b'isaj qa k'ux chupam ronojel ri k'äx ri käqariqo rech ri uj xuquje' kujkowinik käqaku'b'isaj ki k'ux ri tajin käkiriq k'äx . Jas ru ku'b'isaxik qa k'ux uj u b'anom ri Dios , je' käqa'n uj chuku'b'isaxik ki k'ux ri e are' .
55002015	Recommendation	Chakojo a chuq'ab' rech utz kel ra chak cho ri Dios . Chab'ana jun utzalaj ajchak chutzijoxik ri Utzalaj Tzij re ri Evangelio , ri man k'o tä jas katk'ix wi rumal chi jikom kab'an chuk'utik ri qas tzij chrij ru Loq' Pixab' ri Dios .
53002004	Description	Ri achi ri' kuyak na rib' , kub'an na k'ulel che ronojel ri käna'tab'ex wi ri Dios , o käq'ijilax wi . Käku'b'i na pa ri nimalaj rachoch Dios , je' ta ne chi are Dios . Kub'an na chb'il rib' chi are Dios .
49006004	Recommendation	Xuquje' ri ix , nan tat , xaq miyak koyowal ri iwalk'ual , xane cheipixb'aj loq pa ri ki nuch'al , chik'utu utzalaj no'j chkiwäch rech kekojon che ri Qajaw Jesús .
45008037	Grace	Pa ronojel k'u taq wa' ri k'äx ri käqariqo , kujch'akan na , rumal ru tob'anik ri Jun ri kujraj .
44026014	Violence	Ri uj qonojel k'ut xujtzaq cho ri ulew , te k'u ri' xinta jun ri xch'aw loq chikaj ri xub'ij chwe pa ch'ab'al hebreo : “ Saulo , Saulo , ¿ jas che tajin kab'an we nimalaj k'äx ri' chwe ? ” — kächa' . “ Ri at k'ut tajin kariq k'äx , jas ri kub'an ri wakäx ri kukoj aqan che ri jun che' ri t'ist'ik u wi' , ” — xcha chwe .
66002009	Sin	In wetam chi tajin kariq k'äx , wetam chi at meb'a' , pune ta ne we ta käb'ix ri qas tzij , at q'inom . Wetam chi katyoq' kumal ri winaq ri käkib'ij chi e aj Israel . Man e aj Israel tä k'ut , xane e jun komon winaq ri e rech ri Satanás .
46013006	Faith	Man käkikot tä ri' aretaq käril ri etzelal käb'anik , xane are käkikot ri' ruk' ru b'anik ri qas tzij .
59001021	Recommendation	Chiya b'a' kan ronojel u wäch etzelal rumal chi äwas u b'anik wa' cho ri Dios xuquje' chkiwäch ri winaq . Chiya kan xuquje' ronojel u wäch ri sib'alaj itzel u b'anik . Mib'an nimal , xane chixnimanoq . Chik'amowaj k'u ru Loq' Pixab' ri Dios ri u tikom ri Are' pa ri iwanima' . Are k'u wa' ri käkowinik kub'ano chi kiriq ru tob'anik ri Dios , man käsach tä k'u u wäch ri iwanima' .
46003006	Grace	Ri in xintik ri ija' pa ri iwanima' , ri Apolos xuja'j , are k'u ri Dios xk'iyisanik .
66014008	Sin	Te k'u ri' xteri chi loq jun ángel chik ri xub'ij : ¡ Xwulijik , ya xwulij ri nimalaj tinimit Babilonia ! Je ri' , rumal chi u q'ab'arisam konojel ki wäch winaq cho ruwächulew ruk' ru vino ri sib'alaj k'o u chuq'ab' re ri mak ri sib'alaj äwas u b'anik ri sachinaq u k'ux rumal , — xcha ri ángel .
43015014	Recommendation	Ri ix qas ix utz wuk' in we kib'ano jas ri kixintaq wi .
62005021	Recommendation	Ix ri' , ri ix je' ta ne alaj taq walk'ual , ¡ chitasa iwib' chkij taq ri dioses ri man qas e Dios taj ! Amén .
55003006	Sin	Kinb'ij wa' chawe rumal chi jujun chke we winaq ri' keb'ok na pa taq ja che sub'unik , kekowin k'u na che ki sub'ik ri ixoqib' ri man e jikom taj , ri k'äx kanima' rumal chi k'ia ri ki mak . Tzare k'u ri itzel taq ki rayinik k'amowinaq ki b'e .
49004015	Faith	Chuk'exwäch wa' are rajwaxik chi käqatzijoj ri qas tzij , käqaj qib' nimalaj qonojel . Jas ri ak'alab' kek'iyik , je' rajwaxik käqa'n uj pa ronojel . Kätz'aqat k'u na ri qa chomab'al cho ri Dios , rech kujel ta na jas ri Cristo ri xa uj jun ruk' . Are k'u ri Are' kätaqan pa qa wi' je' jas ri qa jolom k'o puwi' ri qa cuerpo .
49004003	Faith	Chikojo i chuq'ab' rech k'o utzil chixol , rech xa ix jun chik rumal ru tob'anik ri Loq'alaj Espíritu .
44009005	Description	Ri tat Saulo xub'ij : ¿ Jachin ri lal , Tat ? — xcha che . Ri Jun ri xch'awik xub'ij : ¡ In ri' ri Jesús ! Ri k'äx ri tajin kab'ano , are chwe In ri tajin kab'an wi wa' . Xaq je ri' ri at tajin kariq k'äx jas ri kub'an ri wakäx ri kukoj aqan che ri jun che' t'ist'ik u wi' , — xcha che .
60003015	Recommendation	Xane nim chiwila wi ri Cristo ri Iwajaw pa taq ri iwanima' . Jachin taq ri ketow chiwe jas che kiku'b'a i k'ux chrij ri Cristo , ruk' utzil chib'ij wa' chke . Nim chiwila wi ri Dios , chixej b'a' iwib' chuwäch , minimarisaj k'u iwib' .
44007033	Recommendation	Xub'ij k'u ri Qajaw Dios che : “ Chewesaj ra xajäb' , rumal chi ri ch'äqap ulew ri at k'o wi are loq'alaj ulew wa' .
62002024	Faith	Chik'olo b'a' ix pa ri iwanima' ri Tzij ri i tom petinaq loq . We ri Tzij ri' ri i tom petinaq loq käk'oji kan pa ri iwanima' , qas kixkanaj na kan xa jun ruk' ri Dios qa Tat xuquje' ruk' ru K'ojol .
43008051	Faith	Qas tzij kinb'ij chech alaq chi jachin ri kunimaj ri kinb'ij , man käkäm tä na ri are' , — xcha chke .
66020011	Description	Xinwil k'u jun nimalaj t'uyulib'al ri saqloloj , xuquje' xinwil ri Jun ri t'uyul chila' . Chuwäch k'u ri Are' xsach u wäch ri ulew xuquje' ri kaj , man k'o tä jumul xilitaj chi ki wäch rumal chi man k'o tä chi k'u k'olib'al jawije' chi' kuya' kek'oji wi .
46006013	Recommendation	Qas tzij ri käb'ixik chi ri wa are wa' che ri qa pam , ri qa pam k'ut are che ri wa . Käsach k'u na ki wäch wa' we kieb' ri' rumal ri Dios . Are k'u ri qa cuerpo man are tä u patän ri u b'anik jas ri käka'n ri tz'i' ri xaq käkiriq kib' , man k'o tä ki pixab' , xane ri u patän ri qa cuerpo are u patänixik ri Qajaw Jesús . Ri Qajaw Jesús k'ut rajwaxik ri Are' chuto'ik ri qa cuerpo .
45006011	Faith	Je k'u ri' ri ix , chichomaj chi ix käminaq chik chuwäch ri mak . Man k'o tä chi u chuq'ab' ri mak pi wi' . Ix k'asal k'u kämik chunimarisaxik u q'ij ri Dios junam ruk' ri Cristo Jesús ri Qajaw .
47002014	Faith	Maltiox b'a' che ri Dios ri kuya chqe chi amaq'el ronojel q'ij kujch'akan na rumal ri Cristo Jesús . Rumal k'u qech uj kel u tzijol ru Loq' Pixab' ri Are' je' jas jun k'ok'alaj kunab'al ri käjab'un ri ruxlab' .
62001005	Grace	Are wa' ru Loq' Pixab' ri Dios ri xuk'ut ri Jesucristo chqawäch , ri käqatzijoj uj chiwe ix : Je' jas ri q'ij kuya saqil pa qa wi' , je ri' ri Dios kuya ri saqil re ri Qas Tzij pa qanima' . Ruk' Are' man k'o tä jub'iq' ri q'equm ri kub'ano chi käsach ri winaq .
43006037	Grace	Konojel ri keyi' chwe rumal ri nu tat kepe na wuk' in . Apachin k'u ri kepe wuk' man keintzelejisaj tä b'ik .
58013001	Recommendation	Qachalal , chitaqej u b'anik ri tajin kib'ano , kiwaj iwib' ri jun ruk' ri jun chik rumal chi iwachalal iwib' .
58007025	Grace	Rumal k'u ri' ronojel q'ij käkowinik keuto' ri winaq ri keopan ruk' ri Dios rumal ri Are' . Je ri' , rumal chi man käk'is tä ru k'aslemal , xane k'o ronojel q'ij chuta'ik toq'ob' che ri Dios pa ki wi' .
43019015	Violence	Ri e are' k'ut ko xech'awik , xkib'ij : ¡ Chkämisaxoq ! ¡ Chkämisaxoq ! ¡ Chripoq ! — xecha' . Ri tat Pilato xub'ij chke : ¿ A kinrip ta k'u cho ri cruz ri tata' ri k'o u taqanik pi wi ? — xcha chke . Are k'u ri ki nimaqil ri sacerdotes xech'awik , xkib'ij che : Ri uj man k'o tä chi jun achi chik ri kätaqan pa qa wi' , xane xaq xuwi ri nimalaj taqanel , — xecha' .
45011005	Grace	Je k'u wa' ri kämik , e kanajinaq kan kieb' oxib' chke ri aj Israel ri xeucha' kan ri Dios rumal ri u toq'ob' pa ki wi' .
66017002	Sin	Ri nimaq taq taqanelab' re ruwächulew ka'nom ruk' ri ixoq xa jas ri käka'n ri tz'i' ri xaq käkiriq kib' , man k'o tä ki pixab' , xuquje' ri winaq ri e k'o cho ruwächulew e q'ab'arinaq ruk' ru vino ri sib'alaj k'o u chuq'ab' re ri mak ri sib'alaj äwas u b'anik ri sachinaq ki k'ux rumal .
45012010	Recommendation	Rajwaxik chi kiwaj iwib' ri jun ruk' ri jun chik je' ta ne chi qas iwachalal iwib' . Chiya i q'ij chb'il taq iwib' , nim k'ut chiwila wi iwib' , ri jun ruk' ri jun chik .
45008014	Faith	Konojel k'u ri k'amom ki b'e rumal ri Espíritu rech ri Dios , e are wa' ralk'ual ri Dios .
66012003	Description	Te ri' xilitaj jun kajmab'al etal chik cho ri kaj . Are jun nimalaj itzel kumätz kiäq rij , wuqub' u jolom , lajuj ru k'a' k'olik . K'o k'u jujun corona pa ki wi' ri jujun u jolom .
45008017	Faith	Rumal chi uj ralk'ual ri Dios , ya'talik chi käyi' qe ri echb'al ri xuchi'j ri Dios , käqak'am k'u na wa' junam ruk' ri Cristo . Je ri' we junam käqariq k'äx ruk' ri Cristo , rech junam ruk' ri Are' känimarisax na qa q'ij .
54005017	Recommendation	Ri k'amal taq ki b'e ri kojonelab' ri utz käka'n chuk'amik ki b'e ri qachalal , taqal ri' chke chi sib'alaj nim ke'il wi . Are k'u más nim ke'il wi na ri käkitzijoj ru Loq' Pixab' ri Dios , käkiya tijonik chke ri qachalal .
46008007	Sin	Man konojel tä k'ut ketam wa' . E k'o jujun kojonelab' ri nab'e kanoq e naq'atalik kekiq'ijilaj taq tiox . K'ä käkitij k'u ri rikil ri yo'm chkiwäch taq tiox . Ri ri' kub'ano chi käkina' pa kanima' chi k'o äwas ri ka'nom rumal chi mäja' k'o u chuq'ab' ri ki kojonik .
43015002	Grace	Konojel ri alaj taq u q'ab' ri juwi' uvas ri man käkiya tä ki wäch ke'resaj na apanoq . Are k'u ri käkiya ki wäch kerilo keub'an ki b'anik rech sib'alaj kewächin na .
60005003	Recommendation	Mib'an iwe chke ri keichajij , xa kixtaqan pa ki wi' , xane chikojo i chuq'ab' rech ri i k'aslemal are jun utzalaj k'utb'al chkiwäch .
52004013	Recommendation	Man käqaj tä k'ut , qachalal , chi mat kiwetamaj ri käkik'ulmaj na ri käminaqib' , rech man je' tä ri i b'is jas ri ki b'is ri nik'iaj winaq chik ri man k'o tä ku'l wi ki k'ux .
58011029	Description	Rumal ri kojonik xeq'ax ri winaq aj Israel pa ri nimalaj ja' rech ri Kiäq Mar , je' ta ne chi pa chaqi'j ulew xeq'ax wi . Aretaq k'ut ri winaq aj Egipto je' xkaj xeq'axik , xejiq' kan ri e are' pa ri mar .
44007020	Description	Pa taq k'u ri q'ij ri' xil u wäch ri alaj a Moisés . Are sib'alaj utz xil wi rumal ri Dios . Ru nan u tat xekowinik xkik'iyisaj na oxib' ik' cho kachoch .
58005002	Grace	Ri sacerdote k'ut are jun winaq ri kuya' kätaqchi'x che mak rech ri are' käkowinik kutoq'ob'isaj ki wäch ri winaq ri man k'o tä ketam , ri ki sachom ri ki b'e .
45013012	Recommendation	Ya xe' wa' ri aq'ab' , na'tam chik , xa jub'iq' k'u man käsaqirik . Maqa'n chi b'a' ri man utz taj ri keb'an pa ri q'equm , xane qa'na ri utzil je' ta ne are to'b'al qib' wa' jas ri käkikoj ri soldados , kech'ojin k'u pa ri saqil .
49006009	Recommendation	Ri ix xuquje' , ri ix patrón , chib'ana ri utz kuk' ri patänil taq iwe . Xaq mib'an k'äx chke . Chna'taj chiwe chi ri Kajaw ri e are' xuquje' Are ri Iwajaw ix . K'o chila' chikaj , kätaqan k'u pa qa wi' uj nimalaj qonojel . Ri Are' k'ut junam keril wi konojel ri winaq .
45012015	Recommendation	Chixkikot kuk' ri kekikotik . Chixoq' k'ut kuk' ri keb'oq'ik .
45002005	Sin	Ri at k'ut ab'ajarinaq ri awanima' , man a k'exom tä wa' , man a k'exom tä k'u ra chomanik . Rumal ri' xa tajin kab'an más nim che ri k'äjisab'al a wäch ri käpe na chawij . Je' käk'ulmataj wa' pa ri q'ij ri kuk'ut rib' ri Dios chuk'äjisaxik ki wäch ri winaq , kuq'at k'u na tzij pa ki wi' ruk' jikomal .
44014019	Violence	Xeopan k'u jujun winaq aj Israel ri e petinaq pa ri tinimit Antioquía , xuquje' pa ri tinimit Iconio ri xkikoj ki k'ux ri winaq , xka'n k'u ri tat Pablo che ab'aj . Xkichomaj k'ut chi ya käminaq chik , xkichararej b'ik , xekiya k'u kan chutza'm ja .
43013021	Description	Aretaq xb'itaj wa' we tzij ri' rumal ri Jesús , sib'alaj xuna' k'äx pa ranima' . Qas chi saqil xub'ij chkiwäch ru tijoxelab' : Qas tzij kinb'ij chiwe chi jun chiwe are kinjachow na , — xcha chke .
48003022	Faith	Are k'u ru Loq' Pixab' ri Dios ri Tz'ib'talik kub'ij chi konojel ri e k'o cho ruwächulew je' ta ne e tz'aptal pa che' xa rumal ri ki mak . ( Kel kub'ij wa' chi e k'o pu q'ab' ri ki mak . ) Je ri' rech ri winaq ri kekojon che ri Jesucristo kuya' käyi' na chke ronojel ri xuchi'j ri Dios xa rumal ri ki kojonik .
66011007	Violence	Aretaq k'ut keto'taj chutzijoxik ru Tzij ri Dios , ri xib'ib'alalaj awaj ri kel loq pa ri nimalaj jul ri sib'alaj naj u pam käch'ojin na kuk' , keuch'ak k'u na , keukämisaj na .
58003014	Faith	We käqataqej ri qa kojonik chrij ri ku'l wi qa k'ux petinaq loq , k'ä käk'is na ronojel , käqariq na qe ronojel u wäch tewchib'al junam ruk' ri Cristo .
45008010	Faith	We ri Cristo k'o pa iwanima' , pune b'a' käkäm na ri i cuerpo rumal ri mak , käk'asi k'u ri iwespíritu rumal chi xjikomataj ri iwanima' cho ri Dios .
44007052	Sin	¿ A k'o lo jun chke ri q'alajisal taq re ru Loq' Pixab' ri Dios ri mat xb'an k'äx che kumal ri mam alaq ojer ? Man k'o tä jun , xane xekikämisaj ri xeyo'w loq u b'ixik chi käpe na ri Cristo ri Jikomalaj Patänil re ri Dios . Are k'u wa' ri xjach alaq pa ki q'ab' ri winaq , xkämisaj alaq .
48005021	Sin	Xuquje' käkirayij ri kech nik'iaj winaq chik , kekämisanik , keq'ab'arik , käkiya u wi' ri käkitijo . Xuquje' k'o nik'iaj chik ri junam ruk' wa' ri käka'no . Kinb'ij chi k'u apan chiwe jas ri nu b'im kan nab'e , chi ri keb'anow wa' we ri' man keopan tä na ruk' ri Dios rech kätaqan ri Are' pa ki wi' .
43012036	Faith	Chixkojon che ri saqil kämik , ri k'ä k'o na ri saqil iwuk' . Je ri' rech ri ix , ix winaq chik rech ri saqil , — xcha ri Jesús chke . Xuwi xb'itaj wa' we tzij ri' rumal ri Jesús , xe' ri Are' , xuk'u' rib' chkiwäch .
58003002	Faith	Ri Cristo Jesús , Are' qas jikom ranima' cho ri Dios , ri xkojow che we patäninik ri' . Je' k'u xub'an ri qa mam Moisés xuquje' , are' qas jikom ranima' xpatänin cho ri Dios chkixol ri alk'ualaxelab' rech ri Dios .
56003006	Grace	Ri Dios u yo'm ri Loq'alaj Espíritu pa qanima' rumal ri Jesucristo ri To'l Qe . Sib'alaj nim k'u ri utzil qa riqom rumal .
44004036	Description	Xaq je ri' , k'o jun tata' , jun chke ri levitas , José u b'i' , ri xil u wäch pa Chipre , jun ch'äqap ulew wa' ri k'o pa ri mar . Ri tata' ri' xuquje' käb'ix Bernabé che kumal ri apóstoles . Kel kub'ij wa' chi are jun ri kuku'b'isaj ki k'ux ri winaq .
48006009	Recommendation	Mujkos b'a' chub'anik ri utzil . Kuriq k'u na jun q'ij ri käqayak na ru wäch ri qa'nom we man käk'istaj tä qa k'ux ruk' , käqaya k'u kan u b'anik wa' .
48002019	Faith	Ri in k'ut , je' ta ne in käminaq chik chuwäch ri u Pixab' ri Moisés . ¡ Tzare ri Pixab' xinkämisanik ! Je' xink'ulmaj rech qas kink'asi na chupatänixik ri Dios .
66011001	Recommendation	Te ri' xyi' jun aj chwe ri junam ruk' jun etäb'al , xb'ix k'u chwe : Chatwalijoq , chawetaj k'u ri retab'alil ri nimalaj rachoch Dios , ri ta'b'al toq'ob' , xuquje' cheawajilaj janipa' ri keq'ijilan chila' .
66014004	Description	E are taq wa' ri man xka'n tä ri nimalaj mak ri äwas u b'anik kuk' taq ixoqib' , ch'ajch'oj ri ki k'aslemal , ki terenem k'u ri Alaj Chij apawije' chi' ri ke' wi . Xkiriq ru tob'anik ri Dios chkixol ri winaq rech kek'oji che nab'e taq sipanik ri käyi' cho ri Dios je' jas jun sipanik re kosecha , xuquje' cho ri Alaj Chij .
66009007	Description	Ri sak' je' kepe kiej ri b'enam ke pa ch'oj . K'o jun jasach pa ki jolom chkijujunal ri je' jas jun corona re q'än puaq . Ri ki palaj k'ut je' käpe u palaj winaq .
60002016	Recommendation	Ri ix , ix winaq ri ix tzoqopital chi pu q'ab' ri Itzel , man rumal tä k'u rech chi ix tzoqopitalik kib'an ta ri man utz taj , xane chib'ana' jas ri kub'an jun ri kojom che patänil re jun winaq chik , chipatänij ri Dios .
54004010	Faith	Xa rumal wa' sib'alaj käqatij qa q'ij kujchakunik , käqariq yoq'b'al qe , rumal chi ku'l qa k'ux chrij ri k'aslik Dios , ri To'l Ke konojel winaq . Jachin k'u taq ri kekojon che , e are' ri qas käkiriq ru tob'anik .
58010029	Sin	We je ri' , ¿ a mat kichomaj ix chi sib'alaj taqalik käk'äjisax na ki wäch wa' jachin taq ri xa käketzelaj u wäch ru K'ojol ri Dios , tzel k'u käkil wi ru kik'el , xuquje' käkiyoq' ri Loq'alaj Espíritu rech ri Dios ri kutoq'ob'isaj ki wäch ? ¡ Je' , je ri' ! Ri kik' ri' are wa' ri kujikib'a ri k'ak' trato , ruk' k'u wa' ketastaj ri winaq chrij ronojel u wäch etzelal .
43020021	Grace	Te k'u ri' ri Jesús xub'ij chi jumul chke : Chuxlan b'a' ri iwanima' , — xcha' . Je' jas ri nu Tat xinutaq loq in , je ri' ri in xuquje' kixintaq b'i ix , — xcha chke .
65001016	Sin	We winaq ri' xaq amaq'el käkich'a' kib' , keyoq'on chkij nik'iaj chik , xuwi k'u käkitzukuj u b'anik ri itzel taq ki rayinik ri e are' . Käkib'ij taq tzij xa chub'anik nimal , utz k'u ki ch'ab'exik ri winaq käka'no xaq rech k'o ri käkik'am na chkij .
66006015	Description	Ri nimaq taq taqanelab' cho ruwächulew , xuquje' ri nimaq ki b'anik , ri q'inomab' , ri ki nimaqil soldados , ri winaq ri k'o nimalaj keqle'n , ri winaq patäninelab' xuquje' ri winaq ri man e k'o tä pu q'ab' jun patrón , konojel xkik'u' kib' pa taq ri pek , xol taq ri nimaq taq ab'aj ri e k'o pa taq ri juyub' .
66021008	Sin	Are k'u ri winaq ri e xib'rib' , ri man kekojon taj , ri winaq ri etzeltajinaq ki k'aslemal cho ri Dios , ri kämisanelab' , ri winaq ri je' käka'no jas ri käka'n ri tz'i' ri xaq käkiriq kib' , man k'o tä ki pixab' , ri winaq ri käka'n itzinik , ri kekiq'ijilaj taq tiox ri xa e b'anom kumal winaq , xuquje' konojel ri b'anal taq tzij , konojel wa' keb'e' na pa ri nimalaj q'aq' ri je' ta ne jun mar ri tajin käk'atik ruk' azufre . Are k'u wa' ri ukab' kämikal , — xcha ri Dios chwe .
44022016	Recommendation	¿ Jas ta ne ri keyej na la ? ¡ Jo' b'a' ! Walij la , chb'an qasna' la , ku'b'a k'ux la chrij ri Qajaw Jesús , ta' la toq'ob' che rech käsachtaj ri mak la , kub'an k'u ch'ajch'oj ri anima' la , ” — xcha chwe , — xcha ri apóstol Pablo .
66009008	Description	Ri ki wi' je' käpe u wi' ixoq . Ri ki ware k'ut je' käpe u ware koj .
55002024	Recommendation	Ri patänil re ri Qajaw Jesús , man ya'tal tä che chi käch'ojinik , xane rajwaxik käch'awik , kub'an utzil chke konojel ri winaq . Xuquje' rajwaxik käna'w che ki tijoxik , kuchajij paciencia kuk' .
51002005	Faith	Pune ta ne man in k'o iwuk' chwinaqil , ri ix k'ut ix k'o pa wanima' je' ta ne qas tzij in k'o iwuk' . Kinkikotik aretaq kinwilo chi utz kib'ano , kib'an ronojel pa cholajil , chi qas tzij ix kojoninaq che ri Cristo , man i tasom tä k'u iwib' chrij ri Are' .
60003012	Sin	Je ri' , rumal chi ri Qajaw Dios keuchajij ri winaq ri jikom kanima' , xuquje' kuto aretaq käka'n orar , kutatab'ej ri käkib'ij che . Are k'u ri Dios kub'an u k'ulel chke ri b'anal taq etzelal , — kächa ri' ri tz'ib'tal kanoq .
53002013	Faith	Qachalal , ri ix sib'alaj kixraj ri Qajaw Jesucristo . Ri uj k'ut käqana' pa qanima' chi rajwaxik käqaya maltioxinik amaq'el che ri Dios rumal iwech , rumal chi tzojer loq ix k'o chkixol ri xecha' nab'e rumal ri Dios rech kiriq ru tob'anik . Kiriq k'u ru tob'anik ri Dios rumal ri Loq'alaj Espíritu ri xub'an ch'ajch'oj che ri iwanima' , xuquje' rumal chi xixkojon che ri qas tzij .
66022011	Recommendation	Xaq b'a' chaya che ri b'anal etzelal chi kutaqej u b'anik ri etzelal ri kub'ano , xuquje' ri winaq ri man ch'ajch'oj tä ranima' chutaqej na u b'anik ri man ch'ajch'oj taj . Are k'u ri utzalaj winaq chutaqej u b'anik ri utzil , ri winaq k'ut ru jachom rib' pu q'ab' ri Dios chutaqej u b'anik ri jikom cho ri Dios , — xcha' .
44002038	Faith	Ri tat Pedro xub'ij chke : Chk'exa ri anima' alaq , xuquje' ri chomanik alaq . Rajwaxik chi käb'an qasna' alaq chjujunal alaq pa ru b'i' ri Jesucristo , xa je ri' käsach mak alaq rumal ri Dios , ri Are' k'ut kusipaj ri Loq'alaj Espíritu chech alaq .
52005015	Recommendation	Chichajij iwib' , k'o jun muya k'äx che rajil u k'exel jun k'äx ri b'anom che , xane amaq'el chitaqej u b'anik ri utzil chb'il taq iwib' , xuquje' chke konojel winaq .
45001027	Sin	Xuquje' ri achijab' man käka'n tä chi ri taqal u b'anik kuk' ixoqib' , xane xa käka'n ri itzel taq ki rayinik ri jun ruk' ri jun chik . Käka'n k'u ri k'ixb'al u b'anik , achijab' kuk' achijab' . Tajin k'u käk'äjisax ki wäch , are k'u wa' ri tojb'al re ri etzelal ri käka'no .
50002018	Recommendation	Kwaj k'ut chi xuquje' kixkikot ix wuk' in we ri Dios kuya chwe chi je ri' nu kämisaxik käb'anik .
44003019	Recommendation	Rumal ri' chk'exa anima' alaq , tzelej b'a' alaq ruk' ri Dios rech kesachtaj ri mak alaq , — kächa' . We je' käb'an alaq wa' , ri Dios kub'ano chi kepe na q'ij re jororemal rech kuxlan anima' alaq .
66021025	Description	Ru chi' taq b'e re ri tinimit man ketz'apix tä paq'ij . Chila' k'ut man k'o tä chaq'ab' .
43006054	Faith	Jachin ri kutij ri nu cuerpo xuquje' kutij ri nu kik'el , k'o k'u u k'aslemal ri man k'o tä u k'isik . Ri in k'ut kink'astajisaj na chkixol ri käminaqib' pa ri k'isb'al q'ij .
43019011	Sin	Ri Jesús xch'awik , xub'ij che : Man k'o tä jub'iq' taqanik la pa nu wi' we ta mat yo'm che la rumal ri Dios . Rumal ri' , jachin ri xinjachow pa q'ab' la nim na u mak ri' chuwäch la , — xcha che .
59002017	Faith	Je k'u ri' xuquje' ri kojonik . We ta ri winaq man kuk'ut tä ruk' ri utzil ri kub'ano chi qas kojoninaq , ri kojonik ri' man are tä qas kojonik , rumal chi man k'o tä utzil kub'ano . ¡ Man k'o tä k'u u patän ri' ! ¡ Je' ta ne chi xa käminaq wa' !
45008003	Sin	Ri Dios xub'ano jachike ri man xkowin tä chub'anik ri Pixab' ri xutz'ib'aj ri qa mam Moisés . Ri Pixab' ri' man k'o tä u chuq'ab' chuk'exik ri ki k'aslemal ri winaq . Ri Dios k'ut xutaq loq ru K'ojol ri ya winaq chik , xukoj k'u che sipanik chutojik ri qa mak . Xutaq loq je' ta ne are xa jun winaq ajmak . Je ri' ri Dios xuk'äjisaj u wäch ri mak rumal ru kämikal ri Jesús .
60003014	Recommendation	Pune b'a' rumal ru b'anik ri utzil kiriq k'äx , utz k'u iwe ri' . Rumal ri' mixej iwib' chkiwäch ri keb'anow k'äx chiwe , mixok il kumal .
51003021	Recommendation	Ri ix , tat nan , xaq miyak koyowal ri iwalk'ual rech man keb'ison taj .
66018002	Sin	Ko xch'awik , xub'ij : ¡ Xwulijik ! Ya xwulij ri nimalaj tinimit Babilonia . Kojom chi wa' che kachoch itzel taq espíritus . Are ki jul ronojel ki wäch itzelalaj taq espíritus chik , xuquje' are ki sok k'äx taq chikop ajuwokaj ri tzel keilitajik .
62002022	Sin	¿ Jachin k'u ri b'anal tzij ? Are ri' ri kub'ij chi ri Jesús man are tä ri Cristo , ri To'l Qe . Are wa' ri kub'an u k'ulel che ri Cristo . Man käkojon tä che ri Dios qa Tat , man käkojon tä k'u che ri Cristo ru K'ojol .
46011027	Sin	Je k'u ri' , apachin ri kutij ri kaxlan wa , xuquje' kutij ri k'o pa ri vaso , we man ch'ajch'oj tä ri ranima' cho ri Dios , kub'an ri äwas ri' chrij ru cuerpo ri Qajaw Jesús , xuquje' chrij ru kik'el .
59002020	Faith	¡ Xaq at kon ! ¿ A mat kach'ob'o chi ri winaq ri kub'ij chi käkojonik , man kub'an tä k'u ri utzil , man are tä ri' ri qas kojonik ? ¡ Man k'o tä k'u jub'iq' u patän we kojonik ri' ! ¡ Je' ta ne chi xa käminaq wa' !
43018003	Description	Je ri' ri tat Judas xopan chila' e rachi'l jumulaj soldados , xuquje' jujun chajinelab' re ri nimalaj rachoch Dios ri e taqom b'i kumal ri ki nimaqil ri sacerdotes xuquje' ri tata'ib' fariseos . We winaq ri' kuk'am ki machetes , kuk'am ki lámpara , kuk'am k'u ki chäj .
53003003	Grace	Ri Dios k'ut , qas jikom ranima' . Kub'an na chiwe chi k'o na i chuq'ab' rech qas jikom ri iwanima' ix xuquje' . Kixuchajij na chuwäch ri Itzel .
44007021	Description	Aretaq k'ut xajwatajik chi xkiya kanoq , xriqtaj rumal ru mia'l ri Faraón ri taqanel puwi' ri Egipto , xuk'am b'i cho rachoch , xuk'iyisaj , xub'an ralb'al che .
66008005	Description	Te k'u ri' xpe ri ángel , xuk'am ri porob'al incienso , xunojisaj k'u wa' che rachaq q'aq' ri k'o puwi' ri ta'b'al toq'ob' , xuk'iäq k'ut puwi' ruwächulew . Xub'an k'u kiäqulja , nimalaj wojojem xtatajik , xub'an kaypa' , xuquje' xub'an jun nimalaj käb'raqan .
66018003	Sin	Je ri' , rumal chi ronojel ki wäch winaq cho ruwächulew e q'ab'arinaq rumal ru tijik ri vino re ri nimalaj mak ri kub'ano . Xuquje' ri nimaq taq taqanelab' re ruwächulew je' ka'nom ruk' ri ixoq jas ri käka'n ri tz'i' ri xaq käkiriq kib' , man k'o tä ki pixab' . Ri ajk'ayib' k'ut ri e k'o cho ruwächulew e q'inomarinaq rumal chi ri nimalaj tinimit Babilonia sib'alaj ok'owinaq u wi' ri u rayib'al chke ronojel u wäch taq jastaq , — xcha' .
44026021	Violence	Xa k'u rumal wa' ri winaq aj Israel xinkichapa loq pa ri nimalaj rachoch Dios , are ta xkaj xinkikämisaj .
55004004	Sin	Käkiya k'u na kan ri qas tzij . Are käkitzukuj na u tatab'exik ri ki tzij ri achijab' ri xaq kepukanik .
43006064	Faith	E k'o k'u jujun chech alaq ri man kekojon taj , — xcha chke . Qas k'u retam ri Jesús petinaq loq jachin taq ri man kekojon tä che , xuquje' jachin ri' ri käjachow na .
43013026	Description	Xch'aw k'u ri Jesús , xub'ij che : Kinrub' na jun ch'äqap kaxlan wa . Jachin k'u che ri kinya wi wa' , are ri are' , — xcha che . Xurub' k'u ri ch'äqap kaxlan wa , xuya che ri tat Judas Iscariote , u k'ojol ri tat Simón .
54006020	Recommendation	Ri at , Timoteo , chak'olo' , chachajij ri oqxanim pa ra q'ab' at rumal ri Dios . Matatab'ej taq ri puk , ri tzijob'elil ri man k'o tä käch'ak che , man kanim tä k'u awib' pa taq ch'oj chrij tijonik ri käb'ix che chi are qas etamanik , man qas tzij tä k'ut .
44017005	Violence	Are k'u ri winaq aj Israel ri man xekojon taj , xkina' k'äx pa kanima' , xpe koyowal . Xekimulij jujun itzel taq achijab' ri xaq kewakatik , xka'n k'u jun komon rech käkiyak ch'oj , xkisach ki k'ux ri winaq pa ri tinimit . Xeb'ok pa rachoch ri tat Jasón che kesaxik ri tat Pablo , ri tat Silas , rech kekijach pa ki q'ab' ri winaq .
62005016	Sin	We k'o jun käril ri rachalal käqaj pa jun mak ri man käk'aman tä b'i pa ri kämikal , rajwaxik ri' kub'an orar puwi' . Je ri' ri Dios kuya na u k'aslemal ri qachalal . Are wa' ri käb'an chke ri keqaj pa ri mak ri man käk'aman tä b'i pa ri kämikal . K'o k'u mak ri käk'aman b'i pa ri kämikal , man kinb'ij tä k'ut chi kib'an orar rech käsachtaj wa' we mak ri' .
43013020	Faith	Qas tzij kinb'ij chiwe , chi jachin ri kuk'ulaj ri kintaq b'ik , in ri' kinuk'ulaj . Jachin k'u ri kinuk'ulaj in , kuk'ulaj ri' ri xintaqow loq , — xcha ri Jesús chke ru tijoxelab' .
58012028	Faith	Ru taqanik ri Dios ri käpe na pa qa wi' , man k'o tä jun käkowinik kelsanik . Rumal ri' , qaya b'a' maltioxinik che ri Dios , qaq'ijilaj k'ut . Qaxej b'a' qib' chuwäch , nim k'u qila wi . Are k'u wa' ri käqaj chuwäch ri Are' .
44019013	Description	E k'o k'u jujun winaq aj Israel ri xaq xeb'inik , xekesaj itzel taq espíritus chke ri winaq . Ri e are' xkaj xkikoj ru b'i' ri Qajaw Jesús chub'anik wa' , xkib'ij k'u chke ri itzel taq espíritus : Pa ru b'i' ri Jesús ri kutzijoj ri tat Pablo , kujtaqan chiwe chi kixel b'ik , — xecha chke .
44015040	Grace	Are k'u ri tat Pablo , are xucha' ri tat Silas che rachi'l . Xejach k'u b'i pu q'ab' ri Dios kumal ri kojonelab' rech kub'an toq'ob' chke che ki to'ik chub'anik ri chak .
63001008	Recommendation	Chiwila b'a' iwib' ix chi mat käsach u wäch ronojel ri utzil ri i b'anom , xane qas kiriq na tz'aqat ri rajil u k'exel wa' .
66011006	Violence	We q'alajisanelab' ri' k'o taqanik pa ki q'ab' chutz'apixik ri kaj , rech man käqaj tä jäb' aretaq tajin käkitzijoj ru Tzij ri Dios . Xuquje' kekowin chub'anik kik' che taq ri ja' , xuquje' chub'anik k'äx che ruwächulew ruk' ronojel u wäch k'äxk'ol janipa' mul ri käkaj .
44008021	Sin	Man k'o tä e la quk' pa we chak ri' , man ya'tal tä k'u wa' che la , rumal chi man jikom tä ri anima' la chuwäch ri Dios .
43017010	Faith	Ronojel ri wech in ech la wa' , are k'u ri ech la wech in wa' . Kumal k'u ri e are' käq'alajinik chi sib'alaj nim na nu q'ij .
45003012	Sin	Konojel ki jalom ki b'e , konojel b'enam ke jawije' ri xa käsach wi ki wäch . Man k'o tä jun ri kub'an ri qas utz , man k'o tä wi jun .
50002003	Recommendation	Mitzukuj xaq xuwi ri iwe ix , minimarisaj b'a' iwib' . Nim k'u cheiwila wi ri nik'iaj chik . Chib'ana ix chi man nim taj kiwil wi iwib' .
66001013	Description	Te k'u ri' pa ki nik'iajal ri wuqub' u tak'alib'al kantela xinwil Jun ri junam ruk' ru k'ojol jun winaq . U kojom k'u jun atz'iaq ri kopan k'ä chuqul raqan , ximital cho u k'ux ruk' jun pas re q'än puaq .
66022003	Faith	Chila' man k'o tä jas ri etzelam u wäch rumal ri Dios . Are k'u ri je'lalaj t'uyulib'al ri e k'o wi ri Dios xuquje' ri Alaj Chij käk'oji na pa ri tinimit ri' . Ri patänil taq re ri Dios k'ut , keq'ijilan na che ri Are' .
60004007	Recommendation	Xa jub'iq' kraj chi man kopan ri q'ij ri kujto'tajik , ri käk'is na ronojel . Mib'an xaq jas ri kiwaj ix , xane chichomaj b'a' jas ri kib'ano . Qas chixok il chub'anik orar .
44014026	Grace	Kelik chila' xkiya b'i kib' pa ri barco , xeb'e' pa Antioquía . Are tinimit wa' ri xejach wi pu q'ab' ri Dios rech kub'an toq'ob' chke che ki to'ik chub'anik ri chak ri k'ä te xk'is kumal .
46007028	Recommendation	We k'u katk'uli'k , man mak tä wa' . We jun q'apoj ali käk'uli'k , man mak tä k'u ri' ri kub'ano . Are k'u ri kek'uli'k käkiriq na k'äx pa ri ki k'aslemal cho ruwächulew . Ri in k'ut kwaj kixinto' rech man kiriq tä wa' we k'äx ri' .
49006012	Sin	Man uj k'o tä che ch'oj chkij winaq , xane are chkij itzel taq espíritus ajuwokaj ri keb'in pa ri sutz' mayul , ri k'o taqanik pa ki q'ab' . E are' ri nimaq taq q'atal taq tzij , ri nimaq taq taqanelab' , ri ketaqan puwi' ruwächulew . E are' itzel taq espíritus wa' ri tajin ketaqan pa taq we q'ij ri' re q'equm .
59001005	Recommendation	We k'o jun chiwe ri kuna' chi k'o ri kraj na che ri u no'j , chuta' wa' che ri Dios . Are k'u ri Dios kuya na ri rajwaxik che . Man xa tä jub'iq' kuya ri Are' , xane kuya chke konojel jas ri ki rajwaxik . Ri Are' man k'o tä kub'ij , man käpe tä royowal .
52005019	Recommendation	Miq'atej u wäch ri Loq'alaj Espíritu che ri kraj kub'an iwuk' .
58009002	Description	Ri rachoch Dios ri' are je wa' u b'anik : Pa ri nab'e u tas ri käb'ix Loq'alaj K'olib'al che , chila' k'o wi ri tak'alib'al kantela re q'än puaq xuquje' ri mesa ri k'o wi ri wa ri yo'm cho ri Dios .
66003018	Recommendation	Rumal ri' katinpixb'aj chi chaloq'o awe ri q'än puaq ri k'o wuk' , ri b'anom ch'ajch'oj che pa q'aq' rech qas tzij at q'inom . Xuquje' chaloq'o awe ri saq atz'iaq ri k'o wuk' rech kakojo , je ri' käch'uqtaj ri awij ri ch'analik ri xa käresaj a k'ixb'al . Xuquje' chaloq'o awe ri kunab'al ri k'o wuk' ri kukunaj ri a waq'äch rech katkowinik katka'yik .
62005013	Faith	Nu tz'ib'am b'i wa' we wuj ri' chiwe , ix ri' ri ix kojoninaq che ru K'ojol ri Dios , rech qas kiwetamaj chi k'o na i k'aslemal ri man k'o tä u k'isik .
43007018	Faith	Ri winaq ri xaq pa re wi kätzijonik , xa are kraj ri' chi känimarisax u q'ij kumal ri winaq . Jachin k'u ri kraj chi are känimarisax u q'ij ri xtaqow loq , kub'ij ri' ri qas tzij , man are tä jun b'anal tzij , — xcha chke .
47004007	Grace	We q'inomal ri' ajchikaj k'o pa ri qa cuerpo ri je' ta ne e b'o'j b'anom ruk' ulew . Je ri' rech q'alaj chi we nimalaj chuq'ab' ri' ri k'o quk' , ruk' ri Dios käpe wi , man qech tä k'u uj .
45012019	Recommendation	Loq'alaj taq qachalal , miyak iwib' ix chkij ri i k'ulel , xane chiya kan che ri Dios chi kuk'äjisaj ki wäch . Kub'ij ya' ru Loq' Pixab' ri Dios ri Tz'ib'talik : “ In kink'äjisan na ki wäch , kintoj na rajil u k'exel ri k'äx ri käb'an chiwe , ” — kächa ri Qajaw Dios .
43008054	Faith	Ri Jesús xch'awik , xub'ij chke : We ta xaq in kinya nu q'ij chb'il wib' , man k'o tä u patän ri' . Are k'u ri käyo'w nu q'ij are ri nu Tat , ri käb'ij alaq chi are Dios alaq .
45014020	Recommendation	Mäsach u wäch ru b'anom ri Dios pa ranima' jun qachalal xa rumal ri katijo . Qas tzij ronojel ri k'olik ya'tal u tijik , are k'u man utz taj aretaq k'o jas kutij jun ri kub'ano chi nik'iaj chik keqaj pa mak .
43019040	Description	Je ri' ri tat José rachi'l ri tat Nicodemo xkik'am b'i ru cuerpo ri Jesús , xkipis k'u pa taq manta re lino ri yo'm ri k'ok'alaj taq kunab'al chrij . Je' xka'n che jas ri e naq'atal wi ri winaq aj Israel che ki muqik ri käminaqib' .
58010034	Faith	Ri ix xitoq'ob'isaj ki wäch ri xek'oji pa taq che' . Pune k'u xmaj ri jastaq iwe , ruk' kikotemal xikuyu rumal chi iwetam chi k'o jun iwechb'al ri utz na chila' chikaj ri man k'o tä u k'isik .
44013023	Grace	Ri Jesús k'ut are jun chke ri rachalaxik ri qa mam David , are k'u wa' ri xwalijisax rumal ri Dios rech keuto' ri winaq aj Israel , je' jas ri xuchi'j loq ojer .
46002009	Faith	Are je' ri kub'ij pa ru Loq' Pixab' ri Dios ri Tz'ib'talik : Ri Dios k'o ri u b'anom u b'anik ri k'olotal rech käyi' chke ri loq' käkil wi ri Are' . Man k'o tä jun ilowinaq wa' , man k'o tä jun ri towinaq u tzijol , man k'o tä k'u jun u chomam ri' , — kächa ri' .
45008011	Grace	We pa ri iwanima' ix k'o wi ri Espíritu rech ri Dios ri xk'astajisan ri Jesús chkixol ri käminaqib' , ri Dios are käyo'w na k'ak' u k'aslemal ri i cuerpo ri xa käkämik . Je' kub'an wa' rumal ri Loq'alaj Espíritu rech ri Are' ri k'o pa iwanima' .
45008016	Faith	Tzare k'u we Espíritu ri' kub'ij pa ri qanima' chi uj ralk'ual chi ri Dios .
48006007	Recommendation	¡ Misub' iwib' ! Ri Dios man kuya tä chke ri winaq chi xa käketz'b'ej u wäch ri Are' . Ronojel k'u ri kutik jun winaq , käyak na ru wäch wa' rumal .
45011022	Grace	Chawila b'a' chi ri Dios sib'alaj utz na , xuquje' k'ut sib'alaj k'a'n . Are k'a'n chke ri winaq ri xetzaqik , utz k'u chawe at . Rajwaxik k'ut chi ri at kataqej ri rutzil ranima' , rech mäji' ri at xuquje' katresaj na apanoq .
59005007	Recommendation	Qachalal , chichajij b'a' paciencia k'ä käpe na ri Qajaw Jesús . Chib'ana iwe jas ri kub'an ri tikol ab'ix , ruk' paciencia kereyej na ri nab'e taq jäb' xuquje' ri k'isb'al taq jäb' rech käk'iy ru tiko'n , kuyak k'u na jun utzalaj kosecha .
55001016	Grace	Are ta b'a' ri Qajaw Jesús chetewchun na ri e k'o pa rachoch ri Onesíforo , chutoq'ob'isaj ta na ki wäch rumal chi k'ialaj mul ri are' u b'anom utzil chwe , u yo'm jororemal che ri wanima' . Man xk'ix tä k'u chwe chi ri in , in k'o pa che' , in ximom ruk' ximib'al re ch'ich' .
62002028	Faith	Je k'u ri' , ix ri' , ri ix je' ta ne alaj taq walk'ual , chitaqej u b'anik jas ri i b'anom ix , xa ix jun ruk' ri Cristo , rech käku'b'i i k'ux chrij ri Are' , man kixk'ix tä k'u chuwäch aretaq käpetik .
48005016	Recommendation	Ri kwaj kinb'ij in chiwe , are wa' : Chiya che ri Loq'alaj Espíritu chi kätaqan ri Are' pa ri iwanima' rech man kib'an tä ri i rayib'al ri man utz taj .
54001015	Grace	Ri kinb'ij chanim are qas tzij . Rajwaxik k'ut chi konojel winaq käkikoj wa' : chi ri Cristo Jesús xpe cho we uwächulew che ki to'ik ri ajmakib' . Ri in k'ut , sib'alaj in ajmak na chkiwäch konojel .
49006010	Faith	Kämik , qachalal , are chitzukuj ri i chuq'ab' ruk' ri Qajaw Jesús rech k'o iwe ri nimalaj u chuq'ab' ri Are' .
46010012	Recommendation	Rumal ri' , jachin ri kuna' pa ranima' chi qas utz u b'anom pa ru k'aslemal , chrila' b'a' chi mätzaq pa ri mak .
58010014	Grace	Je ri' , rumal chi ruk' ri jun sipanik ri xyi' cho ri Dios xub'ano chi man k'o tä chi jas rajwaxik chke ri winaq ri tajin kesax chrij ronojel u wäch etzelal .
43010031	Violence	Te ri' ri winaq aj Israel jumul chik xkik'am ab'aj rech käkik'iäq chrij ri Jesús .
46011003	Description	Kwaj k'ut kich'ob'o chi ri Cristo are k'amal u b'e ri achi je' jas ri kub'an ri qa jolom k'o puwi' ri qa cuerpo . Ri achi k'ut are k'amal u b'e ri ixoq , je' jas ri Dios are k'amal u b'e ri Cristo .
58011036	Violence	Nik'iaj chik xesax ki k'ixb'al , xech'ay k'ut . Man xuwi tä wa' , xane xuquje' xeyut ruk' tiqom taq ch'ich' , xeoksax k'u pa che' .
58006019	Faith	We ku'lb'al qa k'ux ri' qas kuchap ri qanima' , je' jas ri kub'an ri jun nimalaj ch'ich' ri käb'ix ancla che ri kuchap ri jun barco . Ri uj xuquje' k'o jun qa ancla ri ko ximital chrij ri tasb'al u pam ri Loq'alaj K'olib'al rech ri nimalaj rachoch Dios ri k'o chila' chikaj .
49005011	Recommendation	Mib'an iwe ri man k'o tä u patän , jas ri käka'n ri winaq ri je' ta ne e sachinaq pa ri q'equm , ri jun wi ri ki chomab'al . Cheipixb'aj k'u ri winaq ri je' käka'n wa' , chiq'alajisaj chkiwäch chi man utz taj ri tajin käka'no .
59004011	Recommendation	Qachalal , mib'ij k'äx taq tzij chb'il taq iwib' . Jachin ri kuq'at tzij puwi' jun rachalal , kub'ij ri man utz taj chrij chub'anik k'äx che , wa' we winaq ri' xa k'äx kub'ij ri' chrij ru Pixab' ri Dios , xa k'u tajin kukoj rib' ri' che q'atal tzij . We ri at je' kab'an wa' ruk' ri Pixab' , man kanimaj tä k'ut jas ri kätaqan wi , at ri' xa tajin kakoj awib' che q'atal tzij , kab'ij k'u ri man utz taj chrij ru Pixab' ri Dios .
66021021	Description	Ri kab'lajuj porta re ri u chi' taq b'e e kab'lajuj perlas wa' . Chkijujunal ri porta e jujun perlas . Ri b'e ri kok'ow pu nik'iajal ri tinimit are re q'än puaq ri man k'o tä yuja'm ruk' , je' jas ri vidrio ri käkowinik käka'y jun chupam .
58003006	Faith	Are k'u ri Cristo qas jikom ranima' je' jas jun alk'ualaxel ri qas k'o u taqanik pa ki wi' ri rachalaxik ri Dios . Uj k'u ri' ri achalaxik ri' rech ri Dios , we käqataqej ri kojonik che ri Cristo , man kub'an tä k'u kieb' qa k'ux k'ä käk'is na ronojel . Je ri' we qas kujkikot amaq'el ruk' ri ku'l wi qa k'ux .
45012009	Recommendation	Qas chiwaj iwib' ri jun ruk' ri jun chik , man kub'an tä k'u kieb' i k'ux . Chiwetzelaj u wäch ri man utz taj , chitaqej k'u u b'anik ri utz .
66011013	Violence	Che we chanim ri' xub'an jun nimalaj käb'raqan . Are k'u ri ulajujil ri ja re ri tinimit xewulijik , wuqub' mil winaq k'ut xekäm rumal ri nimalaj käb'raqan . Ri winaq ri xek'asi kanoq sib'alaj xkixej kib' , xkinimarisaj k'u u q'ij ri Dios ri k'o chila' chikaj .
48003020	Description	Aretaq ri Dios k'o ri xuchi'j che ri qa mam Abraham , xaq xuwi che ri are' xub'ij wi wa' . Man k'o tä jun q'axal tzij xukojo , man k'o tä jun ángel , man k'o tä k'u jun winaq .
43019010	Description	Xub'ij k'u ri tat Pilato che : ¿ Jas che man kinach'ab'ej taj ? ¿ A mat awetam chi k'o taqanik pa nu q'ab' che a ripik cho ri cruz o che a tzoqopixik b'ik ? — xcha che .
44008032	Description	Jawije' ri tajin kusik'ij wi ri tata' pa ru Loq' Pixab' ri Dios , je wa' kub'ij : Je' jas ri käb'an che jun chij ri käk'am b'i pa pilik , je' xb'an che ri are' . Je' jas jun alaj chij ri man kuraq tä u chi' aretaq käsokax ri rismal , je' xub'an ri are' , man k'o tä jas xub'ij .
44013021	Description	Xkita' k'u ri winaq che ri Dios chi kukoj jun nim taqanel ri kätaqan pa ki wi' . Xukoj k'u ri tat Saúl ru k'ojol ri tat Cis che nim taqanel pa ki wi' . Ri tata' ri' are re ri rachalaxik ri qa mam Benjamín ojer . Kawinaq junab' k'ut xtaqan ri are' pa ki wi' .
56001010	Sin	Je wa' kinb'ij rumal chi e k'ia ri man keniman taj , más k'u na chkixol ri kojonelab' aj Israel , ri ketoq'in che ki b'anik jastaq ri man k'o tä ki patän . K'ia ri käkib'ij , kesub'taj k'u ri winaq kumal .
44010012	Description	E k'o k'u ronojel u wäch awaj chupam ri manta . E k'o chikop ri kajkaj kaqan , xuquje' e k'o chikop ri käkijuruj kib' , xuquje' nik'iaj chikop ri kerapapik .
43017022	Grace	Ri in nu nimarisam ki q'ij jas ri u nimarisaxik nu q'ij in b'anom la , rech xa e jun , je' jas ri lal ri in xa uj jun .
55001013	Faith	Ri at , Timoteo , aretaq kaya tijonik , chatzijoj ri utzalaj tijonik ri man k'o tä etzelal chupam , junam jas ri a tatab'em wumal . Chak'utu pa ra k'aslemal chi qas at kojoninaq che ri Evangelio , loq' chawila wi ri Dios , xuquje' konojel winaq rumal chi xa uj jun ruk' ri Cristo Jesús .
43002006	Description	K'o k'u waqib' nimaq taq q'eb'al re ab'aj chila' , k'olib'al joron ri käkikoj ri winaq aj Israel che ch'ajb'al kib' aretaq käkesaj ri äwas chkij . Chkijujunal ri q'eb'al käkich'ij jumuch' o cien litros joron .
46015034	Recommendation	Chik'exa ri i chomanik , chib'ana k'u ri jikom pa ri i k'aslemal , mixmakunik . E k'o k'u jujun chiwe ri man qas ketam tä u wäch ri Dios . Kinb'ij wa' chiwe rech kixk'ixik .
49004002	Recommendation	Minimarisaj iwib' , xane kixch'awik , utz k'u iwanima' kuk' konojel . Chichajij paciencia , chisacha k'u i mak chb'il taq iwib' . Chik'utu' chi kiwaj iwib' ruk' ru to'ik ri jun ruk' ri jun chik .
65001023	Recommendation	Cheito' b'a' , cheiwesaj chuwäch ru q'aq'al ri k'äjisab'al ki wäch ri man keniman tä che ri Dios . Rajwaxik chi kel i k'ux chke ri jule' chik , pune k'u qas rajwaxik chi kiwil na iwib' chi man kixtzaq tä ix chupam ri ki mak . ¡ Tzel b'a' chiwila ri etzelal ri tajin käka'no ! Xa k'u michap koq ri katz'iaq ri tz'ilob'tajinaq rumal ri itzelalaj ki k'aslemal , xane chixej iwib' chuwäch wa' .
45008028	Grace	Qetam k'ut chi ri Dios kub'ano chi utz kel na ronojel ri käpe pa ki wi' ri winaq ri loq' käkil wi ri Are' . E are k'u taq wa' ri winaq ri e sik'im rumal ri Are' jas ri u chomam loq .
45016019	Recommendation	Konojel k'ut ketam chi ri ix sib'alaj kixnimanik , rumal k'u ri' kinkikotik . Kwaj k'ut chi käk'oji na i no'j chub'anik ri utz , man are tä k'u kiwetamaj u b'anik ri man utz taj .
58009004	Description	Chila' k'o wi ri ta'b'al toq'ob' re q'än puaq ri käporox wi ri incienso , xuquje' ri kaxa ri ch'uqum rij che q'än puaq , ri k'olotal wi ri trato . Chupam ri kaxa ri' k'o jun xaro re q'än puaq ri k'o maná chupam , k'o k'u ru ch'imiy ri qa mam Aarón ri xtuxik , xuquje' e k'o ri tz'alam taq ab'aj chupam ri xetz'ib'ax wi ri taqanik re ri trato .
45003027	Faith	¿ Jas k'u rumal käka'n wi nimal ri winaq ? ¡ Man k'o taj ! ¿ Jas che ? Rumal chi we ta ri winaq kekowinik käka'no jas ri kub'ij ri Pixab' , kuya' ri' käkinimarisaj kib' . Are k'u ri winaq ri käkojonik man kuya' taj kunimarisaj rib' .
43014010	Faith	¿ A mat kikojo chi ri in , in k'o ruk' ri qa Tat , xuquje' chi ri qa Tat k'o wuk' in ? Ri tzij ri kinb'ij chiwe man xaq tä in kinb'inik . Ri qa Tat ri käjeqi wuk' in , are ri Are' ri käb'anow ri chak .
44016022	Violence	Xkiyak k'u kib' ri winaq chkij ri tat Pablo , ri tat Silas . Ri q'atal taq tzij xetaqan che resaxik ri katz'iaq xuquje' chi kech'ay kuk' taq che' .
43013034	Recommendation	Kinya k'u kan we k'ak' taqanik ri' chiwe : Chiwaj iwib' chb'il taq iwib' . Je' jas ri in kixwaj , je' b'a' chib'ana ix , chiwaj iwib' chb'il taq iwib' .
47005001	Grace	Qetam k'ut chi we käsach u wäch ri qa cuerpo ri je' jas jun ja ri man naj taj kuch'ijo , k'o chi na jun qachoch ri u b'anom u b'anik ri Dios pa ri kaj ri man käsach tä u wäch . Are jun ja ri man xa tä b'anom kumal winaq .
43012044	Faith	Ri Jesús sib'alaj ko xch'awik , xub'ij : Jachin ri käkojon chwe in , man xuwi tä chwe in käkojon wi , xane xuquje' käkojon ri' che ri qa Tat ri xintaqow loq .
44009013	Description	Xch'aw k'u ri tat Ananías , xub'ij : Qajaw , e k'ia ri ki b'im chwe chrij we achi ri' chi u b'anom k'ia u wäch k'äx chke ri winaq pa ri tinimit Jerusalén ri e kojoninaq che la .
55003002	Sin	Ri winaq xa käkaj na kib' chb'il kib' , man kel tä ki k'ux chke ri kach winaq . Más loq' na käkil wi ri puaq , xuquje' ri q'inomal . Käka'n nimal , nim käkina' kib' pa kanima' . Käkitze'j u wäch ri Dios , xuquje' käkitze'j ki wäch ri winaq . We itzel taq winaq ri' man keniman tä chik chke ri ki tat ki nan , man k'o tä ne jub'iq' ri maltioxinik pa kanima' . Man nim tä käkil wi ri Dios , man nim tä k'u käkil wi ri taqaninaq ri Are' .
45005009	Grace	Kämik k'ut ri ya jikom chi qanima' cho ri Dios rumal ru kämikal ri Cristo , qas kujuto' na ri Cristo chuwäch ri k'äjisab'al wächaj ri käpe na chuk'isb'al .
45014014	Sin	Ri in wetam , rumal chi in kojoninaq che ri Qajaw Jesús , chi man k'o tä jun jasach ri äwas pa re wi . We k'u k'o jun kuchomaj chi äwas jun jasach , che ri are ri' tzäwas wi .
54004006	Faith	Ri at , Timoteo , we kak'ut wa' we nu b'im chawe chkiwäch ri qachalal , at jun utzalaj patänil re ri Jesucristo . Käk'oji k'u na a chuq'ab' rumal ru Loq' Pixab' ri Dios ri at kojoninaq wi , rumal ri utzalaj tijonik ri a taqem .
