44017031	Grace	Xil lihiles meulien nae vengan xa xi teling xat melengien te lepisien tei ngamu . Tehosei moletin tei xa ilepis moletin xil vus e sexien tei xa momal . ! Moletin xa Hi tehosei iaxa tepol ni temeul rilomun ra maten tengan xir vus rikila ! ”
54005014	Recommendation	Mak , ma bos pupu xa tunau xil xa latave tovolih ti , liteli rilomun , lileh horamue xil , e lilaxat tim sae xil . Imak , ma ngan xil xa labit lasep xar ni xir xa raneket e Iesu , xil lasakras vengan xa sexien xa di rapol ni mi tunau nar xil ak momal tang .
44013018	Description	E neta sav xa sexien xil nae misa , xi telaxat kuh xil e uruvuol huram hanutap lu ( 40 ) .
44016037	Violence	E Pol biteni mi polis xatel ak bitene , “ Neta sav xa lattakamet ti naha xa xamel mapol ni misa , latmae ni xamel ba labas purun xamel pe met moletin xil . Di , laso xamel mabe nim te xeih . E xamel mabe hortan te kantri tahal Rom . ? E taxeak labit lasil xuxus ni xamel maloha ? ! E-e , namak ti ! Xil tang limei litel xamel e liling kuh xamel sung . ”
44006013	Description	Di , laleh rut moletin xil tengan ti liluvos ni hisen . Xil labiteni labit , “ Vehakut , moletin ak di misepin misa ba ni Nim Eo nar e ba ni Rae xil na Mosis mun .
44002021	Faith	E ngan xil xa litak kes nou ve tutouen , inou niteh meulien e xil . '
55001008	Faith	Mak ma , onahe unoun ti tengan ovit rat sepinien xil usil Iesu xa be Suv nar . E onahe unoun ni nou ti mun xa nade nim te xeih vengan inou nabe moletin na Iesu . ! E-e ! Itel xeihen xa Hi misa ni minuk , xouk mun uhusil suse te longpangasien ixoni nou ve longeongon hos usil Iesu .
44021025	Recommendation	E usil ngan xil xa latave Siu ti xa lamei labe Kristin , xamem matesa uvei tei tuei tehat mi xil . E uvei ak , matesis xil tengan linaxa ti anien xa latesa ni teha mi nanao xil , e linaxa ti mun anien xa ra di xati , mu linaxa ti vongoro xa latesar xoteh huraen tang . E matesis xil mun tengan linapol ni ti sexien tesa xil ti natel atou mu tiramue na mosav . ”
44005003	Sin	Di , Pita biteni mini bitene , “ ? Ananaeas , veneh ma omae ni Temat mei polu e nenemien nam ? ? Veneh ma xouk obit oluvos Ninin Eo melele xa otepos ni rut tan nam e okixat xat rut vatu teni be nam ?
55001007	Grace	Upol ixeih vengan Ninin Eo xa Hi tesa ni mi xir misak ni ulixir takan ti . Ninin Eo nan pol ni xir rapol vituei del xeihen nan , tengan eheien nar iti e mosav e mikila raxuxou kuhi ve sexien nar xil .
54006018	Recommendation	Usel xat xil tengan ti lipol ni holesok xil xa bos . Xil lipolu ni polien hos e livue xat xil tengan lisa tutouen mi mosav xil mun .
44024023	Description	Di , Filiks misemae ni moletin te vaeen xa di miketeh xol Pol tengan ti iketeh kuhi xole e imae ni tengan ikakao vuteili e nim te xeih e imae ni timue nan xil limei lipusi e lisa tutouen mini .
44018025	Faith	Xi di pispisi mi moletin xil del eimaeen . E pispisien nan xil momal usil longeongen hos usil Suv Iesu , e mikil kes ni teriren tang xa Sion di tepol ni ni oei .
44027035	Description	Melele xa Pol misepin bus , xi mileh beret vutei e memes Hi ven pe met xil . Di , bul pasi e ngga ni .
44015020	Sin	! E-e ! Bos xa risa uvei tova tang ihe visal xil , e risep xol xil tengan linaxa ti anien xil xa tamese ti xa latesa ni teha mi nanao xil . Linapat ti mun natel atou mu tiramue sav . Linaxa ti mun hisi te vongoro xil xa ra di tamu en , mu ngan xil xa latesar xoteh hurae tang .
44023003	Sin	Melele xa lamuxol pon , Pol bit rilomun ni mi Vatixar ak bit , “ ! Hi mun imuxol pom , xouk xa meulien nam be luvosen tang ! Xouk onggoni seri nim tei xa lapen kuhi ni mei mieh , e muis di tamu en . ! Odotan inggak tengan ti olepis nou vahusil Rae xil nar , e xouk vari tang onggur xoteh Rae xil ak melele xa otesemae tengan lamuxol pok ! ”
55001012	Faith	Ma ve rin ak , iaxa inou di nalong pangas nou ven e nim te xeih ak . Inou natanexo ti vengan nakil kuh ngan xa inou naling nenesien navan da en . E nakil kuhi xa xi nggur xeihen pipin tengan isikoe xol naha xa xi milingi e heok tengan ti nipol ni ituxoh melele Iesu itilomun en .
55001003	Faith	Timoti , e vongien e melengien , ieok di tabovorong ni xouk ti e sisen xil navan e di names Hi ve xouk . Hi ak iaxa di nanggusil xati , nggoni ngan xa avu navan xil tetiamu di latepol ni , e nakila namusil xati nggo sexien xa nakila nabit momal pe meten .
55003008	Sin	Xosali ak , moletin xil holu di lasep misa ba ni longeongen hos na Hi . Nenemien nae tamal ti e neketen nae be te luvosen tang . Xosali nggoni tetiamu , e melele xa provet te luvosen lu na suv toto tahal Isip lutesepin tesa teha mi Mosis , hisealu tehe Sanes e Sampres .
54004016	Recommendation	Ulaxat kuh meulien nam e ulaxat kuh pispisien nam xil mun . Upol sen sexien hos xil ak , vengan xosxa upol ni , ma Hi iteh meulien e xouk e iteh meulien e ngan xil mun xa di lalong pispisien nam e di lalong xati .
44026011	Violence	Melengien xil holu , natehe nim te pispisien na Siu xil , e melele xa natekamet rute ngan xil en , di natehas pangas xil tengan lisepin isa e his Iesu e lipol ni hitxatien tengan linahusili ti mun . Ieok teat pupu ni xil mak , misak ni di natehe taon sav xil mun tengan ti nihol rerat xil en . ”
44010043	Faith	Provet xil vus di latesepin usili latehit moletin xil vus xa laneket e hisen , Hi iketeh ihos rilomun ni xil .
44019004	Faith	Ma Pol biteni mi xil bit , “ Teriren xa Sion tepol ni tehe na moletin xil tengan lihiles ra tesaen nae xil . E xi tehiteni mi Siu xil tengan lineket e ngan xa imei itutou ni , ngan ak be Iesu . ”
54004007	Recommendation	Ngan xil xa , vehakut , di lasep usil tumulen te luvosen xil na Siu xil , xa misakras vapol ni ti neta vahos e meulien na moletin xil , onamaen ni xil ti tengan lamos e xamim . Bos mak mu xa uvue xatuk tengan uhusil sexien xil xa isak ni xouk mei umal pe met Hi .
44010048	Description	Misak ni , Pita misemae tengan literir ni xil e oei e his Iesu Kristo . Di , xil lasis Pita xatel tengan latiti melengien ihe vahis mun itel xil .
44018024	Description	E melele nen ak , Siu tei tahal Aleksandria temei e Episis , hisen Apolos . Xi be moletin tei xa di misepin kuhi mak e mikil kuh sepinien xil xa di e Vanuvei na Hi .
56002015	Recommendation	Hi milinguk e polien nan e misa xeihen minuk . Ma , upol itel xeihen ak e melele xa ti upispisi mi moletin xil usil suse xa momal tengan ti lihusili , e melele xa ti usel xat xil tengan linahusil ti mun suse te tesaen . Ixo sexien xil ak , onamaen xil ti linanem male ni xouk .
44018017	Violence	Di , vanut moletin xil xa ladi , langgur xat Sostenis xa be vat te nim te pispisien na Siu xil e labasi e von kot vari . Kalio pusi , e bit nakil ti .
54001001	Description	Inou Pol iaxa nadis uvei ak . Nabe eloheoh tei xa di napol e his Iesu Kristo . Hi xa di miteh meulien e xir e Iesu Kristo xa neketen nar di en , xalu iaxa luling nou e polien ak .
54002009	Recommendation	E rin nen tak , atou xil linanem ti nahe holu usil eising nae xil . Linapilas ni hilixil , vurangexil , mu hiraexil ti e linavut xil ti natel eising xil xa mani nen nggeih . ! E-e ! Ieok bei tengan lising xol xil ni sexien xil xa ipisen merouen e merereen nae mi mosav xil .
44007024	Violence	E melele tepus ngan Isip tei di tehas purun ngan Isrel tei , teha tengan vatutou ni . Ma , xi sung tesa xolesi mi ngan Isip ak e tehasi temat .
44007043	Sin	E-e . E mutemea sung , mutepo xat nim tavolin na hi Molek , e muteleh xat hi Revan xa nggur nanao na hitu xil . Xalu lutehe nanao xa mutepol ni tengan ti mumot mi xalu . Misak ni , inou nisil rerat xamim muha muhe slev xil e rute xil xa ha ili hal Babilon . ' ”
54002011	Recommendation	Melele xa tiramue xil di lapispisi , atou xil linatangal ti . Xil ti lihur pispisien xil ak e ti lilong xati itel nenemien te merouen .
54005019	Recommendation	E xosxa moletin tei takes bit sepinien tei ba xat elda tei , onatemanon ti onake reitin en . Utatili ituxoh melele xa moletin lu mu tol mun mei latihit sepinien ak iha xati , ti , ulepis elda ak sung .
44009014	Violence	E taxeak bemei inggak , e nggur xeihen nggo Vatixar na pris xil tengan mei ital xat moletin xil vus xa di lamot minuk . ”
44002025	Faith	Ngan ak nggoni ngan xa Suv Toto Deved tesep usil Iesu tetiamu tehit , ' Vehakut , napus Hi Suv de riuk metu . De sangas visal nou , ma inou , leok tamulul ti .
54005016	Recommendation	Xosxa atou tei xa mineket e Hi mikila xa tunau tei de vatimol nan , xi ihuri mei ilaxat kuhi . Nalingi ti nate he elda xil te sias , maxani , nasa polien nahe holu mi xil . Imak , ma elda xil ak lakila lilaxat tunau xil xa ladit tasexil .
55001014	Recommendation	Longeongen hos xa ongguri be neta ngan xa bos pupu . Misak ni , uketeh xole e uxuxou ven ihos itel tutouen na Ninin Eo xa de xir .
44002026	Faith	Mak , ma inou tinok memaal , nasa memesien ba mini . E naling nenesien navan tengan isikoe xol tiei navan .
44013001	Description	E sias tahal Antiok , provet e tisa ngan xil lateti en : Banabas , Simeon ( xa be timaluxoluk tei ) , Lusias ( tahal Saerin ) , Manaen ( xa tehe timue hos tei na Suv Toto Herot ) , e Sol .
56001011	Sin	Taetas , usikoe xol pispisien nae xil . Vengan , xil di lapispisi ni holesok xil xa tamal ti tengan lavur mani vaxo en . E misak ni , moletin xil vus e tim xil di lastokovein neketen nae . ! Ngan ak tamal ti !
44014005	Violence	Di , rut moletin xil xa latave Siu ti del Siu xil e vat nae xil , lapol ni lingxatien tei tengan lava ni xalu ha lavov vin xalu .
44026017	Grace	Inou niketeh xolok ra Siu xil . E niketeh xolok mun ra ngan xil xa latave Siu ti xa di nasil xouk tengan uhe visal xil .
56003003	Sin	Iexir nabong ni ti xa , tetiamu , xir mun ratehe hisit moletin xil xa ratexoni xil tang : ratehe unu , ratnalong xat Hi ti , e di ratehusil suse xil vus te luvosen . Tetiamu , sexien tesa xil e eheien te holesok xil te ut etan tevulu xat xir e di tetel xir . Ratehe elu mi mosav xil , e ratehesi xir melele xa ratepus mosav xil latemot e tesaen . Moletin xil , iexil teat xir , e xir mun , iexir di teat xil .
54005021	Recommendation	E pe met Hi , pe met Iesu , e pe met masxaxa xil mun , nasel xatuk Timoti : xosxa elda tei mot e tesaen , uhusil sen naha xa nabiteni minuk xiak . Upol ni imak mi elda xil vus , tave ti neta xa xi be timue hos tei nam .
44009043	Description	Pita de visal xil e Sopa nousav vuteili e e nim ma Saemon xa di pol ni holesok xil ni hilbe buluk .
54003004	Description	Xi ikila ilaxat kuh tim san e horamue nan xil ti limerere ni e ti lilong xat raen .
54002015	Faith	E Hi iteh meulien e atou xil melele xa ti lileh horamue xil , xosxa meulien nae di pisen neketen , eheien , merouen , e sexien xil xa momal pe meten .
44013017	Grace	Hi na Siu xil iaxa tehosei avu nar xil e tesak ni moletin nar xil mei latehe holu tova tang melele xa lateti e Isip , tave ti neta xa latnave hortan ti te rute ak . Di , Hi teleh rerat xil ra rute ak texo xeihen nan .
44015008	Grace	E Hi , xa mikil vuol ni nenemien na moletin xil , tepisen ni xa xi tehosei moletin xil ak xa latave Siu xil ti melele xa tesa Ninin Eo mi xil nggoni ngan taxa tesa ni mi xir .
55003005	Sin	Xil ti lihusil Hi ixot hilbexil tang , e xeihen nan tovuol e meulien nae . ! Hisit moletin xil xa lamak , onaha ti visal xil !
56003008	Faith	Sepinien xil xa di nabiteni minuk be reitin . Misak ni , vehakut , ieok bei xa xouk tit upispisi mi moletin xil usil holesok xil ak . Upol ni imak tengan ngan xil xa di langgusil Hi , nenemien nae ixeih tengan ti lipol ni polien hos xil . Hisit pispisien xil ak bos e di dutou ni xir vus .
54003009	Faith	Xil ti lihur xat neketen nae iti mi xil e lihusili itel nenemien xa lakila labit momal pe met Hi . Reitinen te vatit neketen ak texus tetiamu , e taxeak , Hi di bit rati mi xir .
54006002	Recommendation	Xosxa slev tei , vat nan mun di minggusil xat Hi , slev ak nanem male ni ti e nasepepamen ni ti vengan xa xalu lusukul vituei . ! E-e ! Xi ipol ihos pilei mak mu mini vengan xa xi di dutou ni moletin tei na Hi . Reitin , eheien nan iti en ihe holu mu vengan xa lube tua usil neketen nalu . Timoti , upispisi mi moletin xil ni holesok xil ak tengan ti lihusili .
44009001	Violence	E melele nen tak , Sol di misa sepinien xil xa nggeih bit ihas vuol ni moletin xil xa laneket e Iesu . Misak ni , be visal Vatixar na pris xil
44011006	Description	Natetei hiraek teha en , natepus hisit vongoro ngasen , ngan xil xa lamah e ngan xil xa labe vuran , tetal xil e tuman xil mun .
44018003	Description	E vengan xa xalu di lupol ni nim tavolin xil nggoni ngan taxa xi mun tesukul ven , xi de visal xalu e nim nalu e latepol vituei .
44007009	Sin	“ Horamue na Siakop xil iexil teat Siosep xa tehe tua nae , ma latepos ni teha tehe slev tei e Isip . E Hi teti mini
44011028	Description	Tei e xil xa hisen Akabas misoh e hilaep te moletin xil e xeihen na Ninin Eo mei polu en . Xi mike mese ni xa pangasien tei te mae kekaten imei ikapis e ut etan ( ngan ak testal sung e melele xa Klodias tehe suv toto tahal Rom ) .
44020036	Description	Melele xa Pol misepin bus , mitingeiril be tan del xil e misis .
44010011	Description	E metuveen ak mipus tilang hat masel e neta tei nggoni kaliko xa mahulong lasae ni nggo kusute xatel nggo ut nesao bemei e ut etan .
44002009	Description	Xir rabe ngan Partia , Midia , e Ilam ; ngan Mesopotemia , Sudea e Kapadosia ; ngan Pontas e Esia ;
54001018	Recommendation	Timoti , natuxuli , di nasa selxatien ak minuk xa nggusil sepinien xa provet nar xil lateke mese ni usiluk tetiamu . Xosxa unem xat sepinien xil ak e uhusil xati , ma mei uhe moletin te vaeen hos tei na Hi xa ivae ixeih e rin nan .
56001015	Sin	Ngan xil xa meulien nae momal pe met Hi , holesok xil vus momal tang mi xil . E ngan xil xa meulien nae tamal ti pe met Hi e lataneket ti e Iesu , ma holesok xil vus tamal ti e xil vengan xa nenemien nae be muis . Ngan xil ak latakil ti naha xa momal e naha xa tamal ti .
44009021	Description	Xil vus xa lalong sepinien nan latemanin , ma di lasis xil mun tang labit , “ ? Tave xi ti iaxa di tehas vin moletin na Iesu xil e Serusalem ? Malonge bemei inggak tengan vatal xat ngan xil xa langgusil Iesu e valeh xil lava mun visal vat xil na pris xil . ? Midep ? ”
54001017	Faith	! Reitin mak ! ! Ripet rat his Hi ! ! Xi kestang be Hi e be Suv Toto vehakut ! Metexir misakras vapusi , e xi dat nggoni ngan tang , misakras vamat . ! Bos mak mu xa xir rimerere ni e rimesi ! ! Reitin !
44006001	Description	E melengien xil ak , melele xa moletin xil xa laneket e Iesu mei labe holu mu , ngongoren tei mistal . Rut Siu xil xa lasepin ni sepinien tahal Kris labit melele xa ngan xil xa lasepin ni sepinien xati na Siu xil di laseti anien , di latasa kuh ti mi tunau nae xil .
44019015	Description	Ma vatei , melele xa di lasak pisi tengan lapol ni vamak , ninin tesa tei biteni mi xil bitene , “ Iesu nakila , e Pol mun nakila . ? E xamim , mube visi ? ”
44027002	Description	Manggo tuturil tei e hal Atramitiam xa di labue xati tengan vahe pasis xil e provins tahal Esia . Di , matoba del xat moletin tei tahal Masedonia xa tete hal Tesolonaeka , hisen Aristakas .
44007005	Description	Hi tenasa ti tan ak mini . Reitin , tenasa ti mavulut tan mini xa vahit vahe nan xati . E mi vatimol nan xil xa listal itutou ni , Hi tehit xati xa isa ni mi xil ihe nae . Hi tepol ni hitxatien ak mi Ebraham melele xa horamue nan tehe tovuol tamu .
44007019	Description	Xi teluvos Siu xil xa latehe avu nar xil e tesak purun xil . Xi tepol ni te xeih mi xil tengan liling tuvava nae xil liti hale tengan lilel .
44024016	Faith	Mak , ma vehakut di nasak tengan nipol ni holesok xil e sexien tei xa isak ni nou ninave unoun ti pe met Hi e pe met moletin sav xil .
54002007	Faith	Ve rin ak , Hi tepol ni nou mei natehe eloheoh nan e tesil nou tengan niha nihithiten longeongen hos nan mi ngan xil xa latave Siu ti , e nipispisi mi xil usil suse te neketen xa be reitin . ! Ngan ak reitin , nataluvos ni ti !
44002042	Faith	E melengien xil ngasen , moletin xil ak di langgusil xat sexien xil ak : lamei vituei , lateong xat naha xa eloheoh xil di lapispisi ni mi xil , laseti anien mi xil , langgur Anien Eo na Suv , e di lasis .
44012002	Violence	Misemae ni rut moletin nan xil te vaeen laba lada xoteh hurae Temis , xa tunali Sion .
55002016	Recommendation	E onamos ti natel ngan xil xa sepinien nae be neta sav tang e tamal ti . Vengan xa hisit sepinien xil ak di midel moletin xil labe sotin mak mu ra Hi e sexien hos xa ien bei xil lavusili .
44007013	Description	Di , e valu nen xa latetilomun lateha , Siosep tehit kil xi mi tunali xil , ma suv toto tahal Isip tele kil kuh vatimol xil na Siosep sung .
44004032	Description	Vanut moletin xil xa laneket e Iesu ladi vituei bos e nenemien nae be tei takes . Tovuol e xil vahe hokan ni neta ngan , xil vus lamae ni holesok nae xil tengan itutou ni mosav ni .
44013048	Faith	Melele xa ngan xil xa latave Siu ti lalonge mak , lamaal pupu e lapet rat sepinien na Hi . Ngan xil vus xa Hi tehosei xil tengan lihur meulien sal , ngan xil ak laling neketen nae e Suv Iesu .
56002014	Faith	Xi maen xoteh meulien nan mei mat binat xir tengan valeh rerat xir ra xeihen te tesaen . Mak ma , xi miteh meulien e xir e misak ni xir mei rabe nan . Reitin , xi pol ni xir mei rameluv ra sexien xil xa mikavui e misak ni xir rabe vanut moletin tei nan xa rasav ni moletin teisav xil . Io , xir rabe moletin nan xil xa iexir bei pupu tengan ripol ni polien hos xil xa momal tevi pe meten .
54003006	Sin	Xi nave neta hu ti e neketen nan . Vengan xa xosxa neketen nan be neta hu , nahe ti ipo xi ihe nesao e nenemien nan . Imak , ma Hi isa pangasien mini ixoni ngan xa misa ni mi Temat ve hisit sexien ak .
44004002	Description	Iexil mikat vengan xa eloheoh xalu ak di lupispisi mi moletin xil xa likila limeul rilomun ra maten ixoni Iesu .
54006009	Sin	Moletin xil xa labe ho mani lakila lipol ni tesaen xil tengan lavuri . Suse te mani nggoni voh tei xa boh xol nenemien e eheien nae tengan lapol vasa e lapurun meulien nae .
44007041	Sin	Ma e melele nen ak , latepol ni hi tei xa tehur nanao na buluk . Di , latemot mini e latehas vongoro tei tehe sanien nae mini . Di , latepol ni anien tei xa eilep e langga vin xil ni ve nanao xa xil tang latepol xati ni he .
44002040	Recommendation	Pita misel xat xil nggeih ni sepinien sav xil mun . Xi di dak kes xil bitene , “ ! Musis Hi iteh meulien e xamim ra longpangasien xa isa ni imei mi moletin tesa xil te xosali ak ! ”
44027001	Description	Di , Vat Festas miling melengien tengan Pol del rute sav xil mun xa ladi nim te xeih lave taon tahal Rom e provins tahal Itali , e inou Luk be xamem . Ma miling xamem e he vat tei na vanut moletin te vaeen xil xa hisen Sulias . Moletin nan xil labe handred tei ( 100 ) e lakes xil ni ' Vanut Moletin te Vaeen na Suv Toto tahal Rom ' .
44007058	Violence	Di , langguri be hale ra taon , e ba di langgove . E xil xa lasep sisili e langgov kokot ni , latling kot nae xil teti he horam maxoe tei xa hisen Sol .
44021024	Recommendation	Ha uhe xamim muhe Nim Eo na Hi e muhusil xat sexien xil te serep moletin en . Ti , uxal vongoro xil namim xa ha musa ni mi pris xil . Melele xa mupol vuol ni , ma mukila mukot hilimim mei muhe vatumas . Imak , ma moletin xil vus lipus kila xa longeongen tesa xa di lalongeong ni usiluk , tave reitin ti . Xil lipus kila sung xa xouk di olong xat Rae xil na Mosis e di tamu omerere ni xil .
44001026	Description	Di , tei e eloheoh xil milihi pepa tei xa his Matias da en . Misak ni Matias vari iaxa mos e eloheoh xil xa latehe tei e le sav ( 11 ) .
44011019	Description	Melele xa sakpurunien temei te xeih e Serusalem , tetutou ni melele xa Siu xil latehov vin Stivin , rut ngan xil xa laneket e Iesu latetasil latehe rute sav xil . Rute latehe Ponisia , rute latehe aelan tahal Saepras e rute sav mun latehe taon tahal Antiok . E melele xa lateti e rute xil ak , di latesetu mi Siu xil kestang .
54006006	Faith	Be reitin xa di ranggur holesok xil te neketen xa bos melele xa ranggusil kuh Hi e ramaal tang ve holesok xil xa di e hexir ngamu .
44028018	Description	Melele xa mol-Rom xil latelepis rin navan e ngongoren ak tevus , xil latehit lamae ni nou ha veok vamase vengan xa latnakamet ti neta vasa xa inou natepol ni tengan ha namat ven .
56002009	Recommendation	Ngan xil xa labe slev , xil liling nenemien nae ihe tan e lipol ihusil nenemien na suv nae xil . E holesok xil xa ti lipol ni , lipol ni ihos tengan suv nae xil lihesi xil ven . Slev xil linaso rilomun ni sepinien xil ti naha mi suv nae xil ,
54003007	Recommendation	Sexien nan xil ipol ni moletin xil xa latahusil Hi ti lipus kila xa xi be moletin hos tei . Maxani , melele xa Temat isak pisi , xi imot e ipol ni neta ngan xa isak ni ihe unoun pe met moletin xil .
44012023	Violence	Herot milong sepinien nae e mae ni xil labiteni mak , e tasa ti merereen vaha mi Hi . Misak ni , vatei takes , masxaxa tei na Hi Suv bemei e pol ni mesei . Tavehi ti , tomasis xil labe tinen e langga ni vuma … mat .
54001006	Sin	Rut moletin namim xil latehusil hisit sexien hos xil ak tetiamu . E taxeak , xil lakavitou ni sexien xil ak e dit lapurun melengien nae xil e sepinien xil xa be neta sav tang .
54004014	Recommendation	Upol itel sanien xa Hi telingi e meulien nam , e onapat ti natela . Unem xati xa sanien ak temei e xouk melele xa provet xil latesepin ni , e elda xil lateling hexil e xouk .
44013047	Grace	Hi Suv tesa selxatien ak ba mi xamim tehit , ' Napol ni xamim mube miehen mi ngan xil xa latave Siu ti . Mak , ma muhur sepinien teteh meulien en iha mi moletin xil vus te ut etan . ' ”
44002033	Description	Hi tepet rati tehe ut nesao ba de rin metu , e Tamen tesa Ninin Eo mini nggoni ngan taxa tehit xati . Taxeak , naha xa mupusi e mulonge be Ninin Eo nen tak xa xi misa ni mi xamem .
57001022	Recommendation	Nabit nasisuk mun ve neta tei : usak mesen vontoen tova e nim mam tengan mei nita en . Vengan nake reitin xa Hi isa huit sisen namim tengan nistal ra nim te xeih ak e nihat nite visal xamim rilomun .
44020010	Description	E Pol be tan ba por xati e di misa hen xole . Di , biteni mi xil bitene . “ ! Munanexo ti , xi tamat ti , meul tang da ! ”
55002010	Faith	Ve rin ak , namaen nou tengan nihur longpangasien xil ak . Vengan nakila xa melele xa nabit rat longeongen hos mi moletin xil , ngan xil xa Hi tehosei xil , likila lihur meulien hu xa mistal nggo Iesu Kristo . Mak ma , xil likila liti e miehen itela vehakut .
54005020	Recommendation	Elda xil xa lapol ni tesaen , uhit rat tesaen nae xil pe met moletin xil na Hi . Imak , ma ngan teisav xil , ulixil ikan tengan lapol ni tesaen .
44020035	Recommendation	Texo sexien xil navan xa natepol ni e pe metemim , natepisen ni xa melele xa rapol nggeih , ma rakila ti ritutou ni ngan xil xa lamerou . Ixoni sepinien xa Suv Iesu vari tang tesepin ni tehit , ' Sien xa iti mi ngan xa di misa tutouen mi mosav ili sien xa iti mi ngan xa di nggur tutouen nggo mosav tang . ' ”
55002023	Recommendation	Uhe reling ngan xil xa di lasep talang ve holesok xil xa be neta sav tang , vengan hisit sepinien xil xa mak di pol ni ngongoren xil tang .
44011017	Grace	? Misak ni xosxa Hi bit ngan xil ak lakila lihur sanien nan nggoni ngan taxa tesa ni mi xir melele xa rateling neketen nar e Iesu Kristo , ma inou nabe visi iaxa nakila nisikoe xol Hi ? ”
44013038	Grace	Toxoli xil , sepinien xa matsa ni mi xamim mak : Iesu mikila ileh rerat tesaen xil namim e isak ni Hi iketeh ihos mun ni xamim .
44007029	Description	Melele xa Mosis telonge temak , telesae ra hal Isip e teha tete tan tahal Midian . E rute ak , tehur atou xa teling horamue nan lu .
44020029	Violence	Nakila xa itutou ni ngan xa niha , ngan xil limei listal e lisak purun xamim ixoni kuli reran xil lapol ni mi sulut sipsip xil .
54004001	Sin	Ninin Eo bit kila xa e melengien xil te Vongkor , moletin xil holu listokovein neketen nae . Xil limaen ninin tesa xil liluvos xil e lihusil pispisien nae xil .
56003001	Recommendation	Usep rilomun ni mi moletin nam xil tengan ti liling nenemien nae ihe tan e ti lipol ihusil nenemien na moletin xil te kavmen e eilep sav xil nae e ti litaeong xat xil . Xil livue xat xil tengan lipol ni polien hos xil vus .
44016006	Description	E kakaoen na Pol xatel Saelas e Timoti , Ninin Eo tamaen xatel ti tengan latsetu ni sepinien na Hi e provins tahal Esia . Misak ni latnggo sutang e rute xil tahal Frikea e provins tahal Kalesia .
54005001	Recommendation	Timoti , xosxa momatu tei pol misa , onasepin ti naxeih mini . ! E-e ! Bos mak mu tengan usepin kuhi mini ixoni ngan taxa xi be tamom tei . Usil sexien nen tak , upol ihos mi horam maxoe xil ixoni ngan taxa xil labe tumali xil .
55002014	Recommendation	Bos tengan vehakut ti upispisi mi moletin xil ni pispisien xil ak . Usel xat xil e his Hi tengan linanggor ti ve koute te mavulut sepinien xil vus . Sexien ak misakras vapol ni ti neta vahos . Sexien xil ak di purun moletin xil xa di lalonge .
44021019	Grace	Di , Pol bit bos makoe mi xil e misep usili mi xil holesok xil ngasen xa Hi di tepol ni mi ngan xil xa latave Siu ti texo polien xil nan .
44026009	Sin	Tetiamu , inou mun natenemi tengan nisak purun ngan xil xa laneket e his Iesu tahal Nasaret .
44003026	Grace	Mak , ma melele xa Hi tesa moletin nan temei , tesa ni mi xir tetiamu . Bit vatuxol xat xir melele xa isak ni xir rihiles meulien nar ra sexien tesa xil nar . ”
44010039	Violence	Xamem iaxa matepus holesok xil xa di tepol ni e taon tahal Serusalem e rute sav mun e von ne Siu xil . Di , lasak ni temat melele xa lateti xati tete eivave .
55002022	Recommendation	Mak ma , Timoti , bos tengan uling sexien tesa xil xa tiram maxoe sav xil di langgusili . ! Io ! Xouk itel ngan xil xa di mumot mi Hi del nenemien hos , bos xa muloh ve sexien xil xa Hi ien bei nggoni momalen , neketen , eheien , itel tomat .
44005015	Description	Ve polien xa eloheoh xil di lapol ni , moletin xil laleh ngan xil xa lamesei mei laling xil ladi suon mae e seri suse . Xil labit xosxa nini Pita ituxol xil melele xa ikakao imei , ma xil lilonge ihos .
55003004	Sin	Xil ti lipol ni suse tengan ti lipurun mosav xil e linanem ti meulien nae mu na mosav . Xil lipolu ni nenemien te molepen e eheien nae iti e sien xil te ut etan , e nati ti e Hi .
44014014	Description	Melele xa Pol xal Banabas lule kil naha xa xil labit ti lipol ni , xalu lulonge misa pupu . Ludal papas eising nalu e luloh lube hilaep te vanut moletin xil ak e di lukei nggeih lubitene ,
44007011	Description	Di , mae kekaten tei xa eilep tekapis e Isip tetel Kenan , e tesak ni longpangasien holu teti xat moletin xil ngasen . Avu nar xil tetiamu mun latehe terume ni anien .
54005008	Faith	E xosxa rut moletin xil latalaxat kuh tunau nae xil ti mu ngan xil mun xa ladi e vatimol nae , xil lapol ni sexien tei xa isa mak mu mili xosxa latestokovein neketen nae mu latnaneket ti e Hi .
44027034	Recommendation	Mak , ma bos xa muanien ti mu li tengan vemim ixeih e mukila mumeul . Munanexo ti vengan xa nakila xa neta ti naxui xamim . ”
56002002	Recommendation	Upispisi ni ngan xil xa labe momatu tengan liti merou , sexien nae xil ihusil nenemien hos xil kestang , e likila lixuxou kuhi ve sexien nae xil . Neketen nae e Hi ixeih , eheien nae iti e mosav xil , e tave ti neta xa melengien xil te xeih ti imei , xil lihusil xat Iesu vehakut .
44017030	Recommendation	Tetiamu , e melele xa moletin xil latnakil ti mu Hi , xi tenasa pangasien ti ve hisit tesaen xil vus nae . E taxeak , xi di misemae ni moletin xil vus e ut ngasen tengan lihiles ra tesaen xil nae .
44013034	Grace	“ Hi tetal rat Iesu ra maten e tamaen ni ti mun tengan tiei nan volel . Ngan ak nggoni ngan taxa Hi tehit usili tehit , ' Hitxatien eo xa natepol ni mi Deved , nipol ni mun mi xamim . '
44011021	Faith	Xeihen na Suv di mi xil , e moletin holu labiles meulien nae e laling neketen nae e Suv Iesu .
54005005	Faith	Tunau tei xa moletin nan tovuol tengan valaxati , xi di miling nenesien nan e Hi kestang , e di misisi ve tutouen e melengien e vongien .
44019002	Faith	Ma misis xil bitene , “ ? Melele xa mei muneket e Hi , Ninin Eo temei e xamim ? ” E xil labit rilomun ni mini labit , “ E-e . Xamem matakil ti mu xa Ninin Eo be naha . ”
44024014	Faith	E taxeak , nihit rat ngan ak minuk Filiks xa inou di namot mi Hi na avu namem xil usil sexien tei xa Siu xil ak labit tamal ti . E inou mun nake reitin e holesok xil vus xa latetisi e Rae xil na Mosis tetel uvei xil na provet xil .
44008009	Description	Moletin tei de rute ak , hisen Saemon . Xi di tepol ni moletin xil tahal Sameria latmesep ve vongou xil xa di tepol ni . Xi di po xi bit be eilep tei .
54005022	Recommendation	Onatemanon ti onaling hem e moletin tei tengan mei vahur polien na Hi . Vengan xosxa xi imot e tesaen , moletin xil iexil iatuk sung iti en . E rin nam , meulien nam imese tevi , onamot ti e tesaen .
56002003	Recommendation	Ihusil sexien nen tak , upispisi ni tovolih xil tengan lipisen sexien te merereen mi moletin xil vus . Xil ti linaseputut ni mosav xil ti , e linahe vat mumunen ti . ! Namak ti ! Xil ti lipispisi mi mosav xil ni sexien hos xil kestang .
44022004	Violence	Inou mun natepangei ngan xil xa latehusil xat Iesu ba vuma … natesak ni xil holu lalel . Tiramue xil e atou xil mun , natetal xat xil vus e nateso xil lathe nim te xeih .
55002018	Sin	Xalu di lupispisi ni mi moletin xil lubit mea rilomunen ra maten mistal ngamu . Mak ma , xalu di lupurun neketen na moletin sav xil e di lupisen ni xa lule ras suse te reitinen .
44017025	Grace	Xir rasakras ritutou ni ni neta tova , vengan xa xi vari tang iaxa be vatit meulien e di pol ni moletin xil e di misa holesok xil vus mi xil .
44019011	Grace	E melele nen ak , Hi di tepol ni hisit merekel sav xil tehe holu latestal latexo Pol .
44002028	Grace	Xi pisen suse xa nimeul ixo en . Nihesi nou vehakut , vengan xa de sangas visal nou . ' ”
54004013	Recommendation	Ha ituxoh melele xa nihat , xouk ti upol ni sexien hos xil ak : ti uvuli sepinien te Vanuvei Eo mi moletin xil , ti uhit kil koute teni e melele xa ti usetu ni sepinien na Hi mi xil , e ti upispisi mi xil ni suse xa lihusili itep e meulien nae .
44002013	Description	E rute xil lasep pepamen ni ngan xil xa laneket e Iesu labitene , “ ! Moletin xil xai lamun tova tang ! ”
44013030	Description	! E Hi tetal rat rilomun ni ra maten !
56003010	Recommendation	Xosxa moletin tei di pol ni sexien xil ak xa di misak ni moletin xil di latasil ra xil , vatei takes , ha usepin ixeih mini tengan istokovein sexien nan xil ak . E xosxa tastokovein sexien nan xil ti , ma ha usepin mini vatei mun . E xosxa dit nggulehi ni sexien nan xil , ma onamaen ni ti mun namei vituei natel xamim .
44007023	Description	“ Melele xa huram nan tetuxoh hanutap lu ( 40 ) , tepol ni nenemien nan tehit vakil ti moletin xil xati nan , mol-Isrel xil , ma teha tesao e xil .
44023027	Violence	Moletin xa masa ni bat iaxai , Siu xil latetal xati e latehit lavasi vamat . E melele xa nakameti xa xi be hortan xati te kantri tahal Rom , naleh moletin navan xil ba manggur rati ra he xil .
44019029	Description	Rumen te ekaten mikapis e taon ak , e moletin xil ngasen mei lamos e vanut moletin xil ak . Di , xil ladal xat moletin lu te provins tahal Masedonia xa di lunggusil Pol lumei , hisealu Keas e Aristakas . Ladal kakao ni xalu mei ba laling xalu ludi e von vitueien nae xa eilep .
44003014	Sin	Xi xa be moletin eo xa bos mutesi ni , e mutesis Paelet sung tengan vamae ni moletin tei xa di bas vin moletin xil mei ven vamase .
44015009	Faith	Naha xa Hi di pol ni mi xil pipin tang mi xir . Nggoni xir , xi mikas moten meulien nae ra tesaen vengan xa laneket e Iesu .
44002024	Description	Di , Hi tepol ni temea rilomun ra maten tengan naxulehi ti nate pangasien teni . Vengan xeihen te maten misakras vahur xati .
54003003	Description	Xi nave moletin temunien ti , mu nave moletin te vaeen ti , sexien nan imerou tang . Xi ti naso sepinien xil ti xa nggeih , e ti nave ho mani ti .
55001006	Recommendation	Ve rin ak nasel xatuk tengan utit ni ti upol itel sanien xa Hi tesa ni minuk melele xa natetuxol xatuk . Sanien ak nggoni upang na Hi e meulien nam e bos xa uhui xati tengan ileluv mei ihe eilep mu .
44023005	Recommendation	Ma Pol bit rilomun ni mi xil bit , “ Toxoli xil tahal Isrel , natnakil ti li xa xi be Vatixar na pris xil . Vahit nakila , ma ninapol ni ti namak vengan xa Vanuvei na Hi di biteni bit , ' Munaso ti sepinien xil xa misa naha xat eilep tei xa di milaxat moletin namim xil . '
44014017	Grace	E tave ti neta xa latakil ti , xi di pisen sexien nan xil mi xil nggo holesok hos xil xa di pol ni . Xi misa us mi xamim nggo ut nesao e mei mikas anien samim xil e naho e pol ni meul bos . Xi bos mak , e di misa pupu ni anien mi xamim e di pol ni mubesi xamim . ”
54003011	Recommendation	Atou nae xil lihe hisit atou xil xa moletin xil di lamerere ni xil . Linave atou te sepututen ti . Sexien nae ihusil nenemien xa momal e lihe hisit atou xil xa mosav xil di laling nenesien nae di e xil .
44012020	Description	Melele xa Herot di tamu e Sesaria , moletin xil tahal Taer e Saedon lapol ni neta tei xa misak ni ien minggat xil . Ma bit moletin xil nan lanasa ti mun anien mi xil . Ma moletin te rute xalu ak , lasil vanut moletin tei tengan lava lapus Herot . Diamu , lasis tutouen mi moletin tei na Herot xa nenesien nan di en , hisen Blastas . E del tutouen nan , Herot mae ni xa laling xat melengien tei tengan moletin xil tahal Taer e Saedon limei tengan lipol ni hitxatien te tomat itela .
55001009	Grace	Hi mileh rerat xir ra tesaen e misa meulien hu mi xir . Xi mikes xir tengan mei rave moletin nan , e tave ti ve naha xa xir di rapol ni . ! E-e ! Xi pol ni mak nggusil nenemien nan e ve eheien hos nan mi xir . Tetiamu ni melele xa Hi tepeas ni ut etan , xi tehit xati xa xi isa Iesu mei ihe suse tengan isak ni eheien hos nan mei istal mi xir .
44024005	Sin	Makameti xa moletin ak be vatxeih tei xa di pol ni vaeen xil xa mahulong del Siu xil e rute xil vus e ut etan . Xi be vat na vanut moletin xil xa di langgusil pispisien na moletin tei tahal Nasaret .
54003016	Grace	Reitin mak , vatit neketen nar xa Hi tesoson ni tetiamu bos pupu , e xosali , bithiteni xa be Iesu Kristo : Tehe xi iaxa temei e ut etan e mei tehe moletin reitin . Tehe xi iaxa Ninin Eo tesa xeihen mini tengan vapisen ni xa xi be Nat Hi . Tehe xi iaxa masxaxa xil latepusi . Tehe xi iaxa latesep usili mi ngan xil xa latave Siu ti . Tehe xi iaxa moletin xil holu te ut etan laneket en . E tehe xi mun tang iaxa Hi tehur rati tehe ut nesao e telingi e von merereen .
54006001	Recommendation	Nasel xat tua nar xil xa labe slev tengan ti limerere ni vat nae xil . Vengan xa xosxa linamerere ni xil ti , ma mosav xil lisepin isa iha mi his Hi e pispisien nar xil .
44013019	Description	Di , kantri lu e he sav ( 7 ) xa mahulong pupu xa lateti e tan xa mahulong tahal Kenan , Hi tehu len xil e tesa tan nae mi avu nar xil tengan mei ihe tan xati nae .
54006003	Faith	Rut moletin xil di lapispisi ni moletin xil ni pispisien xil te luvosien xa misav ni pispisien na Iesu Kristo . Naha xa di lapispisi ni tapisen suse ti xa Hi ien bei tengan moletin nan xil lavusili .
44007051	Sin	Stivin biteni mun mi xil bitene , “ ! Vatimum nggeih tova tang ! Vurangemim bon ni sepinien na Hi , e vehakut di mupol nggoni ngan xil xa latakil ti Hi ! Munggoni avu namim xil tang . ! Vehakut di musin polien xil na Ninin Eo !
54001009	Sin	Rakila xa Rae xil ak , Hi tenapol ni ti tengan ti vamal ni ngan xil xa langgusil sexien xil xa momal ngamu . E-e . Hi tepol ni xil tengan vamal ni ngan xil xa sexien nae xil misa : ngan xil xa langgur xoteh rae xil e labe vatxeih xil ; ngan xil xa lapol misa e latakil ti Hi ; ngan xil xa latamerere ni Hi ti e meulien nae di sotin rani ; ngan xil xa di labas vin mosav xil e labas vin tamexil e ninexil mun ;
54006011	Recommendation	E rin nam Timoti , vengan xa xouk obe moletin tei na Hi , onahusil ti sexien xil ak vari . ! E-e ! Uhusil hisit sexien xil xa Hi ien bei xouk tengan ti upol ni e onahe mah ni ti . Meulien nam imese , e sexien nam xil imal tevi . Uling nenesien nam e Hi , e ulong xati vehakut . Eheien nam iti e mosav xil , e utamerou mun ni sepinien nam xil .
54002012	Recommendation	Inou natamaen atou xil ti tengan ti lipispisi mi tiramue xil mu lave vat na tiramue xil . Atou xil litit votei itel merereen e melele te pispisien .
44010015	Recommendation	Rae ak misepin rilomun mini bitene , “ ! Naha xa Hi bit ' xi memese ngamu ' , xouk onanemi ti onahit ' xi tavos ti pe meten ' ! ”
44007025	Description	Xi tenemi tehit mol-Isrel xil xa latehe vatimol xati nan lile kila xa Hi iteh meulien e xil ixo hen , e xil latnale kil ti .
56001016	Sin	Nggo valonge , xil labit lakil Hi , e sexien nae xil di pisen ni xa latakil ti . Latalong xat Hi ti , sexien nae pupuru tang , e lasakras lapol ni neta tova vahos e meulien nae .
55002015	Recommendation	Mak ma , Timoti , ti usak pisi tengan upispisi ni sepinien te reitinen na Hi mi moletin xil . Mak ma , ukila usoh ixeih be met Hi ixoni moletin te polien tei xa tave unoun ti ni polien nan .
44026014	Violence	Misak ni xamem vus matekiri matehe tan . E inou , natelong rae tei xa tesepin minou texo sepinien na Siu xil tehitene , ' ! Sol , Sol ! ? Veneh ma di opurun nou ? Di osa pangasien mi xouk mun tang melele xa di obae del nou . Onggoni buluk tei xa suv nan di measi melele xa di pol ni vatin . '
55003006	Sin	Rut moletin xil ak di lakapis e nim xil vus e di lasep luvos atou xil xa nenemien nae taxeih ti tengan lavusil pispisien nae . Atou xil ak , eheien te holesok xil te ut etan di del xil , e nenemien usil tesaen nae xil di bas tan ni xil vehakut .
44009005	Description	E Sol biteni mini bit , “ ? Suv , xouk visi ? ” E rae ak biteni mini bit , “ Inou Iesu , ngan xa di osak purun ni .
44007033	Recommendation	Hi Suv tehiteni mini tehitene , ' Sil rat sandel nam vengan xa rute xa di osoh en be ut eo .
54005017	Recommendation	Elda xil xa di lalaxat kuh moletin xil te sias , xil likila lihur merereen e huit polien nae , vengan xa xil di lapol nggeih tengan lavithiten sepinien na Hi e di lapispisi mi moletin xil .
44007020	Description	Mosis , latepesi e melele ak vari . Hi tepusi xa valnaon tehos xa tehos , e tamen xal ninen lutelaxati e tim aveti tol .
44014019	Violence	Rut Siu xil langgo taon tahal Pisitia-Antiok e taon tahal Aekoniam mei lastal e Listra . Lasep luvos vanut moletin xil ak tengan lanem vasa ni xalu . Ma xil langgov Pol e lalihi ba laso ni be reling taon nae vengan xa lanemi labit mat .
44007052	Sin	Provet xil ngasen , avu namim xil latesak purun xil . Tetiamu , latehas eloheoh xil xa di latehiteni xa Ngan xa Momal xa Hi tehosei imei . E taxeak , xamim vari tang iaxa musa rati be he ngan xil xa latehasi temat , ma xamim vari tang mutehasi .
56003006	Grace	E vengan xa hosien nan mahulong pupu , Hi tesa Ninin Eo mei tepolu e meulien nar . Maten na Iesu Kristo xa teteh meulien e xir iaxa tepol ni suse temase tengan Ninin Eo imei ve xir .
44004036	Description	Mak , ma moletin tei teta , hisen Siosep tahal Saepras . Xi nggo vatimol na Livae . Ve sexien hos nan , eloheoh xil laling xoles hisen be ' Banabas ' xa koute teni be ' moletin xa di pet rat nenemien na mosav xil . '
54004010	Faith	Io , ve rin ak , rapol nggeih e vetin nar mileh tengan ravusil sexien xil xa bos . Rakila rapol ni vengan raling nenesien nar e Hi xa meul . Xi be Hi te teh meulien en na moletin xil vus , e mi ngan xil mak mu xa laling neketen nae e Iesu .
44022016	Recommendation	! Ma taxeak , onararu ti ! ! Mea soh ! Utak kes Iesu tengan ipol ni mei umese ra tesaen xil nam . Uling nenesien nam iti en e umae ni nou niterir ni xouk . '
55002024	Recommendation	E vengan xa xouk obe moletin te polien na Hi , onangor ti natel moletin sav xil . Xouk uhos mi moletin xil vus e upispisi kuhi mi xil . Bos tengan utal xat nenemien nam tengan iem nakat ti namanon .
44002038	Faith	Ma Pita biteni mi xil bitene , “ Xamim kekes muhiles ra tesaen xil namim e mumae ni xamem muterir ni xamim e oei e his Iesu Kristo . Mak , ma Hi ileh rerat tesaen xil namim e iketeh ihos mun ni xamim . Ma isa Ninin Eo ihe sanien tei nan mi xamim .
44003019	Recommendation	Mak , ma iemim isae ve tesaen xil namim e muhiles meulien namim . Mumei visal Hi tengan iketeh ihos mun mi xamim ,
44007021	Description	E melele xa lutelingi tete hale , atuli na suv toto tahal Isip tekameti e telaxati texoni horamue nan xati .
44026021	Violence	Ve sexien ak vari iaxa Siu xil latetal xat nou e vioh te Nim Eo melele xa namei tengan namot mi Hi , e latesak tengan lavas nou namat .
55004004	Sin	Xil lihiles ra sepinien te reitinen e lilong xat pispisien xil usil tumulen te luvosen xil .
54006020	Recommendation	Timoti , ulaxat kuh naha xa Hi milingi de hem . Onamos ti natel ngan xil xa di laso sepinien xil xa misa e tamal ti e pe met Hi . Ngan xil ak , di labit pispisien nae xil polu ni metisouen , e polu ni luvosen tang .
44017005	Violence	E melele xa rut Siu xil lapusi mak , lanem misa ni xalu . Ma laleh viton vatxeih tatei xil xa labe te suse tang tengan lamei labe vanute tei e lapol ni rumen xa eilep . E lasak ni xil lapol ni vaeen tei xa eilep e taon ak . Di , lalang ni Pol xal Saelas tengan laleh xalu lalomei pe met moletin xil . Labit ludi e nim ma Tiesen , ma ba langgulen puiteh te nim man .
44019013	Description	E melele nen ak , vanut moletin xil xa labe Siu di latekapis tengan lavol rerat temat xil ra moletin xil . Xil mun labit lipol ni itel his Suv Iesu . Ma melele xa di lapol , xil kekes di biteni mi temat xil mak , “ ! Nasemae ni xouk e his Iesu xa Pol di misetu usili tengan uhe reling moletin ak ! ”
44015040	Grace	e Pol bosei Saelas tengan ihe xalu . Di , Kristin xil lasis ve xalu tengan Hi Suv ilaxat kuh xalu .
44008021	Sin	Xouk otapin ti omos e polien namem vengan meulien nam tamal ti e pe met Hi .
44014026	Grace	E rute ak , lubut e tuturil tei e ludilomun lube Antiok . Rute ak iaxa moletin xil latsis xol xalu tengan Hi iti mi xalu e polien nalu e taxeak lumei e lupol vuol ni .
44013023	Grace	“ Hi tehit xati xa moletin tei istal ixo vatimol na Suv Toto Deved tengan mei vateh meulien e Siu xil . Moletin ak be Iesu Kristo .
55001016	Grace	Onesiforas , xi kestang bemei visal nou e melele nen xil ak , e di pet rat nenemien navan . Nasis Hi tengan isa hosien mini itel ngenen xil vengan xa xi tave unoun ti tengan mei vasao ni nou e nim te xeih ak .
54001015	Grace	Nisep usil neta tei xa be reitin , ma bos uhur xati : ' Iesu Kristo temei e ut etan tengan iteh meulien e moletin tesa xil . ' E inou nasa mak mu mili mosav xil .
44008032	Description	Sepinien xa de Vanuvei na Hi xa moletin ak di buli biteni mak bit : “ Moletin ak , nasi ti melele xa moletin xil litela ha lihasi imat , ixoni sipsip tei xa ladela tengan lavasi vamat . Xi navit ti neta melele xa lipol isa mini , ixoni sulut sipsip tei xa tatangal ti melele xa lakot rerat hilin .
44013021	Description	E melele xa moletin xil latsis Hi tengan vapet rat suv toto tei valaxat xil , ma Hi tehosei Sol , nat Kis xa texo vatimol na Bensamin . E xi telaxat mol-Isrel xil huram hanutap lu ( 40 ) .
56001010	Sin	Nasepin ni mak vengan xa moletin xil holu latamemere ni vat xil te sias ti . Pispisien na moletin xil ak be votiang tang xa reitinen tovuol en e di laluvos moletin sav xil tengan lihusil xat xil . Xil di lapispisi ni xa moletin xil vus na Hi lihe vexahu ixoni ngan xa Siu xil di lapol ni .
44010012	Description	E vangit kaliko ak , xi pus hisit vongoro sav xil , tetal xil , e tuman xil .
55001013	Faith	Xouk mun utal xat kuh sepinien te reitinen xa natepisisi ni minuk ngamu . Holesok xil xa otepus nou natepol ni e otelong nou natehiteni , xouk mun upol ni . E utal xat sexien xil te neketen e eheien ixoni ngan xil xa di langgusil xat Iesu Kristo .
44016022	Violence	Moletin xil vus di lasuv xat xatel e di lasepin nggeih ba xat Pol xal Saelas e di lasak tengan lati xalu . Di , moletin te lepisien xil ladal papas eising na Pol xal Saelas be reling xalu e lasemae ni moletin te vaeen xil tengan va lavas pangas xalu ni liei .
44009013	Description	Ananaeas bit rilomun ni mini bit , “ Suv , moletin holu di lasep usil moletin ak ve holesok holu xa misa xa di pol ni mi moletin eo nam xil e Serusalem .
55003002	Sin	Vengan e melengien xil ak , moletin xil linem kes ni xil tang : nenemien nae iti e mani , lisep xoli xil e lihe koae . Xil lipurun mosav xil e linalong xat ti tame xil . Xil linem mele ni tutouen xil xa mosav xil lasa ni e linem mele ni holesok xil na Hi .
54004006	Faith	Xosxa usa pispisien xil ak mi ngan xil xa di langgusil xat Iesu , xouk uhe moletin hos tei te polien nan . E melele xati nen tak , neketen nam e Iesu imeul ihe eilep ixo sepinien na Hi e ixo pispisien te reitinen xa otehusili tetiamu tuei temei .
